Nr BTL 54 Betænkning over Forslag til lov om produktansvar   

 Nr L 54 1988-89, 1. samling Afgivet af Retsudvalget Afgivet: 19890509 Udvalget har behandlet lovforslaget i en lang række møder og har herunder stillet spørgsmål til justitsministeren, som denne har besvaret skriftigt.
 Udvalget har endvidere modtaget mundtlige og/eller skriftlige henvendelser  

 fra: Arbejdsskadeforeningen Køge, Butikshandelens Fællesråd, Dansk  

 Organisation af Detailkæder, Forbrugerrådet og Industrirådet.
 Der er af justitsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med de stillede ændringsforslag.
 Et andet mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse med de af justitsministeren stillede ændringsforslag.
 Mindretallet bemærker, at justitsministeren over for udvalget har oplyst,  

 at der føres forhandlinger mellem de berørte organisationer inden for  

 medicinalbranchen med henblik på at tilvejebringe en lægemiddelforsikring,  

 der bl.a. vil dække udviklingsskader i forbindelse med medicinalprodukter.
 Der er enighed mellem mindretallet og justitsministeren om, at man meget  

 nøje vil følge udfaldet af disse forhandlinger, og at man, såfremt ordningen  

 ikke gennemføres eller ikke får et tilfredsstillende indhold, vil tage  

 spørgsmålet om ansvar for udviklingsskader ved medicinalprodukter op til  

 fornyet vurdering med henblik på lovgivning.
Man har særlig drøftet spørgsmålet om lovregulering af produktansvaret for  

 tjenesteydelser.
Justitsministeren har oplyst, at en lovregulering af  

 ansvaret for tjenesteydelser frembyder en række vanskeligheder, først og  

 fremmest fordi tjenesteydelser kan have en meget forskelligartet karakter,  

 svingende fra ren rådgivning til reparation og vedligeholdelse af f.eks.  

 biler.
 Efter mindretallets mening må det antages, at en vedtagelse af  

 lovforslagets regler om objektivt ansvar for defekte produkter vil få en  

 afsmittende virkning på retspraksis vedrørende produktansvar for  

 tjenesteydelser, således at det må antages, at ansvaret i praksis i et vist  

 omfang vil blive objektiveret i de tilfælde, hvor tjenesteydelsen har en høj  

 grad af lighed med de produkter, der er omfattet af lovforslaget.
 Et tredje mindretal (Centrum-Demokraternes og Kristeligt  

 Folkepartis medlemmer af udvalget) indstiller lovforslaget til  

vedtagelse med de af justitsministeren stillede ændringsforslag.
 Et fjerde mindretal (Fremskridtspartiets medlem af udvalget) vil  

 ved 2. behandling redegøre for sin stilling til lovforslaget og de stillede  

 ændringsforslag.
Ændringsforslag Af et mindretal (S og SF):
Til § 3 1) Stk. 2 udgår.
 Af justitsministeren, tiltrådt af et flertal (udvalget med  

 undtagelse af FP):
Til § 10 2) Paragraffen og overskriften hertil udgår.
Til § 14 3) 2. pkt. udgår.
Ny paragraf 4) Efter § 14 indsættes som ny paragraf og overskrift hertil:
»Forældelse § 01. Erstatningskrav for produktskade efter denne lov eller efter  

 almindelige regler om erstatning i eller uden for kontrakt, jf. § 14,  

 forældes 3 år efter den dag, da skadelidte har fået eller burde have fået  

 kendskab til skaden, defekten og vedkommende producents navn og opholdssted.  

 Med hensyn til suspension og afbrydelse af forældelse efter 1. pkt. gælder  

 bestemmelserne i § 2, 2. pkt., og § 3 i lov nr. 274 af 22. december 1908.
Stk. 2. Er forældelse ikke indtrådt efter reglerne i stk. 1, bortfalder  

 kravet 10 år efter den dag, da producenten bragte det skadevoldende produkt i  

 omsætning.
Med hensyn til afbrydelse af forældelse efter 1. pkt. gælder  

 bestemmelsen i § 2, 2. pkt., i lov nr. 274 af 22. december 1908.  

 Bestemmelserne i 1.-2. pkt. gælder ikke for krav om erstatning for  

 produktskade efter dansk rets almindelige regler om erstatning i eller uden  

 for kontrakt, jf. § 14.« Ny paragraf 5) Efter § 15 indsættes i kapitel 6 som ny paragraf:
» § 02. Justitsministeren kan fastsætte regler til  

 gennemførelse af mellemfolkelige overenskomster om lovvalget i sager om  

 produktansvar.« Bemærkninger Til nr. 1 Med en vedtagelse af ændringsforslaget kommer lovforslaget tillige til at  

 omfatte uforarbejdede produkter hidrørende fra jordbrug, husdyrbrug, fiskeri  

 og jagt.
Til nr. 2-4 Ændringsforslagene medfører, at alt erstatningsansvar for produktskade,  

 som støttes på loven eller på dansk rets almindelige regler om erstatning i  

 eller uden for kontrakt, forældes på 3 år efter det tidspunkt, da skadelidte  

 har fået eller burde have fået kendskab til skaden, defekten og vedkommende  

 producents navn og opholdssted.
Reglen medfører således, at den almindelige  

 5-årige forældelsesregel i 1908-loven generelt er fraveget ved produktansvar.
 Bestemmelsen i det foreslåede § 01, stk. 2, 1.-2. pkt., medfører, at krav,  

 der støttes på lovens regler, bortfalder efter 10 år regnet fra den dag, da  

 producenten bragte det skadevoldende produkt i omsætning, såfremt kravet ikke  

 er forældet efter stk. 1.
I stk. 2, 3. pkt., er det udtrykkeligt udtalt, at reglen om kravets  

 bortfald efter 10 år ikke gælder, hvis kravet støttes på almindelige regler  

 om erstatning i eller uden for kontrakt.
I disse tilfælde er kravet således  

 foruden den i paragraffens stk. 1 nævnte 3-årige forældelsesfrist undergivet  

 den almindelige forældelsesregel på 20 år fra fordringens stiftelse, jf.  

 Danske Lov 5-14-4.
Til nr. 5 Ændringsforslaget har til formål at åbne mulighed for en dansk  

 ratifikation af Haagerkonventionen af 2. oktober 1973 om lovvalget i sager om  

 produktansvar.
Den engelske konventionstekst vedlægges som bilag*). Såfremt  

 ændringsforslaget vedtages, agter regeringen at ratificere denne konvention  

 uden særskilt forelæggelse for Folketinget af ratifikationsspørgsmålet.
Haagerkonventionen af 1973 er ratificeret af Frankrig, Luxembourg,  

 Holland, Norge, Spanien og Jugoslavien.
Desuden har Belgien, Italien og  

 Portugal undertegnet, men endnu ikke ratificeret konventionen.
Efter konventionens lovvalgsregler skal producentens ansvar i  

 almindelighed bedømmes efter loven på skadesstedet eller på skadelidtes  

 bopæl.
Konventionens regler må antages at svare til gældende dansk  

 international privatret.
 Ændringsforslaget vil tillige gøre det muligt at indgå og ratificere  

 eventuelle fremtidige internationale overenskomster om lovvalget i sager om  

 produktansvar.
*) Ikke optrykt her.
Der henvises til »Haag Conference on Private  

 International Law.
Collection of Conventions (1951-1988)», udgivet 1989  

 af The Permanent Bureau of The Haag Conference (ISBN 90 6215 2317).
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder modtaget justitsministerens besvarelse af et spørgsmål stillet af udvalget.
 Spørgsmålet og besvarelsen heraf er optrykt som bilag til  

 tillægsbetænkningen.
 Udvalget har endvidere modtaget skriftlig henvendelse fra Foreningen af  

 danske Medicinfabrikker.
 Et flertal (udvalget med undtagelse af Fremskridtspartiets medlem)  

 bemærker, at justitsministeren over for udvalget har oplyst, at der føres  

 forhandlinger mellem de berørte organisationer inden for medicinalbranchen  

 med henblik på at tilvejebringe en lægemiddelforsikring, der bl.a. vil dække  

 udviklingsskader i forbindelse med medicinalprodukter.
 Der er enighed mellem flertallet og justitsministeren om, at man meget  

 nøje vil følge udfaldet af disse forhandlinger, og at man, såfremt ordningen  

 ikke gennemføres eller ikke får et tilfredsstillende indhold, vil tage  

 spørgsmålet om ansvar for udviklingsskader ved medicinalprodukter op til  

 fornyet vurdering med henblik på lovgivning.
Man har særlig drøftet spørgsmålet om lovregulering af produktansvaret for  

 tjenesteydelser.
Justitsministeren har oplyst, at en lovregulering af  

 ansvaret for tjenesteydelser frembyder en række vanskeligheder, først og  

 fremmest fordi tjenesteydelser kan have en meget forskelligartet karakter,  

 svingende fra ren rådgivning til reparation og vedligeholdelse af f.eks.  

 biler.
 Efter flertallets mening må det antages, at en vedtagelse af lovforslagets  

 regler om objektivt ansvar for defekte produkter vil få en afsmittende  

 virkning på retspraksis vedrørende produktansvar for tjenesteydelser, således  

 at det må antages, at ansvaret i praksis i et vist omfang vil blive  

 objektiveret i de tilfælde, hvor tjenesteydelsen har en høj grad af lighed  

 med de produkter, der er omfattet af lovforslaget.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et andet mindretal (Socialdemokratiets og Socialistisk Folkepartis  

 medlemmer af udvalget) vil ved 3. behandling redegøre for sin stilling til  

 lovforslaget.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
Bilag Et af udvalgets spørgsmål til justitsministeren og dennes besvarelse heraf Spørgsmål:
 Ministeren bedes i det omfang, det er muligt, tilstille udvalget  

 oplysninger om den engelske regerings planer om lovgivning med hensyn til  

 uforarbejdede landbrugsprodukter.
 Ministeren bedes samtidig oplyse, hvilke overvejelser de indhentede  

 oplysninger giver ministeren anledning til.
 Svar:
 Som anført i bemærkningerne til lovforslaget side 5, 2. spalte, omfatter  

 den britiske lovgivning til gennemførelse af produktansvarsdirektivet ikke  

 uforarbejdede landbrugsprodukter.
 Justitsministeriet har søgt at indhente oplysninger fra de britiske  

 myndigheder om eventuelle lovgivningsinitiativer vedrørende produktansvar for  

 uforarbejdede landbrugsprodukter.
 Hverken The Lord Chancellor's Office eller Department of Trade and  

 Industry var bekendt med sådanne initiativer.
 Derimod har Department of Trade and Industry telefonisk oplyst, at den  

 britiske regering har modtaget en henvendelse fra EF-Kommissionen i medfør af  

 Romtraktatens § 169 i anledning af den britiske lovgivning til gennemførelse  

 af produktansvarsdirektivet.
 I åbningsskrivelsen har Kommissionen anført, at den britiske regering har  

 handlet i strid med traktaten ved gennemførelsen af produktansvarsdirektivet.  

 Denne opfattelse støttes bl.a. på, at den britiske lovgivning undtager  

 landbrugsprodukter fra det objektive produktansvar, medmindre produktet har  

 undergået en »industriel forarbejdning«.
 Efter Kommissionens opfattelse strider dette mod direktivets artikel 2,  

 hvorefter kun produkter, der endnu ikke har undergået en »første  

 forarbejdning«, kan undtages.
 Efter det oplyste er det således Kommissionens opfattelse, at den britiske  

 lovgivning undtager landbrugsprodukter fra det objektive produktansvar i  

videre omfang end tilladt efter direktivet.
 De foreliggende oplysninger giver ikke Justitsministeriet anledning til  

 bemærkninger.
Tilføjelse til tillægsbetænkningen Efter af 3. behandling af lovforslaget blev standset, og det henvistes til  

 fornyet udvalgsbehandling, har udvalget afholdt yderligere nogle møder.  

 Udvalget har herunder stillet spørgsmål til justitsministeren, som denne har  

 besvaret skriftligt.
Herefter indstiller et mindretal (Det Konservative  

 Folkepartis, Venstres, Det Radikale Venstres, Centrum-Demokraternes og  

 Kristeligt Folkepartis medlemmer af udvalget) lovforslaget til vedtagelse i  

 den affattelse, hvori det foreligger efter 2. behandling.
Et andet mindretal  

 (Socialdemokratiets og Socialistisk Folkepartis medlemmer af udvalget) vil  

 ved den fortsatte 3. behandling redegøre for sin stilling til lovforslaget.  

 Et tredje mindretal (Fremskridtspartiets medlem af udvalget) indstiller  

 lovforslaget til forkastelse.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
