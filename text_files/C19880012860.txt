Ansatte på skibe registreret i Dansk internationalt Skibsregister 1. Direktoratet har i bekendtgørelse nr. 653 af 1.  

 september 1988 fastlagt regler for fremgangsmåden ved beregning af  

 arbejdsfortjenesten for lønmodtagere ansat på skibe registreret i Dansk  

 internationalt Skibsregister.
Til brug herfor har direktoratet udarbejdet  

 denne vejledning.
2. Ad § 1 a.
Ved indførelse af Dansk internationalt  

 Skibsregister (DIS) er der foretaget ændringer i skattelovgivningen, som  

 medfører, at lønindkomst indtjent ved ansættelse i skibe registreret i DIS i  

 princippet er skattefri.
Dette har medført indgåelse af særaftaler for ansatte under DIS-området,  

 som tager hensyn til den skattefrihedsordning, der er knyttet til tjeneste i  

 DIS-registrerede skibe.
Der er i den forbindelse opstået et behov for  

 regulering af den udbetalte hyre ved beregning af arbejdsløshedsdagpenge,  

 således at den udbetalte hyre kommer til at svare til lønniveauet for  

 søfarende ansat uden for DIS-området.
3. Ad § 1 a, stk. 1 og stk. 3. Det er fastsat, at der  

 skal ske fradrag for kompensationstillæg forinden regulering af indtægten.  

 Dette tillæg er indført, for at søfarende, der er ansat indenfor DIS-området,  

 kan få kompensation for den skattemæssige værdi af eventuelle personlige  

 fradrag, såsom renteudgifter.
Tillægget skal ikke medtages ved  

 dagpengeberegningen, idet der ved reguleringen af indtægten bliver taget  

 højde herfor.
 For så vidt angår ATP, AUD og bidrag til pensionsordninger, der er  

 omfattet af afsnit I i lov om beskatning af pensionsordninger m.v. fremhæves,  

 at disse bidrag fratrækkes forinden regulering af indtægten, og først  

 tillægges når reguleringen har fundet sted.
 4. Ad § 1 a, stk. 1 og stk. 2. Ved fastsættelsen af  

 skalatrin og omregningsfaktorer er sømandsskattelovens § 6 sammenholdt med  

 sømandsskattetabellen for 1988 vedrørende udenrigsfart for nordiske søfolk,  

 kol. 1, lagt til grund.
 I følge § 6 i sømandsskatteloven beregnes skatten på grundlag af den  

 månedlige indtægt om bord afrundet nedad til nærmeste kronebeløb, der kan  

 deles med 50. Skatten beregnes herefter efter følgende satser: Af de første  

 13.000,- svares 45 pct., af de næste 7.000,- svares 56 pct., og af resten  

 svares 65 pct.
 Ved beregningen af skalatrinene er bruttoindtægten fradraget skat erlagt i  

 henhold til sømandsskattetabellen ved henholdsvis kr. 3.600,-, 13.000,- og  

 kr. 20.000,- anvendt.
 I skalaområdet kr. 3.601 - kr. 8.799 er omregningsfaktor 1,818 eksempelvis  

 beregnet på følgende måde:
 idet trækprocenten af månedlig hyre op til kr. 13.000,- udgør 45 pct. og  

 kr. 8.799,- svarer til en bruttoløn på kr. 13.000,- fradraget skat.
Omregning af indtægt for fuldt månedlønnede (30 dage) 5. Eksempel:
 En søfarende har en »nettohyre« på kr. 12.150,-, exclusiv  

 kompensationstillæg, ATP, AUD og pensionsbidrag.
 Omregning foretages som følger:
Herefter tillægges medlemmets bidrag til ATP, AUD og eventuel pension.  

Forholdsmæssig omregning af indtægt ved beskæftigelse af under 30 dages  

 varighed 6. Ad § 1 a, stk. 3. Som udgangspunkt anvender man ved  

 beregningen af et medlems hidtidige indtjening hele lønperioder.
Imidlertid  

 kan der forekomme situationer, hvor dele af en hel lønperiode indgår ved  

 beregningen.
Dette kan for eksempel være tilfældet, hvis et månedslønnet  

 medlem umiddelbart overgår fra et beskæftigelsesforhold til et andet i løbet  

 af måneden.
 Med henblik på at løse de - formentlig få - tilfælde, hvor noget sådant  

 kan forekomme, har det i § 1, stk. 3, været nødvendigt at fastsætte,  

 hvorledes reguleringen af lønnen skal ske i disse situationer.
 Eksempel:
 Et medlem har på 17 dage en nettohyre på kr. 6.800,-, exclusiv  

 kompensationstillæg, ATP, AUD, og pensionsbidrag.
 Omregning foretages som følger:
Nettoløn for 17 dage udgør kr. 6.800,-, hvilket svarer til nettoløn for 30  

 dage på Denne omregning af beskæftigelsen til fuld beskæftigelse (30 dage)  

 foretages, for at skalatrinene kan finde anvendelse.
 som kan medtages i beregningsgrundlaget tillagt medlemmets bidrag til ATP,  

 AUD, og eventuel pensionsbidrag.
Særlige forhold 7. I overenskomst af 19. august 1988 mellem Danmarks  

 Rederiforening og Sømændenes Forbund i Danmark er den månedlige arbejdstid  

 fastsat til 165 timer.
Den månedelig hyre er fastsat til en arbejdsydelse på  

 205 timer, hvorfor 40 timers merarbejde er dækket af den månedlige hyre.  

 Dette indebærer, at der først udbetales merarbejdsbetaling efter 205 timer.
 Dette ulønnede merarbejde skal i beregningsmæssig henseende sidestilles  

 med et rådighedsbeløb, og der skal derfor ikke ved beregningen af medlemmets  

 hidtidige daglige indtjening ske fradrag i beregningsgrundlaget, uanset det  

 faktiske timeantal i beregningsperioden overstiger 495 timer (3 x 165 timer).
 For så vidt angår eventuel ulønnet merarbejde, det vil sige beskæftigelse  

 mellem 165 og 205 timer pr. måned, kan dette, i lighed med andet merarbejde,  

 kun indgå ved opgørelsen af 2/3-reglen i den udstrækning, der forekommer  

 frihed for egen regning.
 Der henvises i øvrigt til bekendtgørelsens § 13, stk. 3, og vejledningen  

 hertil.
 8. Ad § 16, stk. 4. Ændringen fra 7,8 timer til 7,6  

 timer foretages som konsekvens af de aftalte arbejdstidsnedsættelser.
Direktoratet for  

 Arbejdsløshedsforsikringen, den 1. september 1988 P.D.V.
