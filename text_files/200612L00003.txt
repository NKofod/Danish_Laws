Fremsat den 4. oktober 2006 af ministeren for familie- og  

 forbrugeranliggender (Lars Barfoed) Forslag til lov  

 om ændring af lov om Forbrugerforum (Forbrugerstyrelsens  

 gennemførelse og offentliggørelse af test) § 1 I lov nr. 455 af 10. juni 2003 om Forbrugerforum  

 foretages følgende ændringer:
 1.  

  

 Efter § 7  

 indsættes:
 »§ 7 a.  

  

 Forbrugerstyrelsen gennemfører og offentliggør sammenlignende test af varer  

 og  

 tjenesteydelser.
Stk. 2.  

  

 Forbrugerstyrelsen kan i sin testvirksomhed anvende anonym  

 informationsindsamling.« § 2 Loven træder i kraft den 1. februar 2007.
Bemærkninger til lovforslaget Almindelige bemærkninger 1. Indledning Test af varer og tjenesteydelser samt offentliggørelse af  

 testresultater er vigtige led i Forbrugerstyrelsens forpligtelse til at  

 tilvejebringe forbrugerinformation.
Formålet er at skabe gennemsigtighed og bedre forbrugerforhold  

 på markeder, som forbrugerne oplever som uigennemskuelige.
Test af produkter  

 og  

 tjenesteydelser udgør sammen med andre analyser og udgivelsen af den årlige  

 forbrugerredegørelse Forbrugerstyrelsens markedsovervågning.
 Selv om det fremgår forudsætningsvist af både lov om  

 Forbrugerforum samt af Finansloven, at forbrugerinformation og gennemførelse  

 og  

 offentliggørelse af test hører under Forbrugerstyrelsens virksomhed, findes  

 det  

 hensigtsmæssigt at tilvejebringe en udtrykkelig lovhjemmel til denne  

 virksomhed  

 samt at fastslå, at Forbrugerstyrelsen kan benytte anonym  

 informationsindsamling ved sin testvirksomhed.
 Det foreslås at indsætte den nye bestemmelse i lov om Forbrugerforum,  

 fordi Forbrugerforum ifølge denne lov rådgiver om retningslinierne for  

 statslig  

 forbrugerinformation, som Forbrugerstyrelsen omsætter til konkrete  

 informationstiltag bl.a. gennem sin testvirksomhed.
2. Lovforslagets indhold i hovedtræk Med lovforslaget tilvejebringes der en udtrykkelig lovhjemmel  

 til, at Forbrugerstyrelsen gennemfører og offentliggør sammenlignende test af  

 varer og tjenesteydelser ved at indsætte en bestemmelse herom i lov om  

 Forbrugerforum.
Herved tydeliggøres det, at lovgivningen afspejler  

 Forbrugerstyrelsens opgaver.
Af bestemmelsen fremgår det samtidig, at  

 Forbrugerstyrelsen kan benytte anonym informationsindsamling ved sin  

 testvirksomhed.
Af hensyn til validiteten og troværdigheden af resultaterne af  

 test af varer og tjenesteydelser er det vigtigt at tilnærme testsituationen  

 mest muligt til den købssituation, som forbrugerne oplever.
Alternativt  

 risikeres det, at Forbrugerstyrelsen indhenter en række data om forholdene  

 vedrørende en ydelse eller et marked, som ikke er udtryk for de reelle  

 forhold  

 på det pågældende marked, og som kan være direkte misvisende.
Derfor kan det ved test af tjenesteydelser i nogle tilfælde  

 være nødvendigt at anvende anonym informationsindsamling, hvor testpersoner  

 indhenter oplysninger osv. om en ydelse ved at give sig ud for at være  

 almindelige  

 forbrugere.
Således indhentes information om forbrugeroplevelsen, beskrevet  

 på  

 en række prædefinerede parametre vedrørende købs- eller  

 rådgivningssituationen.  

 Tilsvarende vil indkøb af varer til test typisk ske anonymt for at sikre, at  

 der ved testen ikke anvendes varer, som af producenten eller leverandøren er  

 særligt udvalgt til testen.
I det omfang der i forbindelse med anonym  

 informationsindsamling vil blive behandlet personoplysninger, vil  

 persondataloven skulle iagttages.
Forbrugerstyrelsens indsamling og  

 opbevaring  

 af oplysninger vil således skulle ske inden for rammerne af persondatalovens  

 kapitel 4. Herudover skal lovens øvrige regler, bl.a. reglerne om de  

 registreredes rettigheder, iagttages.
Efter persondatalovens kapitel 8 har en  

 dataansvarlig, herunder en myndighed, som indsamler data om en person,  

 herunder personligt drevne virksomheder, en oplysningspligt over for den  

 registrerede.
Det kræves efter bestemmelserne i §§ 28 og 29, at man i  

 forbindelse  

 med indsamling af oplysninger bl.a. skal oplyse om sin identitet og formålet  

 med den behandling, hvortil oplysningerne er bestemt.
 Persondatalovens oplysningskrav vil blive iagttaget ved, at den  

 anonyme informationsindsamling varsles over for de virksomheder, som vil  

 blive  

 testet, forud for gennemførelsen af testen.
 Konkret vil dette ske ved, at man 1-3 måneder forud for testens  

 gennemførelse vil meddele virksomhederne, at der vil blive foretaget  

 informationsindhentning eller et prøvekøb med oplysning om bl.a. den  

 dataansvarliges  

 og dennes repræsentants identitet og formålet med den behandling, hvortil  

 oplysningerne er bestemt.
Selvom anonym informationsindsamling lovligt kan anvendes i  

 dag, er det dog ønskeligt at fastslå i lovgivningen, at dette også er en  

 acceptabel fremgangsmåde ved Forbrugestyrelsens gennemførelse af test.
Der er  

 herved ikke tilsigtet nogen fravigelse af persondataloven.
3. Økonomiske og administrative konsekvenser  

 for det offentlige Forbrugerstyrelsens test af tjenesteydelser afholdes over  

 styrelsens budget.
Lovforslaget medfører derfor ikke yderligere økonomiske  

 eller administrative konsekvenser for det offentlige.
4. Økonomiske konsekvenser for erhvervslivet Allerede i dag bidrager Forbrugerstyrelsens test af varer og  

 tjenesteydelser til at skabe gennemsigtighed og bedre forbrugerforhold på  

 markeder, som forbrugerne oplever som uigennemskuelige.
Den øgede  

 gennemsigtighed  

 styrker konkurrencen.
Med lovforslaget tydeliggøres Forbrugerstyrelsens  

 adgang  

 til fortsat at udøve denne virksomhed.
5. Administrative konsekvenser for  

 erhvervslivet Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges  

 Økonomi- og Erhvervsministeriet  

 s  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi-  

 og Erhvervsministeriet  

 s virksomhedspanel.
6. Administrative konsekvenser for borgerne Lovforslaget har ingen administrative konsekvenser for  

 borgerne.
7. Miljømæssige konsekvenser Lovforslaget skønnes ikke at have konsekvenser for miljøet.
8. Forholdet til EU-retten Forslaget indeholder ikke EU-retlige aspekter.
9. Høring Lovforslaget har været sendt i høring til følgende  

 organisationer og myndigheder:
 3F,  

 Advokatrådet, Akademikernes Centralorganisation, Aktive kvinder i Danmark,  

 Amtsrådsforeningen,  

 Arbejderbevægelsens Erhvervsråd, Arbejdernes Oplysnings Forbund, Astma- og  

 Allergiforbundet, Brancheorganisationen Forbrugerelektronik - BFE,  

 Børsmæglerforening, Danmarks Aktive Forbrugere, Danmarks Lærerforening, Dansk  

 Aktionærforening, Dansk Byggeri, Dansk Dagligvareleverandør Forening, Dansk  

 Ejendomsmæglerforening, Dansk Energi, Dansk Familielandbrugs Familieudvalg,  

 Dansk Handel & Service, Dansk Industri, Dansk IT, Dansk Kvindesamfund,  

 Dansk Oplysningsforbund, Dansk Transport og Logistik, Dansk Ungdoms  

 Fællesråd,  

 Dansk Varefakta Nævn, Danske Finansieringsselskabers Forening, Danske  

 Studerendes  

 Fællesråd, Datatilsynet, DDK - Dansk Detailkreditråd, De Samvirkende  

 Invalideorganisationer, Den Danske Dommerforening,  

 Dommerfuldmægtigforeningen,  

 DS Håndværk og Industri, DSK - De Samvirkende Købmænd, Energistyrelsen,  

 Erhvervs- og Boligstyrelsen, Erhvervs- og Selskabsstyrelsen, Familie og  

 Samfund,  

 FDB,  

 FDB  

 's  

 Forbruger- og Oplysningsudvalg, FDM, Finansministeriet, Finansrådet,  

 Folkeligt  

 Oplysnings Forbund, Forbrugergruppen for Næstved og Omegn, Forbrugergruppen  

 for  

 Ølstykke og Omegn, Forbrugergruppen Odense, Forbrugergruppen Randers,  

 Forbrugergruppen Vest, Forbrugerombudsmanden, Forbrugerrådet,  

 Forbrugerrådgivningen, Forbundet af Offentligt Ansatte, Foreningen af  

 Dagligvare Grossister, Foreningen af Dansk Internet Handel, Foreningen af  

 Husholdnings- og Håndarbejdsskoler, Foreningen til Dyrenes Beskyttelse i  

 Danmark, Formidlerne, Forsikring & Pension, Frit Oplysningsforbund, FTF -  

 Funktionærernes og Tjenestemændenes Fællesråd, Grundejernes  

 Landsorganisation,  

 Grønne Familier, Hjemkundskabslærerforeningen, Hjerteforeningen, Holbæk  

 Forbrugergruppe, HORESTA - Hotel-, Restaurant- & Turisterhvervets  

 Arbejdsgiverforening, Horsens og Omegns Forbrugergruppe, HTSI, Humlebæk  

 Miljø-  

 og Forbrugersammenslutning, Håndværksrådet,  

 Indenrigs- og  

 Sundhedsministeriet, Investeringsforeningsrådet, IT  

 Brancheforeningen, ITK, Justitsministeriet, Kommunernes Landsforening,  

 Konkurrencestyrelsen, Kost og Ernæringsforbundet, Kræftens Bekæmpelse,  

 Kvinderådet,  

 Landbrugsrådet, Landsforeningen  

 Praktisk Økologi, Ledernes Hovedorganisation, Lejernes Landsorganisation,  

 Liberale Erhvervs Råd, Liberalt Oplysningsforbund, LO - Landsorganisationen i  

 Danmark, Lokale Forbrugergrupper, Ministeriet for Fødevarer, Landbrug og  

 Fiskeri, Ministeriet for Videnskab, Teknologi og Udvikling, Netværk for  

 økologisk folkeoplysning og praksis, Realkreditrådet, Skive Forbrugergruppe,  

 Socialistisk Folkeoplysningsforbund, Storstrøms Amts Forbrugerkontor,  

 Svendborg  

 Forbrugergruppe, Teknisk Landsforbund, Telekommunikationsindustrien i  

 Danmark,  

 Trafikministeriet, Undervisningsministeriet, Vestlollands Forbrugergruppe,  

 Ældremobiliseringen og Ældresagen.
Positive konsekvenser/mindre udgifter Negative konsekvenser/merudgifter Økonomiske konsekvenser for det offentlige Lovforslaget medfører ikke økonomiske konsekvenser for  

 det offentlige Administrative konsekvenser for det offentlige Lovforslaget medfører ikke administrative konsekvenser  

 for det offentlige Erhvervsøkonomiske konsekvenser Allerede i dag bidrager Forbrugerstyrelsens test af  

 varer og tjenesteydelser til at skabe gennemsigtighed og bedre  

 forbrugerforhold på markeder, som forbrugerne oplever som uigennemskuelige.  

 Den øgede gennemsigtighed styrker konkurrencen.
Med lovforslaget tydeliggøres  

 Forbrugerstyrelsens adgang til fortsat at udøve denne virksomhed Administrative konsekvenser for erhvervslivet Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges  

 Økonomi- og Erhvervsministeriet  

 s  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi-  

 og Erhvervsministeriet  

 s virksomhedspanel Administrative konsekvenser for borgerne Lovforslaget har ingen administrative konsekvenser for  

 borgerne Miljømæssige konsekvenser Lovforslaget har ingen miljømæssige konsekvenser Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Med forslaget til §  

 7 a,  

 stk. 1, fastslås det, at Forbrugerstyrelsen selv kan foretage test af varer  

 og  

 tjenesteydelser.
Forbrugerstyrelsen kan herudover indgå aftale om, at andre  

 helt eller delvist gennemfører disse test.
For så vidt angår generelle betragtninger om gennemførelse af  

 test og den efterfølgende informationsindsats henvises der endvidere til  

 bemærkningerne til lov om Forbrugerforum, jf.
FT 2002-03, Tillæg A, sp.  

 5437ff.
Test af varer og tjenesteydelser kan bestå af et eller flere af  

 følgende elementer: en pristest, servicetest (typisk for tjenesteydelser) og  

 en  

 kvalitetstest.
En pristest sammenligner købsprisen for varer eller timepriser  

 for tjenesteydelser, herunder priser for standardydelser eller pris for en  

 bestemt defineret tjenesteydelse.
En servicetest, som typisk vil berøre  

 tjenesteydelser, vil fokusere på fx hurtighed, fleksibilitet,  

 sortiment/bredde  

 samt aftaleindgåelse/-opsigelse.
Kvalitetstest vil kunne teste, om der  

 foreligger levering på rette tid og sted eller i hvilket omfang, der  

 foreligger  

 forsinkelse.
Herudover vil testen kunne undersøge, om tjenesteydelsen eller  

 varen er leveret med fejl og mangler, og om varen eller tjenesteydelsen lever  

 op til det forventede, og om der i særlige tilfælde er kvalitetsforskelle  

 mellem forskellige udbydere.
 Ved tilrettelæggelsen af test vil Forbrugerstyrelsen inddrage  

 de relevante organisationer og tilsynsmyndigheder for at drøfte metodevalg og  

 udformning af test således, at der sikres et retvisende resultat af de  

 testede  

 virksomheder.
 §  

 7 a,  

 stk. 1, giver endvidere Forbrugerstyrelsen adgang til at offentliggøre  

 sammenlignende test af varer og tjenesteydelser.
 Selvom test og offentliggørelse af testresultater ikke formelt  

 er omfattet af forvaltningsloven, idet der ikke træffes forvaltningsretlige  

 afgørelser, agter Forbrugerstyrelsen at høre de testede virksomheder om  

 testresultaterne inden offentliggørelsen, og give dem adgang til aktindsigt i  

 testgrundlaget og det materiale, som ligger til grund for testresultaterne  

 for  

 vedkommendes vare eller tjenesteydelse.
Med forslagets §  

 7 a,  

 stk. 2, fremgår det, at Forbrugerstyrelsen i sin testvirksomhed kan anvende  

 anonym informationsindsamling, hvorved forstås, at testpersoner indhenter  

 oplysninger osv. om en ydelse ved at give sig ud for at være almindelig  

 forbruger.
Denne fremgangsmåde er særlig relevant i forbindelse med test af  

 tjenesteydelser, hvor det er afgørende for testresultatets validitet, at  

 testsituationen tilnærmes den købssituation, som forbrugerne oplever.  

 Tilsvarende vil indkøb af varer til test typisk ske anonymt for at sikre, at  

 der ved testen ikke anvendes varer, som er særligt udvalgt til testen af  

 producenten eller leverandøren.
Bestemmelsen fastlægger derimod ikke betingelserne for  

 anvendelse af anonym informationsindsamling.
Det er således en betingelse, at  

 persondatalovens regler iagttages.
Lov om behandling af personoplysninger (persondataloven)  

 omfatter behandling af personoplysninger, dvs. oplysninger, som er knyttet  

 til  

 en bestemt person.
Oplysninger vedrørende personlig drevne virksomheder  

 falder  

 også ind under loven, idet der ikke sondres mellem en person og dennes  

 erhvervsmæssige aktiviteter.
Lovens regler finder derimod ikke anvendelse på  

 virksomheder, der er juridiske personer.
 Forbrugerstyrelsens indsamling og opbevaring af oplysninger vil  

 skulle ske inden for rammerne af persondatalovens kapitel 4. Herudover skal  

 lovens øvrige regler, bl.a. reglerne om de registreredes rettigheder,  

 iagttages.  

 Efter persondatalovens kapitel 8 har en dataansvarlig, herunder en myndighed,  

 som indsamler data om en person, en oplysningspligt over for den  

 registrerede.  

 Det kræves efter bestemmelserne i §§ 28 og 29, at man i forbindelse med  

 indsamling af oplysninger bl.a. skal oplyse om sin identitet og formålet med  

 den behandling, hvortil oplysningerne er bestemt.
 Selv om oplysningskravene kun gælder i forhold til personligt  

 drevne virksomheder, vil lighedshensynet føre til, at alle testede  

 virksomheder  

 bør behandles lige, uanset i hvilken form de drives.
Persondatalovens oplysningskrav vil blive iagttaget ved, at  

 informationsindsamlingen varsles over for de virksomheder, som vil blive  

 testet, forud for gennemførelsen af testen.
Konkret vil dette ske ved, at man  

 1-3 måneder forud for testens gennemførelse vil meddele virksomhederne, at  

 der  

 vil blive foretaget informationsindhentning eller et prøvekøb samt giver  

 oplysning om, bl.a. den dataansvarliges og dennes repræsentants identitet og  

 formålet med den behandling, hvortil oplysningerne er bestemt.
 Persondatalovens øvrige regler vil ligeledes blive iagttaget.
Til § 2 Det foreslås, at loven træder i kraft den 1. februar 2007.
