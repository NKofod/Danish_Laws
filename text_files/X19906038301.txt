Konkurrencerådet har besluttet, at det fortsat vil være tilladt at  

 håndhæve faste priser på aviser og ugeblade.
Ved afgørelsen har rådet lagt  

 vægt på, at frie priser ville kunne ødelægge det nuværende tætte net af  

 forhandlere med et bredt sortiment, hvilket kan have betydning for den  

 politiske meningsdannelse, samt at det gældende retursystem kan tænkes at  

 ville fungere mindre effektivt ved indførelse af frie priser på området.  

 Rådet besluttede samtidig, at dispensationen ville blive taget op til  

 revurdering, hvis omstændighederne tilsiger det.
Konkurrencerådets afgørelse Konkurrencerådet besluttede på sit møde den 30. maj 1990, at det fortsat  

 skal være tilladt at håndhæve faste videresalgspriser på bøger, aviser og  

 magasiner.
Herved har Konkurrencerådet givet branchen dispensation fra  

 bestemmelserne om forbud til at håndhæve faste videresalgspriser i  

 konkurrencelovens § 14.
 For aviser og magasiner begrundede Konkurrencerådet sin beslutning om at  

 tillade faste videresalgspriser med, at der er tale om produkter med en kort  

 levetid, branchens særlige distributions-/retursystem samt for dagbladenes  

 vedkommende hensynet til den politiske meningsdannelse og kulturelle hensyn.
Fra monopollovens § 10 til konkurrencelovens § 14 Konkurrencelovens § 14 indeholder denne lovs eneste forbudsbestemmelse  

 idet det hedder: »Virksomheder eller sammenslutninger mv. må ikke  

 aftale, vedtage, bestemme eller på anden måde betinge sig, at der ved  

 videresalg i efterfølgende omsætningsled skal overholdes mindstepriser eller  

 -avancer, med mindre Konkurrencerådet har godkendt de pågældende aftaler mv.  

 Godkendelsen kan gives, når vægtige grunde taler herfor.« Bestemmelsen er en videreførelse af § 10 i monopolloven, hvor der gjaldt  

 et lignende forbud.
I bemærkningerne til lovændringen fremhæves det, at  

 Monopoltilsynets restriktive praksis m.h.t. dispensationer fra forbudet mod  

 bindende priser forventes fortsat.
Aviser og magasiners dispensation fra monopollovens § 10 I 1956 gav Monopoltilsynet Danske Dagblades Fællesrepræsentation samt  

 Bladudgivernes Forhandlernævn og Dansk Centralagentur dispensation til  

 fortsat at håndhæve faste priser.
 Dispensationen til at håndhæve faste priser på aviser og magasiner blev  

 ikke af Monopolrådet taget op til behandling efter den givne dispensation i  

 1956.
En midlertidig dispensation frem til 1. juli 1990 Ved monopollovens bortfald pr. 1. januar 1990 bortfaldt dispensationerne  

 fra monopollovens § 10, og Konkurrencerådet besluttede at give en midlertidig  

 dispensation til at håndhæve faste priser på bøger, aviser og magasiner.  

 Dispensationen blev tidsbegrænset, således at Konkurrencerådet i løbet af  

 foråret kunne tage de indkomne ansøgninger om dispensation efter  

 konkurrencelovens § 14, stk. 1, om håndhævelse af faste priser op til en  

 nærmere vurdering (jf. omtalen i Dokumentation 1990, side 56).
Fastprisordninger for aviser og magasiner Til Konkurrencerådet var der indkommet 3 ansøgninger om faste  

 videresalgspriser, nemlig fra:
1) Danske Dagblades Forening (DDF) for dagblade 2) Dansk Magasinpresses Udgiverforening (DMU) for ugeblade og magasiner 3) Dansk Central Agentur (DCA) og Dansk Bladdistribution Aktieselskab  

 (DBA) for danske og udenlandske aviser og blade mv.
Til Monopoltilsynet var anmeldt en aftale mellem DDF og DMU om løssalg af  

 dag-, uge- og månedsblade.
I henhold til konkurrencelovens § 22, stk. 3, er  

 denne aftale siden overført til Konkurrencerådet.
Af de fælles  

 forretningsbetingelser der er fastlagt i henhold til denne aftale fremgår  

 bl.a., at udgiverne bestemmer de løbende leveringers omfang, samt at salg  

 først må ske på den for dagblade påtrykte salgsdag.
Forhandlerne skal  

 overholde de af udgiverne fastsatte salgspriser.
Generelle rabatter er  

 tilladte, men de skal ydes på den altovervejende del af vareudvalget og på  

 alle blade.
Ikke solgte blade i løbende levering kan returneres efter  

 fastlagte regler.
 Dette system betyder, at det er bladudgiveren, der bestemmer forhandlerens  

 udsalgspris.
Dagblade DDF har som argumenter for dispensation til faste priser for aviser  

 fremført:
1) Aviser har en kort levetid, og de er gennemgående uden værdi dagen  

 efter udgivelsen.
Den enkelte forhandler kan derfor ikke lagerføre produktet,  

 og er næsten at opfatte som distributør.
Salget påvirkes ikke af  

 handelsleddets prispolitik.
Herved sikres såvel det tætte net af  

 bladforhandlere som sortimentsbredden i de enkelte bladudsalg, således at  

 dagbladene når ud til den bredest mulige aftagerkreds.
 2) Udgivelse af aviser sigter ikke primært mod indtjening af overskud, men  

 mod at kunne påvirke den offentlige meningsdannelse.
 3) DDF anser faste priser på aviser som det mest effektive middel til at  

 sikre den brede dagbladsdækning samt at returprocenterne kan begrænses -  

 hvorved spildprocenten holdes på et lavt niveau.
Magasiner DMU har som argumenter for faste priser på ugeblade og magasiner fremført:
1) Hensynet til et effektivt fordelingssystem.
Der tænkes på magasinernes  

 korte levetid, hvorfor der ikke kan opereres med en lagerfunktion.
 2) Hensynet til magasinernes kulturelle betydning, der henvises til, at  

 også den brede folkelige kultur er beskyttelsesværdig.
 3) Der har i de 35 år, der under monopolloven var givet dispensation, ikke  

 været nogen klager fra forhandlerleddet eller andre berørte af systemet.
 4) Endelig nævner DMU, at der dem bekendt ikke er noget sammenligneligt  

 land, hvor der er frie priser på dette område.
Distributørerne Endelig fremfører de to distributører (DCA og DBA) følgende argumenter:
1) DCA og DBAs sortimenter er hver især meget uensartede.
Nogle  

 udenlandske aviser og magasiner må sidestilles med danske aviser og  

 magasiner.
Nogle udgivere er medlem af DMU, men fordelingen forestås af DCA.
 2) Der er et velfungerende retursystem, der af branchen anses for  

 effektivt.
 3) Fastprissystemet er almindeligt anvendt i EF.
 4) Endelig fremføres, at en tidsbegrænset dispensation ses nødigt givet  

 for mindre end 5 år.
Konkurrencerådets vurdering Konkurrencerådet besluttede at give DDF dispensation i henhold til  

 konkurrencelovens § 14 til at anvende bindende videresalgspriser for salg af  

 aviser.
Herved blev der lagt vægt på hensynet til den politiske  

 meningsdannelse samt kulturelle hensyn.
 Endvidere fandt Konkurrencerådet, under henvisning til de af DMU samt DCA  

 og DBA fremført argumenter, at kunne give dispensation fra konkurrencelovens  

 § 14 til at håndhæve faste priser på såvel magasiner som danske og  

 udenlandske aviser og magasiner.
 Konkurrencerådet har givet dispensationerne indtil videre, således at  

 rådet kan tage godkendelserne op til ny behandling, såfremt omstændighederne  

 tilsiger dette.
