Ministeriet udtaler at periodevis daglig pendulkørsel til befordring  

 af et ikke klart afgrænset antal personer uden forud tilmelding ikke er  

 omfattet al lovens § 9 om bestillingskørsel.
Kørslen kræver derfor tilladelse  

 efter lovens § 11.
I brev af 23. april 1986 (j.nr.
Sek. 03.04/101-1:2.86) har  

 Hovedstadsrådet, Trafikudvalget, anmodet direktoratet for vejtransport om en  

 udtalelse om, hvorvidt en nærmere angiven buskørsel mellem Rådhuspladsen i  

 København og Bella Centret i forbindelse med udstillingen »Rejs 86«  

 kræver tilladelse i henhold til buslovens § 11, eller lovligt kan udføres i  

 medfør af en udstedt tilladelse til turist- og bestillingskørsel.
 Hovedstadsrådets trafikudvalg har i brev af 14. april 1986 til  

 firmaet Auto-Paaske påtalt, at firmaet i forbindelse med udstillingen  

 »Rejs 86« har udført pendulkørsel med fire daglige afgange i hver  

 retning mellem Rådhuspladsen og Bella Centret uden at have indhentet  

 forudgående tilladelse i medfør af buslovens § 11 i perioden fra den 13.-16.  

 marts 1986.
 Ifølge Hovedstadsrådets trafikudvalg var kørslen åben for ca. 500  

 journalister, rejsebureaufolk m.v.
 Turistvognmændenes Landsforening har i brev af 17. april 1986 meddelt, at  

 firmaet Auto-Paaske har udført kørslen i medfør af en tilladelse udstedt af  

 Persontrafikrådet til at udføre turist- og bestillingskørsel, og at kørslen  

 er omfattet af buslovens § 9, stk. 2. Landsforeningen har endvidere oplyst,  

 at kørslen kun stod åben for ca. 100 journalister, rejsebureaufolk m.v.
Kørslen er udført efter forudgående bestilling fra Silja Line, som har  

 dækket samtlige udgifter i forbindelse med arrangementet, og rederiet  

 udsendte invitationer til journalister og rejsebureaufolk, som er kendt af  

 selskabet fra tidligere udstillinger om at deltage i kørslen.
Rederiet har  

 endelig inviteret medarbejdere på udstillingens stande til at deltage i  

 kørselsarrangementet, men der skulle ikke gives forudgående tilsagn om  

 deltagelse i dette.
Ved bestillingskørsel ifølge buslovens § 9, stk. 2 forstås lejlighedsvis  

 befordring af en på forhånd sluttet kreds af personer efter bestilling på  

 vognejerens bopæl eller forretningssted og efter forud fastsat betaling, der  

 erlægges samlet af den, der har bestilt kørslen.
At passagererne skal udgøre  

 en sluttet kreds vil efter lovens bemærkninger sige, at de skal udgøre en på  

 forhånd afgrænset kreds af personer, der er knyttet sammen i et fællesskab,  

 der rækker ud over det fælles ønske om at deltage i kørslen.
Eksempelvis kan  

 nævnes en virksomheds personale eller medlemmer af en forening, hvis  

 medlemskreds er begrænset.
Efter ministeriet for offentlige arbejders opfattelse er den omhandlede  

 kørsel ikke omfattet af buslovens § 9, stk. 2 om bestillingskørsel, idet  

 betingelsen om, at der skal have været tale om en på forhånd sluttet kreds af  

 personer, ikke findes at være opfyldt.
Der lægges herved bl.a. vægt på, at  

 den indbudte personkreds består af et ikke klart afgrænset antal personer fra  

 rejsebureaubranchen og pressen, ligesom der ikke forud skulle ske tilmelding  

 til kørslen, hvorfor vognmanden ikke på forhånd havde kendskab til det antal  

 passagerer, der skulle medbringes.
 På denne baggrund er ministeriet af den opfattelse, at der kræves  

 tilladelse efter buslovens § 11 til den udførte kørsel.
 Det tilføjes, at endelig afgørelse om spørgsmålet henhører under  

 domstolene.
