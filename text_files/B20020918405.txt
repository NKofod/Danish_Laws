Bestemmelser om ændring af BL 7-14 A, 4.  

 udgave af 13. juli 1999, Bestemmelser om procedurer for  

 radiokommunikation  

 (BL 7-14 A, 1. udgave) I medfør af § 54, § 82 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Titlen på BL 7-14, 4. udgave, ændres  

 til "Bestemmelser om procedurer for tale-radiokommunikation" 2. Afsnit 3 affattes således:
3. Anvendelsesområde Denne BL fastsætter bestemmelser om procedurer for  

 tale-radiokommunikation (i det følgende benævnt  

 radiokommunikation) i forbindelse med lufttrafik og kørsel med  

 luftfartøjer inden for dansk område samt inden for de  

 områder, hvor Danmark i henhold til internationale aftaler er  

 forpligtet til at udøve radiokommunikations- og  

 lufttrafiktjeneste.
 3. Pkt. 7.4 affattes således:
7.4 Tilbagelæsning (read back) 7.4.1 Alle sikkerhedsrelaterede dele af klareringer og  

 flyvekontrolinstruktioner skal gentages af modtageren.
Følgende skal  

 altid gentages:
a.
Rute klareringer.
b.
Klareringer og flyvekontrolinstruktioner til at køre ind  

 på en bane, lande på en bane, starte på en bane, holde kort  

 før en bane, krydse en bane eller køre tilbage ad en bane  

 (backtrack), hvad enten banen er "bane i brug" eller ej.
c.
Oplysninger om bane i brug, højdemålerindstilling,  

 SSR-koder, højdeinstruktioner, kurs- og fartinstruktioner samt  

 gennemgangsniveauer, hvad enten disse gives direkte eller er indeholdt i  

 ATIS-udsendelser.
 7.4.2 Andre klareringer eller flyvekontrolinstruktioner, herunder  

 betingede klareringer, skal gentages af modtageren eller bekræftes  

 på en måde, der klart viser, at klareringen og  

 flyvekotrolinstruktionen er forstået og vil blive fulgt.
 7.4.3 Den, der udøver lufttrafiktjeneste, skal aflytte  

 tilbagelæsningen for at sikre sig, at klareringer og instruktioner er  

 korrekt bekræftet, og skal øjeblikkeligt korrigere enhver  

 uoverensstemmelse, som tilbagelæsningen har afsløret.
 4. Pkt. 9.2 affattes således:
 9.2 I øvrigt straffes overtrædelse af bestemmelserne i denne  

 BL i medfør af luftfartslovens § 149, stk. 8, med bøde eller  

 fængsel i indtil 2 år.
5. Ikrafttræden Denne BL træder i kraft den 1. juni 2002.
