 Civilretsdirektoratet stadfæstede en af statsamtet truffet afgørelse,  

 hvor statsamtet havde afslået at lade børnebidrag til to børn bortfalde.
Børnene boede en uge skiftevis hos faderen og moderen og var tilmeldt  

 folkeregistret på moderens bopæl.
Moderen afholdt den overvejende del af  

 udgifterne.
Statsamtet afslog faderens ansøgning om bortfald af børnebidrag til 2  

 børn.
Faderen klagede og ansøgte om, at børnebidragene bortfaldt, idet han  

 henviste til, at der var fælles forældremyndighed, at børnene skiftevis boede  

 en uge hos ham og en uge hos moderen, at han via ejerforeningen afholdt  

 udgifter til børnenes svømning, til skoleaktiviteter og mere hobby-betonede  

 interesser, og at hans udgifter til tøj og lignende ikke var mindre end  

 moderens.
 Under sagens behandling oplyste han, at børnene var udmeldt af  

 fritidsklubben, og at deres håndbold- og fodboldaktiviteter var sat i bero.
 Det var endvidere oplyst, at børnene var tilmeldt folkeregistret på  

 moderens bopæl.
 Moderen anførte, at hun afholdt alle udgifter til børnenes tøj, kontingent  

 og fritidsklubben, fritidshjemspladser og ferie.
 Civilretsdirektoratet fandt på baggrund heraf, at moderen havde haft den  

 overvejende del af forsørgelsen, hvorfor man ikke fandt grundlag for at lade  

 bidraget bortfalde.
