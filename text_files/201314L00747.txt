Betænkning afgivet af Beskæftigelsesudvalget den 7. maj 2014 Betænkning over Forslag til lov om ændring af lov om ferie (Overførsel af 280 mio. kr. fra Arbejdsmarkedets Feriefond til statskassen m.v.) [af beskæftigelsesministeren (Mette Frederiksen)]:
1. Udvalgsarbejdet Lovforslaget blev fremsat den 19. marts 2014 og var til 1. behandling den 1. april 2014. Lovforslaget blev efter 1. behandling henvist til behandling i  Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 7. februar 2014 dette udkast til udvalget, jf.
BEU alm. del  bilag 149. Den 31. marts 2014 sendte beskæftigelsesministeren de indkomne høringssvar, et høringsnotat og en ligestillingsvurdering herom til udvalget.
2. Indstillinger og politiske bemærkninger Et flertal i udvalget (V, S, RV, SF og KF) indstiller lovforslaget til vedtagelse uændret.
 Et mindretal i udvalget (DF, EL og LA) indstiller lovforslaget til forkastelse ved 3. behandling.
Dansk Folkepartis medlemmer af udvalget er af den overbevisning, at de uafhentede feriepenge skal ud til dem, der har optjent dem.
Desværre er det ikke endnu lykkedes at finde en model, der kan skabes flertal for, og som løser denne udfordring.
Lovforslaget er en del af aftalen om finansloven for 2014, som DF ikke er med i.
Ganske vist har der tidligere været lovforslag om dette emne, som DF har stemt for, men beklageligvis sker der med dette lovforslag en ændring, der betyder, at Feriefonden kan komme til at tage af egenkapitalen for at leve op til vedtægterne og fondens forpligtelser.
Det er DF imod.
DF opfordrer regeringen til at finde en løsning, der betyder, at folk, der har optjent feriepengene får dem udbetalt, således at pengene slet ikke kommer ind i Feriefonden, medmindre man ikke kan finde dem, der har optjent feriepengene.
 Enhedslistens medlemmer af udvalget kan ikke støtte lovforslaget om overførsel af 280 mio. kr. fra Arbejdsmarkedets Feriefond til statskassen, idet det kan betyde, at Fonden ikke kan leve op til sit formål.
EL er imod, at der i lovforslaget åbnes op for en fortolkning af, at Fonden kun i »videst muligt omfang« skal imødekomme ansøgninger til ferieformål for vanskeligt stillede familier og børn.
Denne ændring kan bruges til en forringelse af indsatsen til fordel for vanskeligt stillede familier og børn.
 EL ønsker ikke at give regeringen og den borgerlige opposition mulighed for at bruge større beløb, som oven i købet tages fra arbejderne i Danmark, uden at der er hånd i hanke med, hvad de bruges til.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) fmd.
Nadeem Farooq (RV) Andreas Steenberg (RV) Eigil Andersen (SF) Karsten Hønge (SF) Özlem Sara Cekic (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jakob Engel-Schmidt (V) Peter Juel Jensen (V) Peter Christensen (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 159 Bilagsnr.
