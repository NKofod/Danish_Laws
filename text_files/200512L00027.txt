Fremsat den 5. oktober 2005 af  

 kulturministeren (Brian Mikkelsen) Forslag til Lov  

 om ændring af ophavsretsloven  

1) (Følgeretsvederlag) § 1 I lov om ophavsret, jf. lovbekendtgørelse nr. 725 af 6.  

 juli 2005, foretages følgende ændringer:
 1.  


  

 Overskriften  

  

 til  

  

 § 38  

  

 affattes således:
»Følgeretsvederlag« 2.  


  

 § 38  

  

 affattes således:
»  

 § 38.  

  

 Ophavsmanden  

 har ret til vederlag ved videresalg af eksemplarer af kunstværker, herunder  

 malerier, collager, tegninger, graveringer, tryk, litografier, skulpturer,  

 vægtæpper,  

 keramisk kunst, glaskunst og fotografiske værker (følgeretsvederlag).  

 Bestemmelsen i 1. pkt. omfatter eksemplarer af kunstværker, som er udført i  

 ét  

 eksemplar eller i et begrænset antal af ophavsmanden selv eller med dennes  

 tilladelse.
Bestemmelsen i 1. pkt. omfatter ikke bygningsværker.
Stk. 2.  

  

 Følgeretsvederlag  

 skal betales ved alle videresalg, hvor der som sælgere, købere eller  

 formidlere  

 deltager professionelle på kunstmarkedet, herunder auktionshuse,  

 kunstgallerier  

 og kunsthandlere.
Pligten til at betale vederlag påhviler sælgeren eller  

 formidleren.
Er det alene køberen, der er professionel på kunstmarkedet,  

 påhviler vederlagspligten dog denne.
Der skal kun betales vederlag, hvis  

 salgsprisen overstiger 300 euro (ekskl. moms). Det samlede vederlag kan ikke  

 overstige 12.500 euro (ekskl. moms) pr. eksemplar.
Stk. 3.  

  

 Vederlaget  

 beregnes som a)  

 	  

 5 % af den del af  

 salgsprisen, der udgør indtil 50.000 euro (ekskl. moms), b)  

 	  

 3 % af den del af  

 salgsprisen, der ligger mellem 50.000,01 og 200.000 euro (ekskl. moms), c)  

 	  

 1 % af den del af  

 salgsprisen, der ligger mellem 200.000,01 og 350.000 euro (ekskl. moms), d)  

 	  

 0,5 % af den del af  

 salgsprisen, der ligger mellem 350.000,01 og 500.000 euro (ekskl. moms), og e)  

 	  

 0,25 % af den del af  

 salgsprisen, der ligger over 500.000 euro (ekskl. moms).
Stk. 4.  

  

 Retten til  

 vederlag består indtil ophavsrettens udløb, jf. § 63. Retten er  

 personlig  

 og uoverdragelig.
Efter ophavsmandens død falder retten dog i arv til  

 ophavsmandens ægtefælle og livsarvinger.
Efterlader ophavsmanden sig ikke  

 ægtefælle eller livsarvinger, tilfalder vederlagsretten den organisation, som  

 er nævnt i stk. 5.
Stk. 5.  

  

 Følgeretsvederlag  

 kan kun gøres gældende af en organisation, som er godkendt af  

 kulturministeren.  

 Organisationen forestår opkrævningen og foretager fordelingen til de  

 berettigede.
Den berettigedes krav mod organisationen består, indtil 3 år er  

 forløbet fra udgangen af det år, i hvilket videresalget fandt sted.  

 Forældelsen  

 afbrydes ved skriftligt påkrav fra den berettigede.
Stk. 6.  

  

 Sælgere,  

 formidlere og købere, jf. stk. 2, 2. og 3. pkt., skal 1)  

 	  

 fremsende en årlig  

 opgørelse til organisationen pr. 1. juni over det foregående års salg af  

 kunstværker,  

 som omfattes af følgeretsordningen, jf. stk. 1 og 2, attesteret af en  

 statsautoriseret eller registreret revisor, og 2)  

 	  

 efter anmodning fra  

 organisationen inden 4 uger fra modtagelse af anmodningen fremsende alle de  

 oplysninger, der er nødvendige for at sikre betaling af vederlag, når  

 organisationen anmoder herom inden for 3 år efter videresalget.« 3.  


  

 § 76, stk. 1, nr. 4,  

  

 affattes  

 således:
 »4)  

 	  

 undlader at fremsende  

 opgørelse eller oplysninger efter § 38, stk. 6,«.
§ 2 Stk. 1.  

  

 Loven træder i kraft den 1. januar 2006.
 Stk. 2.  

  

 Loven  

 finder anvendelse på aftaler om videresalg, som indgås den 1. januar 2006  

 eller  

 senere.
 Stk. 3.  

  

 For så vidt  

 angår aftaler om videresalg, som er indgået før den 1. januar 2006, finder de  

 hidtil gældende regler anvendelse.
 Stk. 4.  

  

 Bekendtgørelse  

 nr. 274 af 18. april 1996 ophæves.
§ 3 Loven gælder ikke for Færøerne og Grønland, men kan ved  

 kgl. anordning sættes helt eller delvist i kraft for Færøerne og Grønland med  

 de afvigelser, som de særlige færøske og grønlandske forhold tilsiger.
Bemærkninger til lovforslaget Almindelige bemærkninger 1. Indledning Den gældende ophavsretslov er fra 1995 og er ændret flere  

 gange, senest ved lov nr. 1440 af 22. december 2004.
 Formålet med nærværende lovforslag er at gennemføre  

 direktiv 2001/84/EF af 27. september 2001 om følgeret for ophavsmanden til et  

 originalkunstværk (herefter følgeretsdirektivet). Direktivet skal efter art.  

 12, stk. 1, være gennemført inden den 1. januar 2006.
 En oversigt over de bestemmelser i den gældende lov, som  

 berøres af lovforslaget, er vedlagt som  

  

 bilag  

 1.
2. Gældende ret Følgeretten blev indført ved lov nr. 378 af 7.6.1989 om  

 ændring af ophavsretsloven, som trådte i kraft 1. juli 1990. Et bredt flertal  

 af Folketingets partier stod bag lovændringen.
Følgeret har således  

 eksisteret  

 i Danmark i ca. 15 år og må i dag anses for godt indarbejdet i kunstbranchen.
 Retten til følgeretsvederlag blev indført for at forbedre  

 billedkunstnernes retlige stilling og var et forsøg på at sidestille  

 indtægtsgrundlaget for billedkunstnere med andre kunstnere (fx komponister).  

 Retten til følgeretsvederlag er med til at sikre billedkunstnere m.v. en  

 andel  

 i en eventuel værdistigning, der sker efter kunstnerens salg af værket.  

 Følgeret er omfattet af Bernerkonventionen art. 14 ter, hvorefter de enkelte  

 lande kan indføre en ret for ophavsmanden til vederlag i forbindelse med  

 videresalg af hans eller hendes værker.
Den eksisterende følgeretsordning er reguleret i  

 ophavsretslovens § 38 og bekendtgørelse nr. 274 af 18. april 1996 om  

 beregning af følgeretsvederlag ved erhvervsmæssigt videresalg af kunstværker  

 (herefter følgeretsbekendtgørelsen). Bekendtgørelsen er udstedt med hjemmel i  

 § 38, stk. 3, og udmønter de specifikke regler om  

 følgeretsvederlaget.
Bekendtgørelsen vedlægges som  

  

 bilag 2.
Ophavsretslovens § 38, stk. 1, tillægger  

 kunstneren ret til et vederlag på 5 % ved erhvervsmæssigt videresalg af  

 eksemplarer af kunstværker.
Retten gælder alene ved erhvervsmæssige  

 videresalg,  

 som omfatter enhver handel, hvor sælger eller formidler optræder som  

 erhvervsdrivende, jf. følgeretsbekendtgørelsens § 5, stk. 1.  

 Private  

 personers direkte salg til en erhvervsdrivende køber er således ikke omfattet  

 af vederlagsordningen.
Ved førstegangssalg af værkseksemplarer er kunstneren  

 ikke berettiget til følgeretsvederlag; førstegangssalget er typisk  

 kunstnerens  

 eget salg af værkseksemplaret, som kunstneren modtager et honorar for.
Retten til vederlag gælder ved salg af billedkunst,  

 brugskunst og fotografiske værker  værker af brugskunst omfattes dog  

 ikke,  

 hvis de er fremstillet i flere identiske eksemplarer.
Bygningsværker omfattes  

 ikke af følgeretten.
Pligten til at betale vederlag påhviler sælgeren eller  

 formidleren af salget.
Retten til vederlag er personlig og uoverdragelig.  

 Vederlaget tilkommer ophavsmanden (dvs. kunstneren). Efter ophavsmandens død  

 falder retten i arv til ægtefælle og livsarvinger.
Hvis ophavsmanden ikke  

 efterlader sig berettigede arvinger, tilfalder vederlaget den organisation,  

 som  

 forvalter følgeretten.
Retten til følgeretsvederlag består indtil  

 ophavsrettens  

 udløb, dvs. i indtil 70 år efter ophavsmandens død.
Kravet på følgeretsvederlag kan alene gøres gældende af  

 Copy-Dan Billedkunst, som er godkendt til at administrere følgeretsordningen  

 i  

 Danmark.
Den berettigedes krav mod Copy-Dan Billedkunst forældes 3 år efter  

 udgangen af det år, hvori videresalget har fundet sted, jf. § 38,  

 stk. 5.  

 De erhvervsmæssige sælgere af kunstværker har pligt til at indsende en årlig  

 opgørelse af salget, som skal være attesteret af en revisor, jf. § 38,  

 stk. 6. Adgangen til at kontrollere de løbende indberetninger sikrer, at  

 ordningen kan administreres i praksis.
 Der udbetales vederlag ikke alene til danske, men også til  

 udenlandske ophavsmænd, som på salgstidspunktet er statsborgere i et EU-  

 eller  

 EØS-land eller i et tredjeland, der har tiltrådt Bernerkonventionen, og som  

 har  

 gennemført en ordning som omhandlet i Bernerkonventionens art. 14 ter.
Indbetalingerne fra salg omfattet af følgeretsordningen har  

 generelt været stigende siden ordningens etablering.
På grundlag af  

 oplysninger fra Copy-Dan Billedkunst kan følgende oplyses om udviklingen  

 siden  

 1997:
Tabel 1. Følgeretsvederlag indbetalt til Copy-Dan  

 Billedkunst (i kr.) År 1997 1998 1999 2000 2001 2002 2003 2004 Indbetalt i alt 3.947.071 6.326.539 4.997.733 6.682.704 6.479.847 7.038.031 7.275.733 9.570.000 Tabel 2. Følgeretsvederlag udbetalt af Copy-Dan  

 Billedkunst til danske og udenlandske kunstnere (i kr.) År 1997 1998 1999 2000 2001 2002 2003 2004 Udbetalt i alt 2.806.866 4.872.381 3.619.118 5.045.614 4.122.628 4.708.078 4.938.115 6.224.17 heraf danske kunstnere 2.136.927 4.120.470 3.223.937 4.391.076 3.602.586 4.107.799 4.418.325 5.053.748 heraf udenland-ske kunstnere 669.938 751.911 395.181 654.538 521.245 600.280 519.790 1.170.428 Tabel 3. Copy-Dan Billedkunsts udgifter til  

 administration af følgeretsordningen (i kr.) År 1997 1998 1999 2000 2001 2002 2003 2004 Administration 589.824 975.743 761.429 1.045.741 1.070.654 1.084.367 1.032.142 1.457.675 3. Baggrund for lovforslaget: følgeretsdirektivet Formålet med følgeretsdirektivet er at indføre og  

 harmonisere følgeretten inden for EU.
De fleste EU-lande har i forvejen  

 regler  

 om følgeret, men reglerne er forskellige.
Nogle lande har ingen  

 følgeretsordning.
Direktivet er udtryk for en totalharmonisering, men  

 direktivet harmoniserer ikke alle bestemmelser i de nationale  

 følgeretsordninger, og der er valgfrihed i forhold til flere bestemmelser.
Direktivforslaget blev fremsat i 1996 og vedtaget den 19.  

 juli 2001 med frist for gennemførelse i national ret den 1. januar 2006.  

 Fristen for gennemførelsen af direktivet blev af hensyn til lande uden  

 følgeretsordning, bl.a.
Storbritannien, ekstraordinær lang.
Kulturministeriet  

 arbejdede under direktivforhandlingerne for, at den danske følgeretsordning  

 så  

 vidt muligt kunne opretholdes uændret for derved at undgå en forringelse for  

 kunstnerne som følge af direktivet.
Danmark stemte for det endelige direktiv.
 Direktivet er vedlagt som  

  

 bilag 3  

  

 , og en detaljeret gennemgang af direktivet sammenholdt med  

 de gældende danske regler følger som  

  

 bilag  

 4.
4. Kulturministeriets forslag og overvejelser 4.1. Indledning Den gældende danske ophavsretslov er i hovedsagen i  

 overensstemmelse med direktivet.
Med lovforslaget søges den nuværende ordning, som må anses  

 for at være velfungerende, så vidt muligt videreført uændret.
Udgangspunktet  

 er, at der alene foreslås ændringer, som er påkrævet som følge af direktivet,  

 mens der ikke stilles forslag om ændringer som følge af valgfri  

 direktivbestemmelser, der ville indebære en forringelse for kunstnerne.
Denne  

 linje er i overensstemmelse med det danske mandat i forbindelse med  

 forhandlingerne om følgeretsdirektivet.
Direktivet tilsigtes gennemført ved en ændring af  

 ophavsretslovens § 38 og i tilknytning hertil en ophævelse af  

 bekendtgørelse nr. 274 af 18. april 1996 om beregning af følgeretsvederlag  

 ved  

 erhvervsmæssigt videresalg af kunstværker.
Bekendtgørelsen foreslås ophævet  

 med  

 henblik på at samle alle bestemmelser om følgeretten i én bestemmelse i loven  

 af hensyn til reglernes anvendelse i praksis.
4.2. Anvendelsesområde Direktivet finder anvendelse på ethvert videresalg, hvor  

 der deltager en professionel part, hvilket vil sige en part, som handler på  

 kunstmarkedet, eller som har en særlig viden om kunst, jf. art. 1,  

 stk. 2.  

 Heri ligger en ændring af anvendelsesområdet i forhold til den gældende lovs  

 § 38, som finder anvendelse ved erhvervsmæssige videresalg:
·  


  

 Direktivet indebærer en  

 indskrænkning, idet direkte salg af værker mellem erhvervsdrivende, der ikke  

 er  

 professionelle på kunstmarkedet, og direkte salg fra sådanne erhvervsdrivende  

 til private personer falder uden for anvendelsesområdet.
I dag omfattes  

 sådanne  

 salg af følgeretten.
·  


  

 Direktivet indeholder samtidig en  

 udvidelse af anvendelsesområdet, idet videresalg fra private personer til  

 kunsthandlere og andre professionelle på kunstmarkedet vil være omfattet af  

 ordningen.
Salg, hvor hverken sælger eller formidler handler erhvervsmæssigt,  

 omfattes ikke af følgeretten i dag.
 Direktivets bestemmelser om de omfattede videresalg  

 foreslås gennemført i ophavsretslovens § 38, stk. 2, 1. pkt., jf.  

 lovforslagets nr. 2.
 Efter direktivets art. 2 finder følgeretten anvendelse ved  

 videresalg af originalkunstværker, som defineres som værker, der er udført i  

 et  

 begrænset antal eksemplarer af kunstneren selv eller med dennes tilladelse.  

 Bestemmelsens indhold er i vid udstrækning i overensstemmelse med § 38,  

 stk. 2, i ophavsretsloven, idet kriteriet om et begrænset antal  

 eksemplarer  

 dog adskiller sig fra de gældende danske regler om identiske eksemplarer af  

 kunstværker:
 ·  


  

 For så vidt angår værker af  

 billedkunst indebærer direktivet en indskrænkning i forhold til den gældende  

 lovs § 38, stk. 1, hvorefter værker af billedkunst omfattes, uanset  

 om de er fremstillet i flere identiske eksemplarer.
 ·  


  

 For så vidt angår værker af  

 brugskunst indebærer direktivet derimod en udvidelse, idet den gældende  

 ordning  

 ikke omfatter værker af brugskunst, som er fremstillet i flere identiske  

 eksemplarer.
Konsekvenserne af disse ændringer begrænses i væsentligt  

 omfang af reglen om en mindstesalgspris (i dag 2.000 kr., efter forslaget til  

 § 38, stk. 2, 4. pkt., 300 euro), idet identiske eksemplarer af  

 kunstværker ofte sælges til en pris, der ligger under disse beløb.
Fx udløser  

 salg af plakater og fotografier i praksis typisk ikke følgeretsvederlag.
 De af direktivet omfattede værksarter adskiller sig ikke  

 fra gældende ret, men den eksemplificerende opregning af kunstværker i  

 direktivets art. 2, stk. 1, foreslås gentaget ordret.
 Direktivbestemmelsen om de omfattede værker foreslås  

 gennemført i § 38, stk. 1, jf. lovforslagets nr. 2.
Den gældende følgeretsordning indeholder en minimumssalgspris  

 på 2.000 kr.
Efter direktivets art. 3 er det overladt til medlemslandene at  

 fastsætte en minimumssalgspris, der højest kan udgøre 3.000 euro.
Den  

 gældende  

 minimumssalgspris foreslås principielt opretholdt, men af lovtekniske grunde  

 omregnet til euro.
Beløbet oprundes til 300 euro (ca. 2.200 kr.) og foreslås  

 gennemført i ophavsretslovens § 38, stk. 2, 4. pkt., jf.  

 lovforslagets nr. 2.
4.3. Vederlagets beregning I henhold til direktivets art. 4, stk. 1, beregnes  

 følgeretsvederlagets størrelse ud fra en degressiv skala.
 Satsen er 4 % for den del af salgsprisen, der udgør indtil  

 50.000 euro (ca. 370.000 kr.); efter art. 4, stk. 2, kan medlemsstaterne  

 dog vælge i stedet at anvende en sats på 5 %. Herefter udgør satsen 3 % for  

 den  

 del af salgsprisen, der ligger mellem 50.000,01 og 200.000 euro (ca.  

 1.480.000  

 kr. og 2.600.000 kr.) faldende til 0,25 % for den del af prisen, som ligger  

 over 500.000 euro (ca. 3.710.000 kr.). Den gældende ordning i Danmark  

 indeholder en enhedssats på 5 % af salgsprisen for alle videresalg af  

 kunstværker.
 På grundlag af oplysninger fra Copy-Dan Billedkunst kan  

 følgende oplyses om fordelingen af de af følgeretsordningen omfattede salg  

 fordelt efter salgspris:
Tabel 4. Kunstværker omfattet af følgeretsordningen  

 i Danmark i 2002-2004 fordelt efter salgspris Salgspris i euro* Antal salg i 2002 Antal salg i 2003 Antal salg i 2004 Op til 50.000 euro (ca. 370.000 kr.) 8.464 10.792 12.681 50.000,01-200.000 euro (ca. 370.001-1.480.000 kr.) 34 26 46 200.000,01-350.000 euro (ca. 1.480.001-2.600.000 kr.) 3 6 350.000,01-500.000 euro (ca. 2.600.001-3.710.000 kr.) 1 3 Over 500.000 euro (ca. 3.710.000 kr.) 1 1 *  

 	  

 Den anvendte kurs ved omregning mellem euro og danske kroner  

 er 743.
 Som det fremgår, udgør salgsprisen i langt de fleste  

 tilfælde under 50.000 euro (ca. 370.000 kr.).
Kulturministeriet foreslår at benytte muligheden for at  

 anvende en sats på 5 % i stedet for 4 % for den del af salgsprisen, som  

 ligger  

 under 50.000 euro.
Det sker for at begrænse forringelserne for kunstnerne som  

 følge af direktivets satser.
Følgeretsvederlagene til kunstnere er i forvejen  

 ofte små på grund af værkernes lave salgspriser, og en lavere beregningssats  

 end 5 % ville bevirke en væsentlig reduktion af vederlagene.
Salg af fx et  

 maleri til 300.000 kr. vil både i dag og fremover udløse et følgeretsvederlag  

 på 15.000 kr.
Ved at opretholde den nuværende sats på 5 % for så vidt  

 angår det første interval vil gennemførelsen af direktivets regler om  

 vederlagets størrelse alene få betydning i de forholdsvis få tilfælde, hvor  

 eksemplarer af kunstværker herhjemme sælges for over 50.000 euro (ca. 370.000  

 kr.). Nedsættelsen af beregningssatserne vil derfor få begrænset betydning i  

 praksis.
Som eksempel på konsekvensen af de ændrede satser kan det anføres,  

 at  

 salg af fx et maleri til 1 mio. kr. i dag udløser et følgeretsvederlag på  

 50.000 kr. (sats på 5 %), men fremover et vederlag på kun ca. 37.400 kr. (5 %  

 af ca. 370.000 kr. + 3 % af ca. 630.000 kr.).
Bestemmelsen om beregning af vederlaget foreslås gennemført  

 i ophavsretslovens § 38, stk. 3, jf. lovforslagets nr. 2. Ved  

 beregningen af vederlag kan der ikke foretages fradrag af værdien af kostbare  

 materialer, herunder ædle metaller og ædelstene.
Det er således den samlede  

 salgspris, der skal lægges til grund ved beregning af følgeretsvederlaget,  

 dog  

 ekskl. moms.
Direktivets art. 4, stk. 1, sidste afsnit, indeholder  

 en bestemmelse om, at det maksimale følgeretsvederlag ved videresalg af et  

 eksemplar af et kunstværk udgør 12.500 euro (ca. 93.000 kr.). I den gældende  

 danske  

 ordning findes ikke en tilsvarende bestemmelse om et loft.
Bestemmelsen  

 foreslås gennemført i lovens § 38, stk. 2, 5. pkt., jf.  

 lovforslagets  

 nr. 2.
4.4. Vederlagspligtige Følgeretsvederlaget skal som udgangspunkt betales af  

 sælger, men medlemsstaten kan bestemme, at køber eller formidler ligeledes  

 hæfter for vederlagets betaling, jf. art. 1, stk. 4, i direktivet.
Efter  

 den gældende danske ordning påhviler betalingspligten sælgeren eller  

 formidleren, som hæfter solidarisk.
 Kulturministeriet finder, at det vil være hensigtsmæssigt  

 at udvide kredsen af vederlagspligtige, således at køber pålægges pligten til  

 at betale vederlag i de tilfælde, hvor det alene er køberen, der optræder som  

 professionel på kunstmarkedet. Ændringen foreslås som konsekvens af ændringen  

 af anvendelsesområdet, hvorefter private personers salg til professionelle på  

 kunstmarkedet omfattes af vederlagsordningen (se pkt. 4.2 ovenfor). Det er  

 den  

 professionelle part, der skal hæfte for betalingen, bl.a. af administrative  

 hensyn.
 Bestemmelsen foreslås gennemført i § 38, stk. 2,  

 2. og 3. pkt., jf. lovforslagets nr. 2.
4.5. Oplysningspligt Efter direktivets art. 9 tillægges den, der opkræver  

 følgeretsvederlaget, en ret til at indhente oplysninger, som indebærer, at  

 der  

 kan stilles krav om indsendelse af de nødvendige oplysninger for at sikre  

 vederlagets betaling hos de professionelle aktører i indtil 3 år efter  

 videresalget.
Gældende ret indeholder ingen tilsvarende regel.
Den danske følgeretsordning er baseret på obligatorisk  

 kollektiv forvaltning, og det er således forvaltningsorganisationen, som har  

 retten til at modtage oplysningerne.
Kulturministeriet foreslår, at  

 bestemmelsen udformes som en oplysningspligt for den professionelle part, der  

 hæfter for vederlagets betaling, dvs. sælgere, formidlere og købere.
Pligten  

 indtræder ved modtagelsen af forvaltningsorganisationens anmodning om  

 oplysninger.
Det foreslås, at der fastsættes en frist på 4 uger for  

 fremsendelse af oplysningerne for derved at sikre bestemmelsens håndhævelse.
 Bestemmelsen foreslås indført i § 38, stk. 6, nr.  

 2, jf. lovforslagets nr. 2.
 Det foreslås, at overtrædelse af denne oplysningspligt skal  

 kunne straffes med bøde, jf. lovforslagets nr. 3 (forslaget til ændring af  

 lovens § 76, stk. 1, nr. 4).
 5. Lovforslagets økonomiske og administrative  

 konsekvenser m.v.
5.1. Konsekvenser for stat, kommuner og  

 amtskommuner Lovforslaget har ingen økonomiske eller administrative  

 konsekvenser for stat, kommuner eller amtskommuner.
5.2. Konsekvenser for erhvervslivet 5.2.1. Økonomiske konsekvenser Lovforslaget har begrænsede positive økonomiske  

 konsekvenser for erhvervslivet, idet kunsthandlere, gallerier m.v. skal  

 betale  

 mindre i følgeretsvederlag til kunstnerne på grund af nedsættelsen af  

 beregningssatserne.
Til gengæld vil kunstnerne få lidt mindre i  

 følgeretsvederlag.
Lovens samlede erhvervsøkonomiske konsekvenser vurderes at  

 være neutrale.
 Lovforslaget medfører ikke nogen strukturelle eller direkte  

 erhvervsøkonomiske konsekvenser.
 Som nævnt i pkt. 4.2 sker der på flere måder ændringer i  

 anvendelsesområdet for følgeretsordningen (to udvidelser og to  

 indskrænkninger); konsekvensen af disse ændringer er økonomisk og  

 administrativt begrænsede, og nettoeffekten vurderes at være neutral.
5.2.2. Administrative konsekvenser Lovforslaget har begrænsede administrative konsekvenser for  

 erhvervslivet, idet købere fremover kan blive forpligtet til at afregne  

 vederlag og indsende opgørelser m.v. til Copy-Dan.
Endvidere følger det af forslaget til § 38,  

 stk. 6, at sælgere  og i visse tilfælde købere  er  

 forpligtet til at  

 sende en årlig opgørelse til Copy-Dan Billedkunst om det foregående års salg  

 af  

 kunstværker, som omfattes af følgeretsordningen.
Opgørelsen skal være  

 attesteret af en statsautoriseret eller registreret revisor.
Denne  

 oplysningspligt svarer til gældende ret og pålægger således ikke  

 virksomhederne  

 en ny administrativ byrde.
Som noget nyt foreslås det, at Copy-Dan Billedkunst skal  

 have adgang til efter anmodning at få tilsendt oplysninger, der er nødvendige  

 for at sikre vederlagets betaling.
Det drejer sig fx om fakturaer, oplysning  

 om  

 salgstidspunkt og -sted.
Anmodningen skal rettes til den eller de  

 professionelle på kunstmarkedet, som vederlagspligten påhviler.
Sælger,  

 formidler  

 og køber har herefter en frist på 4 uger til at fremsende de ønskede  

 oplysninger.
Copy-Dan Billedkunst kan dog ikke anmode om oplysninger  

 vedreørende salg, der har fundet sted mere end 3 år tidligere, end  

 anmodningen  

 fremsættes.
Denne oplysningspligt forventes alene anvendt i de særlige  

 tilfælde, hvor der er tvivl om afregning af følgeretsvederlag, og  

 forpligtelsen  

 skønnes derfor ikke at indebære en nævneværdig byrde for de dele af  

 erhvervslivet, som skal betale følgeretsvederlag.
Forslaget har været sendt til Erhvervs- og  

 Selskabsstyrelsens Center for Kvalitet i Erhvervsregulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at  

 forslaget  

 indeholder administrative konsekvenser for erhvervslivet i et omfang, der  

 berettiger,  

 at det bliver forelagt et virksomhedspanel.
Forslaget bør derfor ikke  

 forelægges et af Økonomi- og Erhvervsministeriets virksomhedspaneler.
5.3. Administrative konsekvenser for borgerne Lovforslaget medfører begrænsede administrative  

 konsekvenser for borgerne, idet købere ifølge lovforslaget er  

 vederlagspligtige  

 i de situationer, hvor det alene er køberen, der optræder som professionel på  

 kunstmarkedet.
5.4. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten Lovforslaget tilsigter at bringe de danske regler i  

 overensstemmelse med EU-retten (direktiv nr. 2001/84 af 27. september 2001 om  

 følgeret for ophavsmanden til et originalkunstværk).
7. Høring Adjunkt Hanne Kirk Deichmann, Advokatrådet, Akademiet for  

 de Skønne Kunster, Amtsrådsforeningen i Danmark, Arkitektforbundet,  

 Beskæftigelsesministeriet,  

 Billedkunstnernes Forbund, Copy-Dan, Dansk Arbejdsgiverforening, Dansk  

 Filmfotograf Forbund, Dansk Fotografisk Forening, Dansk Galleri  

 Sammenslutning,  

 Dansk Handel og Service, Danske Billedautorer, Danske Billedkunstneres  

 Fagforening, Dansk Forfatterforening, Dansk Journalistforbund, Dansk  

 Kulturhistorisk Museumsforening, Dansk Kunstnerråd, Danske  

 Arkitektvirksomheder,  

 Danske Kunsthåndværkere, Danske Tegneserieskabere, Det Danske Akademi, Det  

 Kgl.  

 Bibliotek, docent Thomas Riis, Finansministeriet, Forbrugerrådet, Foreningen  

 Danske Designere, Foreningen af Auktionsledere i Danmark, Foreningen af  

 Danske  

 Kunstmuseer, Foreningen for Dansk Internet Handel, Forsvarsministeriet,  

 Færøernes  

 Hjemmestyre, Grafisk Arbejdsgiverforening, Grønlands Hjemmestyre, HTS-I,  

 Håndværksrådet, Indenrigs- og Sundhedsministeriet, Kirkeministeriet,  

 Konkurrencestyrelsen, Kulturarvsstyrelsen, Kunsthandlerforeningen,  

 Kunstrådet, Landsforeningen  

 til bevaring af fotografier og film, lektor Morten Rosenmeier,  

 Miljøministeriet, Ministeriet for Flygtninge, Indvandrere og Integration,  

 Ministeriet  

 for Familie- og Forbrugeranliggender, Ministeriet for Fødevarer, Landbrug og  

 Fiskeri, Ophavsretligt Forum, Patent- og Varemærkestyrelsen, professor Jens  

 Schovsbo,  

 professor Mads Bryde Andersen, professor Palle Bo Madsen, professor Peter  

 Blume, Samrådet for Ophavsret, Skatteministeriet, Socialministeriet, Statens  

 Kunstfond, Statens Museum for Kunst, Statsministeriet,  

 Tegnerne/Tegnerforbundet  

 af 1919, Trafikministeriet, Udenrigsministeriet, Undervisningsministeriet,  

 Videnskabsministeriet og Økonomi- og Erhvervsministeriet.
8. Samlet vurdering af konsekvenserne af  

 lovforslaget Positive  

 konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Et mindre fald i udgifterne til følgeretsvederlag for kunsthandlere  

 m.v.
Et mindre fald i indtægterne fra følgeretsvederlag for  

 kunstnerne Administrative konsekvenser for erhvervslivet Ingen I begrænsede tilfælde kan købere fremover bliver forpligtet  

 til at afregne vederlag og indsende opgørelser m.v. til Copy-Dan.
Desuden vil  

 professionelle sælgere m.v. efter anmodning fra Copy-Dan Billedkunst i  

 særlige tilfælde kunne blive pålagt at udlevere oplysninger af relevans for  

 afregning af følgeretsvederlag.
Miljømæssige konsekvenser Ingen Ingen Administrative konsekvenser for borgerne Ingen Lovforslaget medfører begrænsede administrative  

 konsekvenser for borgerne, idet købere ifølge lovforslaget er  

 vederlagspligtige i de situationer, hvor det alene er køberen, der optræder  

 som professionel på kunstmarkedet.
Forholdet til EU-retten Bringer de danske regler i overensstemmelse med  

 EU-retten (direktiv nr. 2001/84 af 27. september 2001 om følgeret for  

 ophavsmanden til et originalkunstværk).
Bemærkninger til lovforslagets enkelte bestemmelser Til § 1 Til nr. 1 (Overskrift til § 38) Forslaget er af teknisk karakter.
 Forslaget har til formål at præcisere anvendelsesområdet  

 for den foreslåede nyaffattelse af § 38.
Til nr. 2 (§ 38) Til stk. 1 Forslaget indebærer en ændring af den gældende lovs  

 § 38, stk. 1. Forslaget har til formål at gennemføre direktivets  

 art.  

 2. Opregningen i 1. pkt. af de forskellige typer af kunstværker, der omfattes  

 af følgeretsordningen, er ikke udtømmende og tilsigter ingen materiel ændring  

 i  

 forhold til gældende ret.
Følgeretsvederlag skal betales for beskyttede kunstværker,  

 der findes i ét eksemplar (unika), eller som er udført i begrænset antal  

 eksemplarer af ophavsmanden selv eller med dennes tilladelse.
Sådanne værker  

 vil normalt være nummereret, signeret eller på anden måde behørigt  

 autoriseret  

 af kunstneren (jf. direktivets art. 2, stk. 2, 2. pkt.), hvilket typisk  

 vil være tilfældet for så vidt angår litografier.
Hvis der er tale om flere  

 identiske eksemplarer, som ikke er nummereret, signeret eller på anden måde  

 behørigt autoriseret af kunstneren, fx plakater, skal der ikke betales  

 følgeretsvederlag ved videresalg.
Bestemmelsen sondrer ikke mellem brugskunst  

 og billedkunst.
Brugskunst kan således være omfattet, selv om der ikke er  

 tale  

 om unika.
Også fotografiske værker omfattes.
 Ligesom efter gældende ret omfattes bygningsværker ikke af  

 følgeretsordningen; det fremgår af forslaget til stk. 1, 3. pkt.
 Der henvises til pkt. 4.2 i lovforslagets almindelige  

 bemærkninger.
Til stk. 2 Forslaget har til formål at gennemføre direktivets art. 1  

 og 3. Følgeretten finder anvendelse på alle videresalg, hvor der som sælgere,  

 formidlere eller købere deltager professionelle på kunstmarkedet.
Udtrykket »professionelle på kunstmarkedet« omfatter ifølge  

 art. 1, stk. 2, bl.a. auktionshuse, kunstgallerier og kunsthandlere.  

 Også  

 kunstmuseer falder under begrebet professionelle på kunstmarkedet.
Dog skal  

 der  

 ifølge direktivets betragtning nr. 18 ikke betales følgeretsvederlag, når  

 privatpersoner sælger kunstværker til ikke-kommercielle kunstmuseer, som er  

 åbne for almenheden, herunder de statslige og statsanerkendte museer.  

 Erhvervsvirksomheder, der ikke optræder som professionelle på kunstmarkedet,  

 kan sælge og købe kunst af hinanden uden at skulle betale følgeretsvederlag.  

 Sådanne virksomheders handler med private personer falder  ligesom rent  

 private handler, hvor både køber og sælger handler som privatpersoner   

 udenfor.
Vederlagsretten gælder ved alle »videresalg« af eksemplarer  

 af kunstværker.
Vederlagsretten gælder efter Kulturministeriets opfattelse  

 ved  

 enhver form for videresalg, herunder butiks- og auktionssalg, også salg via  

 internetauktioner.
Førstegangssalg, dvs. typisk kunstnerens eget salg af  

 eksemplaret, falder uden for følgeretsordningen.
Det betragtes som  

 førstegangssalg, hvis den person, som sælger værkseksemplaret, har erhvervet  

 ejendomsretten til eksemplaret fra kunstneren ved arv, kreditorforfølgning  

 eller lignende.
Når det gælder værkseksemplarer, som ikke tidligere har været  

 handlet, og som af kunstneren indleveres i kommission hos et galleri, der  

 formidler kontakten til kunden, betragtes handlen som et førstegangssalg, da  

 ejendomsretten ikke overgår til galleriet, men direkte til galleriets kunde.  

 Tilsvarende gælder, hvis galleriet udlåner det værkseksemplar, som en  

 kunstner  

 har indleveret i kommission, til et andet galleri, som herefter sælger  

 eksemplaret,  

 da der ikke er tale om et salg mellem gallerierne.
Når et galleri køber et eksemplar af et kunstværk af  

 kunstneren selv med henblik på videresalg, skal der kun betales  

 følgeretsvederlag ved galleriets videresalg af værket.
Køber galleriet  

 derimod  

 eksemplaret af en anden person end kunstneren selv, forekommer der to  

 vederlagspligtige handler.
Ved auktionssalg optræder auktionshuset typisk som  

 formidler, og der forekommer således kun ét salg, nemlig salget mellem den  

 oprindelige  

 ejer af maleriet og auktionskøberen.
Da auktionshuse er professionelle på  

 kunstmarkedet, skal der betales vederlag.
Pligten til at betale vederlag påhviler som udgangspunkt  

 sælger eller formidler, jf. forslaget til stk. 2, 2. pkt.
Et krav på  

 vederlag kan således rettes imod to personer, som hæfter solidarisk for  

 vederlagets betaling.
Efter forslaget udstrækkes vederlagspligten til også at  

 omfatte køber, men kun i de tilfælde, hvor køberen er den eneste part, der  

 optræder som professionel på kunstmarkedet i forbindelse med den pågældende  

 handel,  

 jf. § 38, stk. 2, 3. pkt.
Det er således muligt at gøre  

 vederlagskravet gældende over for en professionel part i alle  

 salgssituationer.  

 En privatperson kan ikke hæfte for vederlagets betaling.
Der gælder en mindstegrænse for, hvilke videresalg der  

 udløser følgeretsvederlag.
Handler, hvor salgsprisen er under 300 euro  

 (ekskl.  

 moms) (svarende til ca. 2.200 kr.), kan gennemføres uden afregning af  

 følgeretsvederlag  

 til kunstneren.
Det følger af forslaget til § 38, stk. 2, 4. pkt.
 Der skal i ingen tilfælde svares mere end 12.500 euro  

 (svarende til ca. 93.000 kr.) ved et videresalg af et eksemplar af et  

 kunstværk, jf. forslaget til stk. 2, 5. pkt.
 Der henvises til pkt. 4.2 og 4.4 i lovforslagets  

 almindelige bemærkninger.
Til stk. 3 Forslaget indebærer en ændring af de hidtil gældende regler  

 om beregning af følgeretsvederlaget.
Forslaget har til formål at gennemføre  

 direktivets art. 4. Der henvises til pkt. 4.3 i lovforslagets almindelige  

 bemærkninger.
Vederlaget beregnes af salgsprisen inkl. auktionssalær og  

 værdien af tilbehør.
Tilbehør omfatter rammer, ophæng, sokler, teknisk udstyr  

 og lignende, som følger med i handelen, uanset om tilbehøret er fastgjort til  

 eksemplaret.
Der kan ikke foretages fradrag af værdien af kostbare  

 materialer,  

 herunder ædle metaller og ædelstene.
Det er således den samlede salgspris,  

 der  

 skal lægges til grund ved beregning af følgeretsvederlaget, dog ekskl. moms.
 Det er kursen på salgstidspunktet, der er afgørende for  

 omregningen fra danske kroner til euro.
Til stk. 4 Den gældende formulering af § 38, stk. 4,  

 videreføres uændret.
 Retten til følgeretsvederlag følger den almindelige  

 beskyttelsestid, dvs. at retten varer i indtil 70 år efter udgangen af  

 ophavsmandens dødsår.
Følgeretten er personlig og uoverdragelig, jf. stk. 4,  

 2. pkt.
Retten til følgeretsvederlag kan ikke overdrages til andre, heller  

 ikke  

 ved bodeling, eller frafaldes over for den professionelle køber, sælger eller  

 formidler.
Kredsen af arveberettigede efter kunstneren er ifølge  

 stk. 4, 3. pkt., begrænset til ægtefælle og livsarvinger.
Kunstneren er  

 således afskåret fra at testamentere retten til følgeretsvederlag til andre.  

 I  

 tilfælde, hvor der ikke findes berettigede arvinger, tilfalder vederlaget den  

 organisation,  

 som administrerer ordningen, dvs.
Copy-Dan Billedkunst (4. pkt.).
 Følgeretten er en særlig vederlagsret, som ikke er omfattet  

 af ophavsmandens enerettigheder, jf. ophavsretslovens § 2. Manglende  

 betaling af følgeretsvederlag udgør derfor ikke en ophavsretlig krænkelse af  

 § 2.
Til stk. 5 Den gældende formulering af § 38, stk. 5, forslås  

 videreført med enkelte redaktionelle ændringer.
 Følgeretsvederlag kan kun gøres gældende af  

 forvaltningsorganisationen, hvorved der er etableret en særlig legitimation  

 for  

 organisationen til at gennemføre vederlagskravene også i tilfælde, hvor den  

 pågældende kunstner er ukendt eller ikke har taget kontakt til  

 organisationen.  

 Organisationen oppebærer ligeledes vederlag for ophavsmænd, som er afgået ved  

 døden uden at efterlade sig ægtefælle eller livsarvinger.
I overensstemmelse med den hidtidige praksis kan de  

 indbetalte vederlag efter udløbet af fristen på 3 år anvendes til almene  

 formål  

 eller til dækning af administrationsomkostninger, jf. stk. 5, 3. pkt.  

 Ved  

 godkendelse af organisationen påser ministeriet, at vedtægterne sikrer, at  

 alle  

 berettigede, herunder udenlandske ophavsmænd, opnår lige ret med hensyn til  

 vederlagsfordeling.
Organisationen kan i vedtægterne foreskrive, at visse  

 midler ikke fordeles individuelt, hvis der foreligger mindretalsgarantier.
 Siden ordningens indførelse i 1990 har det været Copy-Dan  

 Billedkunst, som kulturministeren har godkendt i medfør af § 38,  

 stk. 5. I 2004 blev organisationens godkendelse forlænget til udgangen  

 af  

 2007.
Til stk. 6 § 38, stk. 6, foreslås ændret.
Forslaget har til  

 formål at gennemføre direktivets art. 9.
Bestemmelsen i stk. 6, nr. 1, om fremsendelse af en  

 årlig opgørelse svarer i hovedsagen til gældende ret.
Da købere, der er  

 professionelle på kunstmarkedet, som noget nyt hæfter for betaling af  

 følgeretsvederlag, jf. forslaget til § 38, stk. 2, 3. pkt.,  

 foreslås  

 det, at sådanne købere også skal fremsende en årlig opgørelse til Copy-Dan  

 Billedkunst.
Bestemmelsen i stk. 6, nr. 2, er ny.
I  

 overensstemmelse med direktivets art. 9 kan Copy-Dan Billedkunst efter  

 forslaget kræve at få tilsendt alle oplysninger, der er nødvendige for at  

 sikre  

 vederlagets betaling.
Anmodning om oplysninger rettes til den eller de  

 professionelle på kunstmarkedet, som vederlagspligten påhviler efter  

 stk. 2, 2. og 3. pkt.
Sælger, formidler og køber har en frist på 4 uger  

 fra modtagelsen af anmodningen til at fremsende de ønskede oplysninger.  

 Copy-Dan Billedkunst kan dog ikke anmode om oplysninger vedrørende salg, der  

 har fundet sted mere end 3 år tidligere, end anmodningen fremsættes.
Til nr. 3 (§ 76) Der er tale om en konsekvensændring.
Pligten til at  

 fremsende en årlig opgørelse udvides til at omfatte oplysninger, som er  

 nødvendige for at sikre betaling af vederlag, såfremt Copy-Dan Billedkunst  

 anmoder herom, jf. forslaget til § 38, stk. 6. Som konsekvens heraf  

 bør straffebestemmelsen i § 76, stk. 1, nr. 4, udvides, således at  

 det kan give bødestraf ikke at iagttage oplysningspligten.
Til § 2 Til stk. 1-3 Direktivet skal være gennemført i national ret senest 1.  

 januar 2006, og loven forslås derfor at træde i kraft den 1. januar 2006.
 Det betyder, at videresalg, herunder aftaler om videresalg,  

 af kunstværker, der finder sted den 1. januar 2006 eller senere, er omfattet  

 af  

 lovforslaget.
Ved bedømmelsen af, om det er de nye eller de gamle regler,  

 som finder anvendelse på et videresalg, lægges der således vægt på  

 tidspunktet  

 for indgåelse af aftalen om videresalg.
Lovforslaget finder således  

 anvendelse,  

 hvis aftale om videresalg indgås den 1. januar 2006 eller senere, uanset om  

 kunstværket er frembragt på et tidligere tidspunkt.
For så vidt angår kunstværker, som er aftalt videresolgt  

 før 1. januar 2006, finder de gamle regler anvendelse.
Lovforslaget får  

 således  

 også betydning for kunstværker, der er frembragt før lovens ikrafttræden.
Til stk. 4 Reglerne i bekendtgørelse nr. 274 af 18. april 1996 om  

 beregning af følgeretsvederlag ved erhvervsmæssigt videresalg af kunstværker  

 indarbejdes i loven i det omfang, direktivet giver mulighed herfor, og  

 bekendtgørelsen  

 foreslås derfor ophævet.
Til § 3 Da lovforslaget kan siges at have konsekvenser på områder,  

 der er dækket af hjemmestyreordningerne på Færøerne og i Grønland, bør en  

 ikrafttræden på Færøerne og i Grønland først ske efter forhandlinger med de  

 færøske og grønlandske hjemmestyremyndigheder.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om ophavsret, jf. lovbekendtgørelse nr. 725 af 6. juli  

 2005, foretages følgende ændringer:
 1.  


  

 Overskriften  

  

 til  

  

 § 38  

  

 affattes således:
Vederlag for erhvervsmæssigt videresalg af  

 kunstværker »Følgeretsvederlag« § 38.  

  

 Ved erhvervsmæssigt videresalg af  

 eksemplarer af kunstværker har ophavsmanden ret til et vederlag på 5 pct. af  

 salgsprisen ekskl. moms.
Stk. 2.  

  

 Bestemmelsen i stk. 1 omfatter ikke  

 bygningsværker.
Værker af brugskunst er ikke omfattet, hvis de er fremstillet  

 i flere identiske eksemplarer.
 Stk. 3.  

  

 Kulturministeren kan fastsætte nærmere  

 regler om vederlagets beregning, herunder bestemmelser om mindstebeløb for  

 den salgspris, som skal medføre ret til vederlag.
Stk. 4.  

  

 Retten til vederlag består indtil ophavsrettens  

 udløb, jf. § 63. Retten er personlig og  

  

 uoverdragelig  

.  

 Efter ophavsmandens død falder retten dog i arv til ophavsmandens ægtefælle  

 og livsarvinger.
Efterlader ophavsmanden sig ikke ægtefælle eller  

 livsarvinger, tilfalder  

  

 vederlagsretten  

  

 den  

 organisation, som er nævnt i stk. 5.
Stk. 5.  

  

 Retten til vederlag kan kun gøres gældende  

 af en organisation, som er godkendt af kulturministeren.
Organisationen  

 forestår opkrævningen og foretager udlodningen til de berettigede.
Den  

 berettigedes krav mod organisationen består, indtil 3 år er forløbet fra  

 udgangen af det år, i hvilket videresalget fandt sted.
Forældelsen afbrydes  

 ved skriftligt påkrav fra den berettigede.
 2.  


  

 § 38  

  

 affattes således:
»  

 § 38.  

  

 Ophavsmanden har ret til vederlag ved videresalg af eksemplarer af  

 kunstværker, herunder malerier, collager, tegninger, graveringer, tryk,  

 litografier,  

 skulpturer, vægtæpper, keramisk kunst, glaskunst og fotografiske værker  

 (følgeretsvederlag).  

 Bestemmelsen i 1. pkt. omfatter eksemplarer af kunstværker, som er udført i  

 ét eksemplar eller i et begrænset antal af ophavsmanden selv eller med dennes  

 tilladelse.
Bestemmelsen i 1. pkt. omfatter ikke bygningsværker.
Stk. 2.  

  

 Følgeretsvederlag skal betales ved alle videresalg, hvor der som sælgere,  

 købere eller formidlere deltager professionelle på kunstmarkedet, herunder  

 auktionshuse, kunstgallerier og kunsthandlere.  

 Pligten til at betale vederlag påhviler sælgeren eller formidleren.  

 Er det alene køberen, der er professionel på kunstmarkedet, påhviler  

 vederlagspligten  

 dog denne.
Der skal kun betales vederlag, hvis salgsprisen overstiger 300  

 euro (ekskl. moms). Det samlede vederlag kan ikke overstige 12.500 euro  

 (ekskl. moms) pr. eksemplar.
Stk. 3.  

  

 Vederlaget beregnes som a)  

 	  

 5 % af den del af  

 salgsprisen, der udgør indtil 50.000 euro (ekskl. moms), Stk. 6.  

  

 Ved erhvervsmæssigt videresalg som nævnt i  

 stk. 1 er sælgeren forpligtet til at fremsende en årlig opgørelse over  

 salget af kunstværker attesteret af en statsautoriseret eller registreret  

 revisor til den organisation, som er nævnt i stk. 5.
b)  

 	  

 3 % af den del af  

 salgsprisen, der ligger mellem 50.000,01 og 200.000 euro (ekskl. moms), c)  

 	  

 1 % af den del af  

 salgsprisen, der ligger mellem 200.000,01 og 350.000 euro (ekskl. moms), d)  

 	  

 0,5 % af den del af  

 salgsprisen, der ligger mellem 350.000,01 og 500.000 euro (ekskl. moms), og e)  

 	  

 0,25 % af den del  

 af salgsprisen, der ligger over 500.000 euro (ekskl. moms).
Stk. 4.  

  

 Retten  

 til vederlag består indtil ophavsrettens udløb, jf. § 63. Retten er  

 personlig og uoverdragelig.
Efter ophavsmandens død falder retten dog i arv  

 til ophavsmandens ægtefælle og livsarvinger.
Efterlader ophavsmanden sig ikke  

 ægtefælle eller livsarvinger, tilfalder vederlagsretten den organisation, som  

 er nævnt i stk. 5.
Stk. 5.  

  

 Følgeretsvederlag  

 kan kun gøres gældende af en organisation, som er godkendt af  

 kulturministeren.
Organisationen forestår opkrævningen og foretager  

 fordelingen til de berettigede.
Den berettigedes krav mod organisationen  

 består, indtil 3 år er forløbet fra udgangen af det år, i hvilket  

 videresalget fandt sted.
Forældelsen afbrydes ved skriftligt påkrav fra den  

 berettigede.
Stk. 6.  

  

 Sælgere,  

 formidlere og købere, jf. stk. 2, 2. og 3. pkt., skal 1)  

 	  

 fremsende en årlig  

 opgørelse til organisationen pr. 1. juni over det foregående års salg af  

 kunstværker, som omfattes af følgeretsordningen, jf. stk. 1 og 2,  

 attesteret af en statsautoriseret eller registreret revisor, og 2)  

 	  

 efter anmodning fra  

 organisationen inden 4 uger fra modtagelse af anmodningen fremsende alle de  

 oplysninger,  

 der er nødvendige for at sikre betaling af vederlag, når organisationen  

 anmoder herom inden for 3 år efter videresalget.« 3.  


  

 § 76, stk. 1, nr. 4,  

  

 affattes således:
 »4)  

 	  

 undlader at  

 fremsende opgørelse eller oplysninger efter § 38, stk. 6,«.
§ 2 Stk. 1.  

  

 Loven  

 træder i kraft den 1. januar 2006.
 Stk. 2.  

  

 Loven  

 finder anvendelse på aftaler om videresalg, som indgås den 1. januar 2006  

 eller senere.
 Stk. 3.  

  

 For så vidt  

 angår aftaler om videresalg, som er indgået før den 1. januar 2006, finder de  

 hidtil gældende regler anvendelse.
 Stk. 4.  

  

 Bekendtgørelse  

 nr. 274 af 18. april 1996 ophæves.
§ 3 Loven gælder ikke for Færøerne og Grønland, men kan ved kgl.  

 anordning sættes helt eller delvist i kraft for Færøerne og Grønland med de  

 afvigelser, som de særlige færøske og grønlandske forhold tilsiger.
Bilag 2 Bekendtgørelse nr. 274 af 18.  

 april 1996 om beregning af følgeretsvederlag ved erhvervsmæssigt videresalg  

 af  

 kunstværker I medfør af § 38, stk. 3, i lov nr. 395 af 14.  

 juni 1995 om ophavsret fastsættes:
 § 1.  

  

 Efter ophavsretslovens § 38,  

 stk. 1, har ophavsmanden ved erhvervsmæssigt videresalg af eksemplarer  

 af  

 kunstværker ret til et vederlag på 5 pct. af salgsprisen ekskl. moms  

 (følgeret).
§ 2.  

  

 Retten tilkommer ophavsmænd, som  

 på salgstidspunktet er 1)  

 	  

 statsborgere i eller  

 bosat i et land inden for Det Europæiske Økonomiske Samarbejdsområde, jf.  

 lovens § 85, stk. 4, eller 2)  

 	  

 udenlandske  

 statsborgere fra eller bosat i et land, der har tiltrådt Bernerkonventionen  

 og  

 har gennemført en følgeretsordning som omhandlet i konventionens artikel 14  

 ter, jf. § 4, nr. 2, i anordning nr. 964 af 12. december 1995 om  

 anvendelsen af ophavsretsloven i forhold til andre lande m.v.
§ 3.  

  

 Retten gælder ved salg af 1)  

 	  

 værker af  

 billedkunst, herunder malerier, skulpturer, tegninger, grafiske arbejder og  

 billedtekstiler, 2)  

 	  

 værker af brugskunst,  

 herunder guld- og sølvsmedearbejder, smykker og keramiske arbejder, medmindre  

 de er fremstillet i flere identiske eksemplarer, samt 3)  

 	  

 fotografiske værker.
 § 4.  

  

 Retten består indtil  

 ophavsrettens udløb, jf. lovens § 63.
§ 5.  

  

 Retten er knyttet til videresalg,  

 der foretages eller formidles erhvervsmæssigt, herunder byttehandel, hvad  

 enten  

 salget sker ved butiks- eller auktionshandel eller på anden måde.
Retten  

 gælder  

 ved salg til såvel private som erhvervsdrivende.
 Stk. 2.  

  

 Pligten til at betale vederlag  

 påhviler den, der erhvervsmæssigt sælger eller formidler salg af kunstværker.
§ 6.  

  

 Når ophavsmanden sælger  

 eksemplarer, som ophavsmanden ikke tidligere har overdraget til andre, skal  

 der  

 ikke betales vederlag.
Det samme gælder, når nogen på grundlag af  

 ejendomsrettens overgang fra ophavsmanden ved arv, kreditorforfølgning eller  

 bodeling sælger eksemplarer, som ophavsmanden ikke tidligere har overdraget  

 til  

 andre.
 Stk. 2.  

  

 Ved private handler, hvor der  

 ikke medvirker nogen, der erhvervsmæssigt sælger eller formidler salg af  

 kunstværker, skal der ikke betales vederlag.
 § 7.  

  

 Vederlaget beregnes som 5 pct. af  

 eksemplarets salgspris inkl. eventuelt auktionssalær, men ekskl. moms.
Stk. 2.  

  

 I beregningsgrundlaget skal  

 indgå værdien af rammer, ophæng, sokler, teknisk udstyr og lignende, som  

 følger  

 med i handelen, uanset om tilbehøret er fastgjort til eksemplaret.
Ved salg  

 af  

 guld- og sølvsmedearbejder er sælgeren dog berettiget til at fradrage værdien  

 af ædle metaller og ædelstene.
 § 8.  

  

 Der skal kun betales vederlag,  

 hvis salgsprisen overstiger 2.000 kr. (ekskl. moms).
 § 9.  

  

 Den, der erhvervsmæssigt sælger  

 kunstværker, har pligt til hvert år at sende Copy-Dan, Billedkunst, en  

 opgørelse over salget af værker, for hvilke der skal svares  

 følgeretsvederlag.  

 Opgørelsen skal være attesteret af en statsautoriseret eller registreret  

 revisor,  

 jf. lovens § 38, stk. 6. Opgørelsen skal foreligge senest den 1.  

 juni  

 i året efter det kalenderår, hvori salget har fundet sted.
 § 10.  

  

 Overtrædelse af bestemmelsen i  

 § 9 kan medføre straf i form af bøde, jf. lovens § 76, stk. 1,  

 nr. 4.
 § 11.  

  

 Bekendtgørelsen træder i kraft  

 den 1. maj 1996 og har virkning fra den 1. juli 1995.
 Stk. 2.  

  

 Bekendtgørelse nr. 440 af 8.  

 juni 1990 om beregning af følgeretsvederlag i henhold til ophavsretsloven  

 ophæves.
Kulturministeriet, den 18.  

 april 1996 Jytte Hilden / J.
Nørup-Nielsen Bilag 3 Europa-Parlamentets og Rådets direktiv  

 2001/84/EF af 27. september 2001  om følgeret for ophavsmanden til et  

 originalkunstværk EUROPA-PARLAMENTET OG RÅDET FOR DEN EUROPÆISKE UNION  

 HAR - under henvisning til traktaten om oprettelse af Det  

 Europæiske Fællesskab, særlig artikel 95, under henvisning til forslag fra Kommissionen,  

1) under henvisning til udtalelse fra Det Økonomiske og  

 Sociale Udvalg,  

2) efter proceduren i traktatens artikel 251,  

3)  

  på  

 grundlag af Forligsudvalgets fælles udkast af 6. juni 2001, og ud fra følgende betragtninger:
 (1) Inden for ophavsret er følgeret en uoverdragelig og  

 ufrasigelig ret, som giver ophavsmanden til et originalt billedkunstværk ret  

 til at få del i det økonomiske udbytte af efterfølgende videresalg af det  

 pågældende kunstværk.
(2) Følgeret er en formueret, som giver  

 ophavsmanden/kunstneren mulighed for at modtage vederlag i forbindelse med  

 efterfølgende videresalg af værket.
Genstanden for følgeret er det fysiske  

 værk, dvs. det medium, som bærer det beskyttede værk.
 (3) Formålet med følgeret er at sikre ophavsmænd til  

 billedkunstværker del i deres originale kunstværkers økonomiske succes.  

 Følgeret bidrager til at give ophavsmænd til billedkunstværker de samme  

 økonomiske rettigheder som andre kunstnere, der får indtægter fra den løbende  

 udnyttelse af deres værker.
(4) Følgeret er en integreret del af ophavsretten og  

 udgør en væsentlig forrettighed for ophavsmænd.
Det er nødvendigt, at der  

 indføres en sådan ret i samtlige medlemsstater for at sikre kunstnerne et  

 passende og ensartet beskyttelsesniveau.
 (5) Ifølge traktatens artikel 151, stk. 4, skal  

 Fællesskabet tage hensyn til de kulturelle aspekter i sin indsats i henhold  

 til  

 andre bestemmelser i traktaten.
(6) Ifølge Bernerkonventionen til værn for litterære og  

 kunstneriske værker kan følgeret kun anvendes, hvis dette er muligt i henhold  

 til lovgivningen i det land, hvor ophavsmanden hører til.
Følgeretten er  

 derfor  

 fakultativ og underkastet gensidighedsprincippet.
Det fremgår af De  

 Europæiske  

 Fællesskabers Domstols retspraksis om anvendelsen af princippet i traktatens  

 artikel 12 om forbud mod forskelsbehandling, som præciseret i dommen af 20.  

 oktober 1993 i de forenede sager C-92/92 og C-326/92, Phil Collins m.fl.,  

4)  

  at  

 nationale bestemmelser, som indeholder gensidighedsklausuler, ikke kan  

 påberåbes for at nægte statsborgere fra andre medlemsstater de rettigheder,  

 som  

 tilkommer den pågældende medlemsstats egne statsborgere.
Anvendelsen af  

 sådanne  

 bestemmelser i en fællesskabsretlig sammenhæng er i strid med det princip om  

 ligebehandling, der følger af forbuddet mod al forskelsbehandling på grund af  

 nationalitet.
 (7) Med den stadig større internationalisering af  

 fællesskabsmarkedet for nutidig og moderne kunst i Fællesskabet, som  

 fremskyndes af virkningerne af den nye økonomi, og i en retlig situation,  

 hvor  

 kun få lande uden for Den Europæiske Union anerkender følgeretten, er det af  

 væsentlig betydning, at Det Europæiske Fællesskab på internationalt plan  

 indleder  

 forhandlinger med henblik på at gøre Bernerkonventionens artikel 14 b  

 obligatorisk.
 (8) Under hensyn til netop dette internationale marked  

 og det forhold, at der ikke eksisterer en følgeret i visse medlemsstater,  

 samt  

 forskellene mellem de eksisterende nationale ordninger, der anerkender en  

 sådan  

 ret, er det af væsentlig betydning, at der både for så vidt angår  

 ikrafttrædelse og den materielle regulering af retten indføres  

 overgangsbestemmelser, der opretholder det europæiske markeds  

 konkurrenceevne.
(9) På nuværende tidspunkt er følgeret hjemlet i de  

 fleste medlemsstaters lovgivning.
I de tilfælde hvor der findes en sådan  

 lovgivning, er der imidlertid forskelle, bl.a. hvad angår de omfattede  

 værker,  

 rettighedshaverne, vederlagssatsen, de vederlagspligtige transaktioner samt  

 beregningsgrundlaget.
Det har afgørende betydning for konkurrenceforholdene i  

 det indre marked, om en sådan ret anvendes, da en betalingsforpligtelse på  

 grundlag af følgeret er et forhold, som enhver, der ønsker at sælge et  

 kunstværk, skal tage i betragtning.
En sådan ret er derfor en faktor, som  

 bidrager til at skabe konkurrencefordrejninger samt til flytning af  

 salgsaktiviteter inden for Fællesskabet.
 (10) Sådanne forskelle med hensyn til følgerettens  

 forekomst i og anvendelse af medlemsstaterne har direkte negative følger for  

 gennemførelsen af det indre marked for kunstværker efter traktatens artikel  

 14.  

 I den situation er traktatens artikel 95 det rette retsgrundlag.
(11) Ifølge traktaten er Fællesskabets mål at skabe  

 grundlag for en stadig snævrere sammenslutning mellem de europæiske folk, at  

 styrke forbindelserne mellem Fællesskabets medlemsstater og at sikre deres  

 økonomiske og sociale fremskridt gennem fælles handling ved at fjerne de  

 skranker, som deler Europa.
Traktaten foreskriver derfor oprettelse af et  

 indre  

 marked, der indebærer fjernelse af hindringer for den frie bevægelighed for  

 varer, fri udveksling af tjenesteydelser og fri etableringsret samt  

 gennemførelse af en ordning, som sikrer, at konkurrencen inden for  

 fællesmarkedet ikke fordrejes.
Harmonisering af medlemsstaternes  

 følgeretslovgivning bidrager til at nå disse mål.
(12) Ved Rådets sjette direktiv 77/388/EØF af 17. maj  

 1977 om harmonisering af medlemsstaternes lovgivning om omsætningsafgifter -  

 Det fælles merværdiafgiftssystem: ensartet beregningsgrundlag,  

5)  

  indføres  

 der gradvis et EF-afgiftssystem, som bl.a. finder anvendelse på kunstværker.  

 Skattemæssige foranstaltninger er utilstrækkelige til at sikre, at  

 kunstmarkedet  

 fungerer harmonisk.
Dette mål kan kun nås, hvis der gennemføres en  

 harmonisering af følgeretslovgivningen.
(13) De lovgivningsmæssige forskelle, som har  

 forstyrrende virkninger på det indre markeds funktion, bør fjernes, og det  

 bør  

 forhindres, at sådanne nye forskelle opstår.
Det er ikke nødvendigt at fjerne  

 eller forhindre forskelle, som kan forventes ikke at udgøre en hindring for  

 det  

 indre markeds funktion.
(14) Det indre marked kan kun fungere korrekt, hvis  

 konkurrencevilkårene ikke fordrejes.
Forskellene mellem de nationale  

 følgeretsbestemmelser fordrejer konkurrencen og fører til flytning af  

 salgsaktiviteter inden for Fællesskabet, hvorved der opstår  

 forskelsbehandling  

 af kunstnere alt efter, hvor deres værker sælges.
Dette spørgsmål har derfor  

 grænseoverskridende aspekter, som ikke kan reguleres tilfredsstillende ved en  

 indsats fra medlemsstaternes side.
Manglende fællesskabsindsats vil derfor  

 være  

 i modstrid med traktatens krav om at hindre konkurrencefordrejning og  

 forskelsbehandling.
(15) I betragtning af de store forskelle mellem de  

 nationale bestemmelser er det derfor nødvendigt at vedtage  

 harmoniseringsforanstaltninger for at fjerne forskellene mellem  

 medlemsstaternes lovgivninger på de områder, hvor sådanne forskelle kan  

 medføre, at der skabes eller opretholdes fordrejede konkurrencevilkår.
Det er  

 imidlertid ikke nødvendigt at harmonisere alle bestemmelserne i  

 medlemsstaternes følgeretslovgivning.
For at give medlemsstaterne så stor  

 beslutningsfrihed  

 som muligt er det tilstrækkeligt at begrænse harmoniseringen til de nationale  

 bestemmelser, der har de mest direkte følger for det indre markeds funktion.
 (16) Direktivet er således i sin helhed i  

 overensstemmelse med subsidiaritets- og proportionalitetsprincippet som  

 fastsat  

 i traktatens artikel 5.
(17) Ifølge Rådets direktiv 93/98/EØF af 29. oktober  

 1993 om harmonisering af beskyttelsestiden for ophavsret og visse beslægtede  

 rettigheder  

6)  

  fortsætter  

 ophavsretten indtil 70 år efter ophavsmandens død.
Følgeretten bør have samme  

 varighed.
Det er derfor kun moderne og nutidige originalkunstværker, der vil  

 være omfattet af følgeret.
For at denne ret kan inkorporeres i retssystemerne  

 i  

 de medlemsstater, hvor der ved direktivets vedtagelse ikke findes følgeret  

 for  

 kunstnere, og for at erhvervsdrivende i disse medlemsstater kan tilpasse sig  

 denne ret gradvis og samtidig forblive økonomisk levedygtige, bør de  

 pågældende  

 medlemsstater dog i en begrænset overgangsperiode kunne vælge ikke at anvende  

 følgeret for kunstnerens retssuccessorer efter kunstnerens død.
(18) Følgerettens anvendelse bør udvides til at omfatte  

 alt videresalg, med undtagelse af videresalg direkte mellem personer, der  

 handler som privatpersoner, uden deltagelse af en professionel på  

 kunstmarkedet.
Følgeretten bør ikke udvides til at omfatte videresalg  

 foretaget  

 af personer, der handler som privatpersoner, til nonprofitmuseer, som er åbne  

 for offentligheden.
I den specielle situation hvor kunstgallerier erhverver  

 værker direkte fra ophavsmanden, bør medlemsstaterne have mulighed for at  

 fritage videresalg af værker i løbet af de første tre år efter erhvervelsen  

 for  

 følgeret.
Der bør dog tages hensyn til kunstnerens interesser derved, at  

 denne  

 fritagelse begrænses til videresalg, hvor videresalgsprisen ikke overstiger  

 10000 EUR.
 (19) Det bør præciseres, at den harmonisering, som  

 foretages ved dette direktiv, ikke gælder for forfatteres og komponisters  

 originale manuskripter.
(20) Det er nødvendigt at indføre effektive regler med  

 udgangspunkt i de erfaringer med følgeretten, der allerede er gjort i  

 medlemsstaterne.
Følgeretsvederlaget bør beregnes som en procentdel af  

 salgsprisen og ikke af værditilvæksten for de værker, hvis oprindelige værdi  

 er  

 steget.
 (21) De kunstværkkategorier, som er omfattet af  

 følgeret, bør harmoniseres.
(22) Undladelse af at anvende følgeret for beløb under  

 minimumsbeløbsgrænsen kan bidrage til at undgå opkrævnings- og  

 administrationsomkostninger, som er uforholdsmæssigt store i forhold til  

 gevinsten for kunstneren.
I medfør af subsidiaritetsprincippet skal  

 medlemsstaterne have mulighed for at fastsætte nationale beløbsgrænser, der  

 er  

 lavere end fællesskabsgrænsen, for at fremme debuterende kunstneres  

 interesser.  

 På grund af de lave beløb, der er tale om, forventes en sådan undtagelse ikke  

 at få nævneværdige følger for det indre markeds korrekte funktion.
(23) De vederlagssatser, medlemsstaterne har fastsat for  

 anvendelsen af følgeret, er på nuværende tidspunkt meget forskellige.
For at  

 det indre marked for moderne og nutidskunst kan fungere effektivt, er det  

 nødvendigt, at der i videst muligt omfang fastsættes ensartede satser.
(24) Af hensyn til en behørig vægtning af de forskellige  

 interesser på markedet for originalkunstværker bør der fastsættes et  

 degressivt  

 følgeretsvederlag på grundlag af beløbsgrænser.
Det er vigtigt at nedbringe  

 risikoen for flytning af salgsaktiviteterne og for omgåelse af Fællesskabets  

 følgeretslovgivning.
(25) Det bør i princippet være sælgeren, der skal betale  

 vederlaget.
Medlemsstaterne bør have mulighed for at gøre undtagelser fra  

 dette  

 princip, for så vidt angår pligten til at betale.
Sælgeren er den person  

 eller  

 virksomhed, på hvis vegne salget sker.
(26) Der bør indføres en ordning med mulighed for  

 regelmæssig justering af beløbsgrænser og vederlagssatser.
Det bør i den  

 forbindelse  

 pålægges Kommissionen at udarbejde regelmæssige rapporter om den faktiske  

 anvendelse af følgeret i medlemsstaterne og om dennes virkning på  

 kunstmarkedet  

 i Fællesskabet og i givet fald at fremsætte forslag til ændring af  

 direktivet.
(27) Det skal under overholdelse af  

 subsidiaritetsprincippet fastsættes, hvem der har ret til følgeretsvederlag.  

 Dette direktiv bør ikke berøre medlemsstaternes arveret.
Ophavsmandens  

 retssuccessorer bør dog fuldt ud kunne gøre følgeretten gældende efter  

 ophavsmandens død, i hvert fald efter udløbet af ovennævnte overgangsperiode.
(28) Det påhviler medlemsstaterne at håndhæve  

 følgeretten, særlig med henblik på dens forvaltning.
Forvaltningen kan  

 eventuelt overlades til en forvaltningsorganisation.
Medlemsstaterne bør  

 sikre,  

 at forvaltningsorganisationernes arbejde er kendetegnet af åbenhed og  

 effektivitet.
Medlemsstaterne skal også sikre, at vederlag til ophavsmænd,  

 som  

 er statsborgere i andre medlemsstater, faktisk opkræves og udbetales.
Dette  

 direktiv berører ikke medlemsstaternes ordninger for opkrævning og  

 udbetaling.
(29) Følgeretten bør kun gælde for statsborgere i  

 Fællesskabet og for ophavsmænd fra de tredjelande, hvor der ydes ophavsmænd,  

 som er statsborgere i medlemsstaterne, en sådan beskyttelse.
En medlemsstat  

 bør  

 have mulighed for at udvide denne ret til også at gælde for ophavsmænd fra  

 tredjelande, som har deres sædvanlige opholdssted i den pågældende  

 medlemsstat.
(30) Der bør indføres passende og praktisk anvendelige  

 metoder til kontrol af handelstransaktionerne for at sikre, at  

 medlemsstaterne  

 faktisk anvender følgeretten.
Dette indebærer også en ret for ophavsmanden  

 eller dennes repræsentant til at indhente de nødvendige oplysninger hos den  

 fysiske eller juridiske person, der er forpligtet til at betale vederlaget.  

 Medlemsstater, som indfører kollektiv forvaltning af følgeretten, kan også  

 bestemme, at kun de organer, der er ansvarlige for denne kollektive  

 forvaltning, har ret til at indhente oplysninger - UDSTEDT FØLGENDE DIREKTIV:
KAPITEL I  

  

 ANVENDELSESOMRÅDE Artikel 1 Følgerettens genstand 1. Medlemsstaterne indfører for ophavsmanden til et  

 originalkunstværk en følgeret, som er en uoverdragelig og selv på forhånd  

 ufrasigelig ret til et vederlag baseret på salgsprisen ved ethvert videresalg  

 af det pågældende kunstværk efter ophavsmandens første afhændelse af det.
 2. Den i stk. 1 nævnte ret finder anvendelse på alt  

 videresalg, hvor der som sælgere, købere eller formidlere deltager  

 professionelle på kunstmarkedet, herunder auktionshuse, kunstgallerier og  

 alle  

 kunsthandlere i øvrigt.
 3. Medlemsstaterne kan bestemme, at den i stk. 1  

 nævnte ret ikke finder anvendelse på videresalg, hvor sælgeren har erhvervet  

 værket direkte fra ophavsmanden mindre end tre år inden videresalget, og  

 videresalgsprisen ikke overstiger 10000 EUR.
 4. Følgeretsvederlaget skal betales af sælgeren.  

 Medlemsstaterne kan bestemme, at en anden af de i stk. 2 omhandlede  

 fysiske og juridiske personer end sælgeren er forpligtet til at betale  

 vederlaget enten alene eller i fællesskab med sælgeren.
Artikel 2 Kunstværker, som er omfattet af følgeretten 1. Ved »originalkunstværk« forstås i dette direktiv  

 billedkunstværker, herunder malerier, collager, tegninger, graveringer, tryk,  

 litografier, skulpturer, vægtæpper, keramisk kunst, glaskunst og fotografiske  

 værker,  

 i det omfang der er tale om værker, som er udført af kunstneren selv, eller  

 om  

 eksemplarer, der betragtes som originalkunstværker.
 2. Eksemplarer af kunstværker, som er omfattet af dette  

 direktiv, og som er udført i begrænset antal af kunstneren selv eller med  

 hans  

 tilladelse, betragtes som originalkunstværker for så vidt angår dette  

 direktiv.  

 Sådanne eksemplarer vil normalt være nummereret, signeret eller på anden måde  

 behørigt autoriseret af kunstneren.
KAPITEL II  

  

 SÆRLIGE BESTEMMELSER Artikel 3 Beløbsgrænser 1. Medlemsstaterne fastsætter en minimumssalgspris, som  

 udgør grænsen for, hvornår de i artikel 1 nævnte salg er omfattet af  

 følgeret.
 2. Minimumssalgsprisen kan under ingen omstændigheder  

 være højere end 3000 EUR.
Artikel 4 Vederlagssatser 1. For det vederlag, der er nævnt i artikel 1,  

 fastsættes følgende satser:
a)  

 	  

 4 % for den del af  

 salgsprisen, der udgør indtil 50000 EUR b)  

 	  

 3 % for den del af  

 salgsprisen, der ligger mellem 50000,01 og 200000 EUR c)  

 	  

 1 % for den del af  

 salgsprisen, der ligger mellem 200000,01 og 350000 EUR d)  

 	  

 0,5 % for den del af  

 salgsprisen, der ligger mellem 350000,01 og 500000 EUR e)  

 	  

 0,25 % for den del  

 af salgsprisen, der ligger over 500000 EUR.
 Det samlede vederlag kan dog ikke være højere end 12500 EUR.
 2. Uanset stk. 1 kan medlemsstaterne anvende en  

 sats på 5 % for den del af salgsprisen, der er nævnt i stk. 1, litra a).
 3. Hvis den fastsatte minimumssalgspris er lavere end  

 3000 EUR, fastsætter medlemsstaten ligeledes en sats for den del af  

 salgsprisen, der udgør indtil 3000 EUR; denne sats kan ikke være lavere end 4  

 %.
Artikel 5 Beregningsgrundlag De i artikel 3 og 4 nævnte salgspriser er eksklusive  

 skatter og afgifter.
Artikel 6 Personer med ret til vederlag 1. Det i artikel 1 nævnte vederlag betales til værkets  

 ophavsmand og, med forbehold af artikel 8, stk. 2, efter dennes død til  

 retssuccessorerne.
 2. Medlemsstaterne kan indføre en obligatorisk eller  

 fakultativ kollektiv forvaltning af det i artikel 1 nævnte vederlag.
Artikel 7 Statsborgere fra tredjelande med ret til vederlag 1. Medlemsstaterne fastsætter, at følgeret kun tilkommer  

 ophavsmænd, som er statsborgere i tredjelande, og, med forbehold af artikel  

 8,  

 stk. 2, deres retssuccessorer i overensstemmelse med dette direktiv og  

 den  

 pågældende medlemsstats lovgivning, hvis lovgivningen i det land, hvor  

 ophavsmanden  

 eller dennes retssuccessor er statsborger, giver ophavsmænd fra  

 medlemsstaterne  

 og deres retssuccessorer beskyttelse af følgeret i dette land.
 2. På baggrund af oplysninger fra medlemsstaterne  

 offentliggør Kommissionen snarest en vejledende liste over de tredjelande,  

 som  

 opfylder betingelserne i stk. 1. Denne liste ajourføres løbende.
 3. Enhver medlemsstat kan behandle ophavsmænd, som ikke  

 er statsborgere i en medlemsstat, men har deres sædvanlige opholdssted i den  

 pågældende medlemsstat, på samme måde som deres egne statsborgere for så vidt  

 angår beskyttelse af følgeret.
Artikel 8 Beskyttelsestiden for følgeret 1. Beskyttelsestiden for følgeret er den samme som den,  

 der er fastsat i artikel 1 i direktiv 93/98/EØF.
 2. Som en undtagelse fra stk. 1 kan de  

 medlemsstater, som ikke anvender følgeret [på den i artikel 13 omhandlede  

 ikrafttrædelsesdato], i en periode, som udløber senest den 1. januar 2010,  

 undlade at anvende følgeret for kunstnerens retssuccessorer efter kunstnerens  

 død.
3. Medlemsstater, som stk. 2 finder anvendelse på,  

 kan få to ekstra år, hvis det er nødvendigt med henblik på at sætte de  

 erhvervsdrivende i de pågældende medlemsstater i stand til gradvis at  

 tilpasse  

 sig følgeretssystemet og stadigvæk opretholde deres økonomiske levedygtighed,  

 før det pålægges dem at anvende følgeret for kunstnerens retssuccessorer  

 efter  

 kunstnerens død.
Senest 12 måneder efter udløbet af den i stk. 2  

 omhandlede periode skal den pågældende medlemsstat underrette Kommissionen og  

 meddele den sine grunde, således at Kommissionen efter passende høringer kan  

 afgive udtalelse inden for tre måneder efter modtagelsen af sådanne  

 oplysninger.
Følger medlemsstaten ikke Kommissionens udtalelse, skal den  

 inden  

 en måned underrette Kommissionen herom og begrunde sin afgørelse.  

 Medlemsstatens underretning og begrundelse samt Kommissionens udtalelse skal  

 offentliggøres i De Europæiske Fællesskabers Tidende og videresendes til  

 Europa-Parlamentet.
 4. Hvis der inden udløbet af den i artikel 8,  

 stk. 2 og 3, omhandlede tidsfrist opnås resultater i internationale  

 forhandlinger om udvidelse af følgeretten på internationalt plan, forelægger  

 Kommissionen passende forslag.
Artikel 9 Ret til at indhente oplysninger Medlemsstaterne fastsætter, at de i artikel 6 omhandlede  

 personer inden for en frist på tre år efter videresalget hos de i artikel 1,  

 stk. 2, nævnte professionelle på kunstmarkedet kan kræve alle de  

 oplysninger, der er nødvendige for at sikre betaling af vederlag i  

 forbindelse  

 med videresalget.
KAPITEL III  

  

 AFSLUTTENDE BESTEMMELSER Artikel 10 Anvendelse i tid Dette direktiv finder anvendelse på alle  

 originalkunstværker som defineret i artikel 2, der den 1. januar 2006 fortsat  

 er beskyttet af medlemsstaternes lovgivning om ophavsret, eller som på denne  

 dato opfylder kriterierne for beskyttelse i henhold til bestemmelserne i  

 dette  

 direktiv.
Artikel 11 Revision 1. Kommissionen forelægger senest den 1. januar 2009 og  

 derefter hvert fjerde år Europa-Parlamentet, Rådet og Det Økonomiske og  

 Sociale  

 Udvalg en rapport om gennemførelsen af dette direktiv og dets virkninger med  

 særlig vægt på konkurrencemulighederne på markedet for moderne og nutidskunst  

 i  

 Fællesskabet, navnlig hvad angår Fællesskabets stilling i forhold til  

 relevante  

 markeder, som ikke anvender følgeret, og på fremme af kunstnerisk udfoldelse  

 samt forvaltningen i medlemsstaterne.
Kommissionen undersøger især  

 direktivets  

 følger for det indre marked og virkningen af, at følgeret indføres i de  

 medlemsstater, som ikke anvendte den i national ret inden direktivets  

 ikrafttræden.
Kommissionen forelægger i givet fald forslag om tilpasning af  

 minimumsbeløbsgrænsen og vederlagssatserne til udviklingen inden for  

 branchen,  

 forslag vedrørende det i artikel 4, stk. 1, nævnte maksimale vederlag  

 samt  

 andre forslag, som den anser for nødvendige for at gøre direktivet mere  

 effektivt.
2. Der nedsættes et kontaktudvalg.
Det skal bestå af  

 repræsentanter for medlemsstaternes kompetente myndigheder.
Det skal have en  

 repræsentant for Kommissionen som formand og mødes enten på formandens  

 initiativ eller efter anmodning fra en medlemsstats delegation.
 3. Udvalget har følgende opgaver:
  

 	  

 at tilrettelægge  

 konsultationer om alle spørgsmål vedrørende dette direktivs anvendelse   

 	  

 at lette  

 informationsudvekslingen mellem Kommissionen og medlemsstaterne om den  

 relevante udvikling på kunstmarkedet i Fællesskabet.
Artikel 12 Gennemførelse 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv inden  

 den  

 1. januar 2006. De underretter straks Kommissionen herom.
Disse love og bestemmelser skal ved vedtagelsen indeholde en  

 henvisning til dette direktiv eller skal ved offentliggørelsen ledsages af en  

 sådan henvisning.
De nærmere regler for henvisningen fastsættes af  

 medlemsstaterne.
 2. Medlemsstaterne meddeler Kommissionen teksten til de  

 nationale retsforskrifter, som de udsteder på det område, der er omfattet af  

 dette direktiv.
Artikel 13 Ikrafttrædelse Dette direktiv træder i kraft på dagen for  

 offentliggørelsen i De Europæiske Fællesskabers Tidende.
Artikel 14 Adressater Dette direktiv er rettet til medlemsstaterne.
 Udfærdiget i Bruxelles, den 27. september 2001.
På Europa-Parlamentets vegne N.
Fontaine Formand På Rådets vegne C.
Picqué Formand 1)  

 EFT C 178 af 21.6.1996, s. 16, og EFT C 125 af 23.4.1998, s. 8.
 2)  

 EFT C 75 af 10.3.1997, s. 17.
 3)  

 Europa-Parlamentets udtalelse af 9.4.1997 (EFT C 132 af 28.4.1997, s. 88),  

 bekræftet den 27.10.1999, Rådets fælles holdning af 19.6.2000 (EFT C 300 af  

 20.10.2000, s. 1) og Europa-Parlamentets afgørelse af 13.12.2000 (EFT C 232  

 af  

 17.8.2001, s. 173), Europa-Parlamentets afgørelse af 3.7.2001 og Rådets  

 afgørelse af 19.7.2001.
 4)  

 Sml. 1993 I, s. 5145.
 5)  

 EFT L 145 af 13.6.1977, s. 1. Senest ændret ved direktiv 1999/85/EF (EFT L  

 277  

 af 28.10.1999, s. 34).
 6)  

 EFT L 290 af 24.11.1993, s. 9.
Bilag 4 Gennemgang af følgeretsdirektivets bestemmelser Den gældende danske følgeretsordning er på mange punkter  

 i overensstemmelse med direktiv 2001/84/EF af 27. september 2001 om følgeret  

 for ophavsmanden til et originalt kunstværk.
Nedenfor følger en gennemgang af bestemmelserne i direktivet i  

 forhold til den gældende lov.
I forbindelse med gennemgangen af de enkelte  

 bestemmelser er det angivet, om bestemmelsen giver anledning til lovændring.  

 Direktivet tilsigtes gennemført ved en ændring af ophavsretslovens § 38  

 og  

 i tilknytning hertil ophævelse af bekendtgørelse nr. 274 af 18. april 1996 om  

 beregning af følgeretsvederlag ved erhvervsmæssigt videresalg.
Den gældende  

 ordning findes at være velfungerende, og direktivet søges derfor gennemført  

 ved  

 færrest mulige ændringer i den gældende ordning.
·  



  

 Art.  

 1, stk. 1  

, pålægger medlemsstaterne at indføre en følgeret, som er  

 uoverdragelig  

 og ufrasigelig.
I henhold til § 38 i ophavsretsloven er retten til  

 følgeretsvederlag personlig og uoverdragelig.
Bestemmelsen giver således ikke  

 anledning til ændringer.
·  



  

 Art.  

 1, stk. 2  

, definerer  

 følgerettens anvendelsesområde som videresalg  

 med deltagelse af professionelle  

 på kunstmarkedet.
Handler, hvor både køber, sælger og evt. formidler handler  

 som private personer eller som ikke-professionelle på kunstmarkedet, er  

 undtaget.
Anvendelsesområdet i direktivet adskiller sig fra den gældende lovs  

 anvendelsesområde, som er erhvervsmæssige videresalg med undtagelse af salg,  

 hvor en privat person sælger til en erhvervsdrivende.
Gennemførelse af  

 direktivet kræver således en tilpasning på dette punkt.
Bestemmelsen foreslås  

 gennemført ved en ændring af ophavsretslovens § 38, stk. 2.
·  



  

 Art.  

 1, stk. 3  

, er en valgfri undtagelse, som angår videresalg af  

 værker, hvis videresalgspris ikke overstiger 10.000 euro (ca. 75.000 kr.), og  

 som videresælges mindre end 3 år efter, at værket er erhvervet fra  

 ophavsmanden.
Den gældende lov indeholder ingen undtagelse af denne karakter.  

 Det er Kulturministeriets opfattelse, at denne undtagelse væsentligt ville  

 forringe kunstnernes adgang til følgeretsvederlag, uden at der ligger særlige  

 hensyn til grund herfor.
Den nuværende følgeretsordning sikrer  

 følgeretsvederlag  

 til alle kunstnere, når deres værker videresælges for mere end 2.000 kr.
En  

 gennemførelse af bestemmelsen ville få negative konsekvenser for kunstnerne,  

 og  

 bestemmelsen foreslås derfor ikke indført i dansk ret.
·  



  

 Art.  

 1, stk. 4,  

  

 bestemmer, at vederlaget skal betales af sælgeren.  

 Bestemmelsens 2. pkt. giver medlemsstaterne mulighed for at pålægge andre  

 personer end sælgeren pligten til at betale vederlaget.
Kulturministeriet  

 finder det hensigtsmæssigt at udvide kredsen af vederlagspligtige personer  

 som  

 konsekvens af ændringen af anvendelsesområdet vedrørende videresalg med  

 deltagelse  

 af professionelle på kunstmarkedet.
Der foreslås en tilpasning af dansk ret  

 på  

 dette område, som foreslås gennemført ved en ændring af § 38,  

 stk. 2,  

 2. pkt.
·  



  

 Art.  

 2  

  

 regulerer, hvilke kunstværker  

 der omfattes af følgeretten.  

 Bestemmelsens indhold er i vid udstrækning  

 i overensstemmelse med lovens § 38, stk. 2, idet der dog er en  

 mindre  

 forskel vedrørende identiske eksemplarer af kunstværker.
Bestemmelsen  

 foreslås  

 gennemført ved en ændring af § 38, stk. 1.
·  



  

 Art.  

 3  

  

 indeholder en obligatorisk begrænsning af følgeretsvederlaget.  

 Bestemmelsen overlader det til medlemsstaterne at fastsætte en  

 minimumssalgspris, som dog højst kan udgøre 3.000 euro (ca. 22.000 kr.).  

 Minimumsprisen  

 er efter gældende ret fastsat til 2.000 kr. ud fra en afvejning af  

 ressourcemæssige hensyn og hensynet til kunstnerne.
Minimumssalgsprisen på  

 2.000 kr., jf. § 8 i følgeretsbekendtgørelsen, kan ifølge direktivet  

 opretholdes.
Niveauet for minimumssalgsprisen foreslås derfor opretholdt, men  

 beløbet foreslås af lovtekniske grunde ændret til det nærmeste lige beløb i  

 euro, nemlig 300 euro. Ændringen gennemføres i § 38, stk. 2, 4.  

 pkt.
·  



  

 Art.  

 4, stk. 1  

, regulerer følgeretsvederlagets beregning efter en  

 degressiv skala, faldende fra 4 % til 0,25 %, mens vederlaget i den danske  

 følgeretsordning beregnes ud fra en enhedssats på 5 %. Ifølge direktivet kan  

 vederlaget maksimalt udgøre 12.500 euro.
Der gælder ingen tilsvarende  

 begrænsning af vederlaget efter gældende dansk lov.
Bestemmelsen foreslås  

 gennemført ved at indsætte ordlyden af art. 4, stk. 1, som nyt  

 stk. 3  

 i § 38. Bestemmelsen om maksimalt vederlag gennemføres som nyt sidste  

 punktum i stk. 2.
·  



  

 Art.  

 4, stk. 2  

, er en valgfri undtagelse, som tillader anvendelse af en  

 sats på 5 % for den del af salgsprisen, som udgør indtil 50.000 euro.  

 Undtagelsen gør det således muligt  

 at opretholde den nuværende sats på 5 % for så vidt angår den del af  

 salgsprisen,  

 der er mindre end 50.000 euro.
Det foreslås at benytte denne mulighed i  

 forslaget til stk. 3.
·  



  

 Art.  

 4, stk. 3  

, bestemmer, at medlemslande, som har valgt en  

 minimumspris under 3.000 euro, skal fastsætte en sats på minimum 4 %, som  

 skal  

 gælde for intervallet mellem minimumsgrænsen og 3.000 euro.
Som nævnt  

 foreslås  

 det, at den gældende sats på 5 % opretholdes ved salgspriser indtil 50.000  

 euro.
·  



  

 Art.  

 5  

  

 vedrører beregningsgrundlaget for følgeretsvederlaget.
Grundlaget for  

 beregning af vederlaget er salgsprisen eksklusiv moms og skatter, og  

 direktivet  

 indeholder ingen undtagelser herfra.
Bestemmelsen i følgeretsbekendtgørelsens  

 § 7,  

 stk. 2, om fradrag for særligt værdifulde materialer er ikke forenelig  

 med  

 bestemmelsen og videreføres derfor ikke.
·  



  

 Art.  

 6, stk. 1  

, om vederlagsberettigede personer, tillægger ophavsmanden  

 og efter dennes død retssuccessorerne retten til vederlaget.
Begrebet  

 »retssuccessorerne«  

 er ikke nærmere defineret, idet definitionen heraf er overladt til national  

 ret.
Ifølge præamblen, betragtning nr. 27, berører direktivet ikke  

 medlemsstaternes lovgivning om arveret.
Efter § 38, stk. 4,  

 begrænses  

 arvefaldet til ægtefælle og livsarvinger, hvilket er i overensstemmelse med  

 direktivet.
·  



  

 Art.  

 6, stk. 2  

, hjemler valgfrihed med hensyn til indførelse af  

 obligatorisk eller fakultativ kollektiv forvaltning.
Gældende ret foreskriver  

 obligatorisk kollektiv forvaltning af følgeretsordningen, hvilket har medført  

 en velfungerende ordning.
Direktivet giver mulighed for at opretholde den  

 nuværende obligatoriske kollektive forvaltning, som følger af § 38,  

 stk. 5, og giver således ikke anledning til ændringer.
·  



  

 Art.  

 7  

  

 omhandler  

 vederlagsretten for statsborgere fra tredjelande.
Bestemmelsen må forstås i  

 overensstemmelse med Bernerkonventionen.
Følgeretten tilkommer statsborgere  

 fra  

 tredjelande, hvis lovgivningen i deres bopælsland på salgstidspunktet hjemler  

 følgeretsvederlag til ophavsmænd fra andre medlemslande.
Bestemmelsen svarer  

 til gældende ret, jf. lovens § 38, stk. 4, og § 5 i anordning  

 nr. 1213 af 17. december 2002 om anvendelse af ophavsretsloven i forhold til  

 andre lande.
·  



  

 Art.  

 8  

  

 vedrører beskyttelsestiden for følgeretten.
Bestemmelsen svarer til  

 gældende ret, jf. § 38, stk. 4, jf. § 63, hvorefter retten til  

 vederlag består indtil 70 år efter ophavsmandens død.
Beskyttelsestiden for  

 følgeretten er fastsat i direktiv 93/98/EØF om harmonisering af  

 beskyttelsestiden  

 for ophavsret og visse beslægtede rettigheder.
Bestemmelsen giver derfor ikke  

 anledning til ændring af gældende ret, men foreslås videreført i § 38,  

 stk. 4.
 ·  



  

 Art.  

 8, stk. 2 og 3  

, er overgangsbestemmelser for medlemslande, som ikke  

 anvender følgeret i forvejen, og er således uden relevans for Danmark.
·  



  

 Art.  

 9  

  

 sikrer de vederlagsberettigede personer (dvs.  

 forvaltningsorganisationen herhjemme) ret til at indhente oplysninger hos de  

 professionelle parter, som har deltaget i handlen.
Retten til at indhente  

 oplysninger består i 3 år efter videresalget.
Bestemmelsen foreslås  

 gennemført  

 i § 38, stk. 6. Ophavsretslovens § 38, stk. 5, indeholder  

 en tidsmæssig begrænsning af ophavsmandens krav imod organisationen, idet  

 kravet forældes 3 år efter det år, hvor salget har fundet sted.
Bestemmelsen  

 foreslås  

 af administrative hensyn opretholdt med hjemmel i direktivets  

 præambelbetragtning  

 nr. 28, hvorefter håndhævelse af følgeretten er overladt til medlemsstaterne.  

 Ifølge § 38, stk. 6, har sælger pligt til at fremsende en årlig  

 salgsopgørelse til organisationen senest 1. juni året efter at salget har  

 fundet sted, jf. § 9 i bekendtgørelsen.
Denne bestemmelse foreslås  

 videreført i loven.
 ·  



  

 Art.  

 10  

  

 om tidsmæssig anvendelse svarer til gældende ret, jf. ophavsretsloven  

 § 10, stk. 1, (de nye regler gælder også for allerede frembragte  

 værker).
 ·  



  

 Art.  

 11-14  

  

 om revision, gennemførelse m.v. giver ikke anledning til  

 gennemførelse i dansk ret.
 1)  

 Loven gennemfører Europa-Parlamentets og Rådets direktiv 2001/84/EF af 27.  

 september 2001 om følgeret for ophavsmanden til et originalkunstværk  

 (EF-Tidende 2001 L 272, s. 32).
