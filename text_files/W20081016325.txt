Erstatningsansvarslovens § 26, stk. 1 og 2, tortgodtgørelse  frihedsberøvelse, nævnets j. nr. 08-520-11062 N. j.nr. 08-520-11062 Skadevolder blev dømt for mishandling, omfattet af straffelovens § 246, ved i perioden fra før sommerferien 2006 og til den 15-09-2006 at have:
 slået ansøger med knytnæve i ansigtet og på kroppen  slået ansøger med knytnæve i ansigtet og på kroppen,  brændt ham med cigaretter adskillige gange på hals og krop,  brændt ham på skulderen med en opvarmet femkrone,  taget kvælertag adskillige gange med begge hænder,  sparket ham i hovedet og på kroppen,  slået ham i hovedet med en jernstang og med et bordben,  slået ham med en nedstryger på benene,  slået ham i hovedet med en lygte,  banket sit knæ op i ansøgers næse, så den brækkede,  sprøjtet peberspray i ansigtet på ham,  brændt ham under armhulen med en lighter,  bundet ham til en stol med gaffatape, hvorefter han holdt en klud med lightergas op under næsen på ansøger og slog ham, samtidig med at han truede ham med en kniv, og  brændt ham med en cigaret på højre hånd og på halsen, ligesom han dryssede cigaretaske i øjnene på ham.
 Videre blev skadevolder fundet skyldig i at have overtrådt straffelovens § 260, nr. 1, ved i perioden fra før sommerferien 2006 og til den 15-09-2006, ved vold eller trussel om vold at have tvunget ansøger til at opholde sig på bestemte steder, samt til at sidde i vand en hel nat og at stå op i timevis med armene løftet over hovedet.
Ansøger søgte om 75.000 kr. i godtgørelse for tort.
Nævnet besluttede at tilkende ansøger 50.000 kr.
Nævnet lagde på den ene side vægt på omfanget af den grove mishandling.
På den anden side lagde nævnet vægt på, at ansøger efter nævnets opfattelse selv havde haft mulighed for at afbryde mishandlingen ved at stikke af fra skadevolderen, idet nævnet i sin afgørelse bemærkede, at der ikke blev rejst tiltale efter straffelovens § 261 om frihedsberøvelse.
