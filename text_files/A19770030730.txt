 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 Undervisningsministerens bemyndigelse til indtil 1. april 1984 at anvende  

 525 mill. kr. (1969-priser) til at opføre et bygningskompleks (Panum  

 instituttet) til brug for Københavns universitets lægevidenskabelige  

 institutter erstattes som led i en begrænsning af Københavns universitets  

 udbygning i Nørre Fælled-området af en bemyndigelse for ministeren til indtil  

 1. januar 1985 at anvende 440 mill. kr. (samme prisbasis) til opførelse af  

 Panum instituttet til brug for universitetets lægevidenskabelige institutter,  

 Københavns tandlægehøjskole samt andre institutioner inden for  

 sundhedsuddannelserne.
§ 2 Lov nr. 175 af 29. april 1970 om opførelse af et lægevidenskabeligt  

 institutkompleks (Panum instituttet) ved Københavns universitet ophæves.
 Givet på Christiansborg slot, den 8.  

 juni 1977.
 Under Vor Kongelige Hånd og Segl.
 MARGRETHE R.
 Ritt Bjerregaard.
