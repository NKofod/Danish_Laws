(Til Vestsjællands Amtskommune og  

 Stenlille Kommune) Cirkulærets baggrund og formål § 1.  Folketinget vedtog i 1979 at indføre naturgas i  

 Danmark.
Som led i videreførelsen af det landsdækkende  

 naturgastransmissionssystem ønskes der etableret et underjordisk  

 naturgaslager ved Stenlille på Sjælland.
Naturgaslageret tilsigter at udjævne  

 forskellen mellem gasproduktion og gasforbrug samt at etablere den nødvendige  

 forsyningssikkerhed ved et eventuelt svigt i systemet til gastilførsel.
 § 2.  Dette cirkulære har til formål:
 § 3.  Miljøministeriets vurdering af anlæggets  

 virkninger på miljøet (VVM) er optaget som bilag 1.
 § 4.  Cirkulæret har været forhandlet med de berørte  

 ministerier og styrelser samt med Vestsjællands Amtskommune og Stenlille  

 Kommune.
 § 5.  Cirkulæret udstedes i henhold til lov om lands-  

 og regionplanlægning § 4, stk. 1-3, jf. lovbekendtgørelse nr. 921 af 22.  

 december 1989, lov om kommuneplanlægning § 51, stk. 1, jf. lovbekendtgørelse  

 nr. 918 af 22. decmeber 1989 og lov om by- og landzoner § 9, stk. 6, jf.  

 lovbekendtgørelse nr. 919 af 22. december 1989.
Retningslinier for beliggenhed og udformning af anlægget § 6.  Gaslageret placeres i undergrunden i den  

 geologiske formation ca. 1.500 m under jordoverfladen ved Stenlille.
I  

 lageret må der maksimalt oplagres 3 mia.
Nm3 naturgas, svarende til et  

 arbejdsvolumen på 1,2 mia.
Nm3.
§ 7.  Der reserveres areal til gasbehandlingsanlæg,  

 brøndpladser og forbindelsesledninger med tilhørende sikkerhedszoner samt  

 areal til observationsboringer som angivet på kortbilaget i bilag 2 på de i  

 oversigten anførte matrikelnumre.
Arealreservationerne fremgår præcist af  

 detailkort, der findes hos Stenlille Kommune.
Anlæggets ovenjordiske dele  

 skal placeres inden for de på kortbilaget angivne byggefelter med iagttagelse  

 af de i § 10 angivne afstande til omgivelserne.
Eventuelle fremtidige  

 observationsboringer kan dog placeres uden for de viste byggefelter.
 § 8.  Ledninger og anlægsdele mod brøndpladserne må  

 dimensioneres til et overtryk på maksimalt 230 bar, mens ledninger og  

 anlægsdele mod transmissionsnettet må dimensioneres til et overtryk på  

 maksimalt 80 bar.
 § 9.  Forbindelsesledninger uden for byggefelterne  

 skal etableres med minimum 1 m jorddække.
 § 10.  Der fastlægges følgende sikkerhedsafstande:
 § 11.  Inden for de på kortbilaget viste indre  

 sikkerhedszoner kan der ikke foretages arealreservationer til byggeri og  

 anlæg eller gives tilladelser efter by- og landzonelovens § 9, jf. §§ 6-8.
§ 12.  Inden for de på kortbilaget viste ydre  

 sikkerhedszoner kan der ikke foretages arealreservationer eller gives  

 tilladelser efter by- og landzoneloven til boligbyggeri i mere end en etage,  

 brandfarlig virksomhed eller oplagring af brandfarlige materialer,  

 institutioner for børn, ældre, syge eller handicappede.
Arealreservationer og  

 tilladelser efter by- og landzoneloven til andre formål forudsætter  

 forudgående høring af brandmyndigheder og arbejdstilsyn.
§ 13.  Bygninger og procesanlæg på  

 gasbehandlingsanlægget må ikke overstige 12 m i højden.
Den maksimale  

 bygningshøjde på brøndpladserne er 3 m.
Undtaget herfra er nødvendige  

 skorstene og en radiomast.
§ 14.  De ovenjordiske anlæg skal placeres og  

 udformes, så de tager størst muligt hensyn til landskabet.  

 Gasbehandlingsanlægget og brøndpladserne skal afskærmes af et minimum 5 m  

 bredt beplantningsbælte, bestående af træer og buske, der er karakteristiske  

 for egnen.
Bygninger skal opføres i materialer og farver, der harmonerer med  

 det omgivende landskab.
Forudsætninger for den miljømæssige vurdering § 15.  Anlæggets påvirkning af omgivelserne ved  

 emission, støj, vibrationer, affald og spildevand samt påvirkning af  

 grundvandsinteresser reguleres i overensstemmelse med den i bilag 3 anførte  

 miljøtekniske vurdering af Stenlille Gaslager.
De anførte støjvilkår skal som  

 minimum være overholdt uden for den fastlagte indre sikkerhedszone.
Hvor den  

 indre sikkerhedszone ligger inden for byggefelterne skal støjvilkårene være  

 overholdt ved nærmeste skel.
 § 16.  Produktionstest af brønde med afbrænding af  

 naturgas må kun udføres under vejrforhold, der udelukker, at antændelig gas  

 kan nå beboelse eller Høng-Tølløse jernbanen.
Miljøministeriet, den 25. februar 1991 Per Stig Møller / Ann Merete Mortensen Bilag 1 Miljøvurdering Resume af vurderingen af virkningen på miljøet Miljøministeriet vurderer på baggrund af de foretagne undersøgelser af  

 anlæggets virkning på miljøet, at det ud fra en samfundsmæssig  

 helhedsvurdering, herunder hensynet til omgivelserne, befokning, miljøet og  

 de landskabelige værdier vil være muligt at etablere det beskrevne  

 underjordiske naturgaslager med tilhørende gasbehandlingsanlæg, brøndpladser,  

 ledningsforbindelser og observationsboringer ved Stenlille.
 Det er herved forudsat, at anlægget udformes i overensstemmelse med dette  

 cirkulære og drives i overensstemmelse med de i bilagene nævnte rammer og  

 vilkår.
Indledning Det i 1979 af Folketinget vedtagne naturgasprojekt var baseret på et  

 årligt salg af ca. 2,5 mia.
Nm3 naturgas, hvilket svarer til salget i dag.
I  

 løbet af 1990'erne ventes salget, inkl. eksport, øget til 5-6 mia.
Nm3.
Produktion (indvinding) af naturgas sker nogenlunde jævnt over året,  

 hvorimod forbruget varierer stærkt med størst forbrug om vinteren og lavest  

 om sommeren.
Denne variation kan opfanges af naturgaslagre, der fyldes om  

 sommeren og tømmes om vinteren.
 Lagrene fungerer desuden som nødforsyningsmulighed ved større uheld, hvor  

 tilførsel af naturgas fra Nordsøen afbrydes i kortere eller længere perioder.
Det danske naturgassystem omfatter i øjeblikket kun et lager i en  

 salthorst ved Lille Torup i Nordjylland med et arbejdsvolumen på ca. 300 mio.  

 Nm3 naturgas.
Af hensyn til videreførelsen af naturgasprojektet samt  

 forsyningssikkerheden, især i Østdanmark, er der behov for endnu et lager,  

 placeret på Sjælland.
 Eftersom der ikke findes salthorste på Sjælland, vil lageret skulle  

 etableres i en anden geologisk formation - en såkaldt aqvifær.
Alternativer til et underjordisk naturgaslager er en betydelig forøgelse  

 af naturgasproduktions- og transmissionsledningsanlæggenes volumen eller  

 etablering af ovenjordiske lagre med flydende (afkølet) naturgas.
Disse vil  

 imidlertid være væsentligt dyrere end etableringen af et underjordisk  

 naturgaslager.
Aqvifærlagre har været kendt, siden det første lager af denne type blev  

 etableret i USA i 1952. Der findes i dag ca. 90 aqvifærlagre i verden, og  

 konstruktionen kan betegnes som en velkendt teknik.
Der har hidtil ikke været  

 registreret alvorlige uheld ved lagrene.
Naturgaslageret ved Stenlille vil i første omgang blive etableret med  

 samme arbejdsvolumen som det nordjyske, men skal senere kunne udvides til den  

 firedobbelte størrelse, dvs. ca. 1,2 mia.
Nm3 i arbejdsvolumen.
 Alternative placeringer har været overvejet, men de geologiske forhold  

 andre steder på Sjælland har været mindre gunstige.
Beskrivelse af anlæg og placering Anlægget er beskrevet i bilag 3, Miljøstyrelsens udtalelse:  

 »Miljøteknisk vurdering af Stenlille Gaslager«.
 En gennemgang af opbygningen af naturgaslageret samt dets påvirkning af  

 omgivelserne findes desuden i Dansk Naturgas A/S: »Naturgaslager ved  

 Stenlille - Miljøteknisk redegørelse, juli 1990«, der er udarbejdet til  

 brug for vurderingen af anlæggets virkning på miljøet.
Anlægget af naturgaslageret kan iværksættes uden forudgående  

 tilvejebringelse af kommuneplantillæg, lokalplan eller meddelelse af  

 tilladelse efter by- og landzoneloven.
Arealreservationerne forudsættes  

 indarbejdet i regionplan og kommuneplan ved førstkommende almindelige  

 revision.
 Erhvervelse af de for anlægget nødvendige arealer og rettigheder sker ved  

 ekspropriation med hjemmel i DONG's eneretsbevilling (jf. § 6 i lov nr. 294  

 af 7. juni 1972 og § 11 i bekendtgørelse nr. 269 af 18. juni 1979 om  

 eneretsbevilling til indførsel, forhandling, transport og oplagring af  

 naturgas).
Placeringen af gasbehandlingsanlæg og brøndpladser er af tekniske grunde  

 bundet til en beliggenhed i nærheden af den underjordiske geologiske  

 formations toppunkt.
Der er herefter foretaget en vurdering af mulige  

 alternative placeringer af anlæg og brøndpladser i forhold til områdets  

 landskabelige værdier og landbrugsstruktur.
De på kortbilaget viste  

 placeringer er valgt ud fra et ønske om, at anlæggene skal være så lidt  

 synlige i landskabet som muligt og ud fra et ønske om færrest mulige indgreb  

 på de eksisterende landbrugsejendomme.
De forskellige dele af anlægget skal placeres bag et minimum 5 m bredt  

 beplantningsbælte, bestående af egnskarakteristiske træer og buske, hvilket  

 gør anlæggene mindre synlige i landskabet.
Bygninger skal udføres i farver og  

 materialer, der ligeledes falder godt ind i landskabet.
Idet der på brøndpladserne ikke må opføres bebyggelse eller anlæg på mere  

 end 3 m i højden, vil bygninger og anlæg kunne skjules af beplantningen.
På  

 selve gasbehandlingsanlægget, hvor der kan bygges op til 12 m i højden, vil  

 der ved terrænreguleringer blive taget højde for en tilpasning til de  

 landskabelige forhold, således at bygningerne på afstand overvejende vil være  

 skjult af minimum 5 m brede beplantningsbælter.
Anlæggets skorstene og  

 radiomasten vil i det væsentlige være de eneste dele af anlægget, der vil  

 rage op over plantebæltet og kunne ses på afstand.
Observationer for gasudsivning Naturgassen vil, jf. beskrivelsen i bilag 3, blive opbevaret under dæklag  

 bestående af 300 m tykke lerdominerede aflejringer med underordnede indslag  

 af sandsten.
Risikoen for lækage gennem dæklagene over lagerformationen  

 vurderes af Danmarks Geologiske Undersøgelse til at være lidet sandsynlig.
 Risikoen kan imidlertid ikke kvantificeres nærmere ud fra det foreliggende  

 datamateriale, hvorfor indsatsen må koncentreres om etableringen af et  

 optimalt moniteringsprogram, som kan afsløre eventuelle lækager på et tidligt  

 tidspunkt, således at afværgeforanstaltninger kan iværksættes.
 Dansk Naturgas A/S har redegjort for et moniteringsprogram, der omfatter  

 generel grundvandsmonitering, trykmonitering i sandede observationslag, i  

 dæklagene umiddelbart over lagerformationen samt gasdetekteringsmålinger i  

 boringerne, som agtes udført i anlægsfasen frem til 1994, og desuden i de  

 fuldførte boringer med regelmæssige mellemrum frem til og i driftsfasen.
 Moniteringen foregår gennem de på kortbilaget viste observationsboringer.  

 Det kan blive aktuelt med nye boringer, blandt andet for at få en boring så  

 nær formationens toppunkt som muligt.
Det er næppe muligt på forhånd at udforme et moniteringsprogram, som giver  

 absolut sikkerhed for, at eventuelt udsivende gas registreres.
Programmet  

 skal derfor justeres, såfremt kommende boreresultater taler herfor, jf.  

 udtalelser fra Danmarks Geologiske Undersøgelse og Energistyrelsen.
 Undslipper gas fra aqvifærlaget vil den have mulighed for at nå frem til  

 de overfladenære lag, hvor grundvandsmagasinerne findes.
 Ved at monitere efter gasudsivning i de sandlag umiddelbart over  

 gaslageret, som gassen ved en større udsivning må passere, vil man imidlertid  

 kunne opdage en udsivning på et meget tidligt tidspunkt, og lang tid før  

 udsivningen vil kunne nå de udnyttelige grundvandsressourcer  

 (moniteringslagene ligger ca. 1.400 m under jordoverfladen). Der moniteres i  

 2 niveauer, 15 m og 50 m over gaslageret samt i de overfladenære  

 grundvandsmagasiner.
Miljøstyrelsen har i sin udtalelse (bilag 3) vurderet, at mulighederne for  

 i tide at sætte ind med modværgeforanstaltninger over for et eventuelt  

 gasudslip er særdeles gunstige.
Udsivning kan standses ved, at trykket sænkes  

 i den del af lageret, hvorfra udsivningen sker.
Opsivning gennem borehuller  

 kan ligeledes standses gennem trykaflastning og i værste fald lukning af  

 borehullet.
Risici ved de ovenjordiske anlæg Brand eller eksplosionsfare kan ikke forekomme nede i lageret, hvor der  

 ikke tilføres ilt.
De væsentligste potentielle risici ved gaslageret er  

 utilsigtet udslip af gas ved jordoverfladen.
 Dansk Naturgas A/S har i »Stenlille Gaslager - Sikkerhedsanalyse,  

 juni 1990« foretaget en vurdering af mulige hændelsesforløb ved uheld på  

 anlægget.
 De gennemførte scenarier af typerne - læk eller brud på udstyr eller  

 ukontrolleret udblæsning fra brønd - viser, at uheld ved lageret i princippet  

 ikke adskiller sig fra de uheld, der kan forekomme i det eksisterende  

 naturgassystem.
 Sandsynligheden for personskader vurderes at være meget ringe, idet de  

 undersøgte uheldsforløb tyder på, at der vil være tid til at flygte for de  

 personer, der opholder sig umiddelbart uden for anlæggets hegn.
Den indre sikkerhedszone er fastsat til 60 m omkring forbindelsesledninger  

 og 100 m fra 230 bar trykbærende anlæg på brøndpladser og  

 gasbehandlingsanlæg, hvilket i de fleste tilfælde er tilstrækkeligt til, at  

 bygninger ikke antændes.
Inden for disse zoner må der ikke reserveres areal  

 til byggeri eller anlæg eller meddeles tilladelse efter by- og landzonelovens  

 § 9, jf. §§ 6-8.
Det vil endvidere være hensigtsmæssigt at undgå indretning af særligt  

 sårbare institutioner og oplagring af brandfarlige materialer inden for en  

 større afstand fra naturgasanlæggene.
Der er derfor tillige fastlagt en ydre  

 sikkerhedszone omkring gasbehandlingsanlæg, brøndpladser og  

 forbindelsesledninger ud til en afstand på 200 m.
I den ydre sikkerhedszone  

 må der ikke opføres boligbyggeri i mere end en etage, etableres brandfarlig  

 virksomhed eller ske oplagring af brandfarligt materiale.
Endvidere må der  

 ikke opføres institutioner for børn, ældre, syge eller handicappede.
 Opførelse af anden ny bebyggelse, herunder boliger i mere end en etage,  

 eller anvendelse til rekreative formål m.v. kræver forudgående høring af  

 brandmyndigheder og arbejdstilsyn.
 Som anført i bilag 3 er gaslageret underkastet bestemmelserne i  

 Miljøstyrelsens bekendtgørelse nr. 520 af 5. juli 1990 om vurdering af  

 sikkerhed i forbindelse med risikobetonede aktiviteter, der kan medføre et  

 større uheld.
Tilsynet i henhold til denne bekendtgørelse påhviler p.t.
Miljøstyrelsen.  

 Den væsentligste risiko ved gaslageret vedrører udslip af gasser og mulig  

 antændelse.
Tilsynet med foranstaltninger til forebyggelse heraf og  

 begrænsning af konsekvenserne varetages primært af brandmyndighederne og,  

 hvad de ansattes sikkerhed og sundhed angår, af Arbejdstilsynet.
Der  

 samarbejdes løbende herom, jf. bl.a.
Miljøstyrelsens vejledning nr. 4, 1990,  

 om pligter ved risikobetonede processer.
 Krav til emissioner, støj m.v.
 Kravene fastsættes som beskrevet i Miljøstyrelsens udtalelse, jf. bilag  

 3.
Bilag 2 Kortbilag over arealreservationer til gasbehandlingsanlæg, brøndpladser og  

 forbindelsesledninger med tilhørende sikkerhedszoner samt oversigt over de  

 berørte ejendomme:
 - A Matrikler der berøres af anlægsdele.
 - B Matrikler der berøres af den indre sikkerhedszone.
 - C Matrikler der berøres af den ydre sikkerhedszone.
----------- Bilag 3 Miljøteknisk vurdering af Stenlille Gaslager jf. miljøbeskyttelseslovens kapitel 5 Dansk Naturgas A/S ønsker at etablere et gaslager på Sjælland for at  

 udjævne forskelle mellem gasproduktion og gasforbrug over året samt for at  

 sikre nødvendig forsyning til Sjælland ved eventuel svigt i systemet til  

 gastilførsel.
 Der er ved Stenlille fundet geologiske og topografiske forhold, der anses  

 for egnede tiletablering af et underjordisk gaslager af passende størrelse i  

 relation til gasforbruget.
Beskrivelse af anlæg og placering Ved Stenlille findes i ca. 1.500 m's dybde ifølge udførte geologiske  

 undersøgelser en »underjordisk bakke« af vandfyldt sandsten, der er  

 dækket af et gastæt lerlag.
Dansk Naturgas A/S skønner, at der i denne  

 struktur, som ligner et naturligt gasfelt, ved fortrængning af vand med gas  

 kan lagres ca. 3 mia.
Nm3 gas.
Gasfeltet vil herved have en udstrækning på  

 ca. 14 km2. Det skønnes, at ca. 1,2 mia.
Nm3 af den lagrede gas kan optages  

 om vinteren og en tilsvarende mængde nedtrykkes om sommeren.
Disse  

 mængdeangivelser er behæftet med betydelig usikkerhed, som først vil kunne  

 afklares gennem opbygning af lageret med dertil hørende boringer.
Alternative  

 placeringer har været overvejet, men de geologiske forhold har været mindre  

 gunstige.
Over jorden vil lageret kræve areal til gasbehandlingsanlæg, brøndpladser  

 og observationsbrønde.
Placering og størrelse af disse fremgår af kort over  

 området med angivelse af anlæg og brøndpladser.
Gasbehandlingsanlægget vil bestå af udstyr, herunder kompressorer til  

 nedpumpning af gassen, der modtages fra gastransmissionssystemet.
Tilsvarende  

 vil der findes udstyr til at behandle optagen gas, således at den kan  

 tilbageføres til gastransmissionssystemet.
Ved optagning af gas skal trykket  

 reduceres fra oplagringstrykket 190 bar til et tryk på 77-50 bar.
Ved  

 trykreduktionen afkøles gassen, hvorfor der i systemet for udtræk af gas  

 findes anlæg til opvarmning og tørring af gassen.
Gasbehandlingsanlægget  

 kræver et areal på ca. 200x450 m (inkl. afblæsningsskorsten).
Det fuldt udbyggede anlæg forventes at bestå af 3 parallelle anlæg, der  

 kan nedpumpe 3x1,2 mio.
Nm3 gas pr. døgn.
Til udtræk af gas forventes der at  

 være 5 parallelle anlæg, der kan føre 5x3,6 mio.
Nm3 gas pr. døgn til  

 transmissionssystemet.
I nødsituationer og ved vedligeholdelse vil der ske afblæsning af naturgas  

 fra anlægget.
Til afblæsning af gas findes der i tilknytning til  

 gasbehandlingsanlægget en ca. 25 m høj afblæsningsskorsten.
 Mikrobiologisk aktivitet i det underjordiske lager kan eventuelt give  

 anledning til dannelse af svovlbrinte i gassen; hvis dette sker, vil  

 behandlingsanlægget blive udvidet mod øst med udstyr til fjernelse af svovl.
Brøndpladserne A, B og D udlægges for hver 8 produktionsboringer, brønde,  

 med areal på henholdsvis ca. 100x200 m2, 100x500 m2 og 100x200 m2. Brøndplads  

 C udlægges for 12 produktionsboringer med et areal på ca. 100x300 m2.  

 Endvidere udlægges der arealer for 3 observationsboringer hver med et areal  

 på ca. 100x150 m2. Den 4. observationsboring er indeholdt i brøndplads D.  

 Brøndpladsernes antal og placering er valgt med henblik på at få boringer til  

 hensigtsmæssigt fordelte punkter i det underjordiske lager.
Antallet af  

 boringer på den enkelte brøndplads vil blive bestemt efterhånden, som der  

 opnås erfaringer med nedpumpning og udtræk af gas.
På brøndpladserne vil der  

 være udstyr til fjernelse af vand, formationsvand, der kommer op med gassen  

 fra det vandfyldte lager.
Endvidere vil der være udstyr til indsprøjtning af  

 glykol i den optagne gas for at forhindre dannelse af faste stoffer,  

 hydrater, i gassen.
Brøndpladserne og gasbehandlingsanlægget forbindes med 12" rør  

 beregnet for et tryk på 230 bar.
Rørene nedlægges med mindst 1 m's  

 overdækning.
 På brøndplads B findes for øjeblikket kompressorer, der anvendes til  

 nedpumpning af gas ved forundersøgelserne.
 Under opbygning af anlægget forventes der at være et, eventuelt to  

 boretårne i drift på brøndpladserne.
 For til stadighed at kunne kontrollere lagerets tilstand og observere, om  

 der sker opsivning af gas, vil der over og langs lagerets ydre grænse findes  

 observationsboringer.
Vurdering af miljøforhold På grundlag af foreliggende oplysninger er det fuldt udbyggede gaslagers  

 påvirkninger på miljøet vurderet.
Gaslageret vil give anledning til udslip  

 til luften, frembringe støj, producere affald og kunne forurene grundvand.
Luftformige udslip Der vil være røggasser fra det naturgasfyrede udstyr til opvarmning og  

 tørring af gas samt bygningsopvarmning.
Det fuldt udbyggede anlæg forventes  

 at have et naturgasforbrug på ca. 3.000 Nm3/h.
 Desuden kan der være kortvarige røggasemissioner fra nødstrømsanlæggets  

 dieselmotor ved strømsvigt og afprøvninger.
Hovedparten af røggasserne er kvælstof, ilt, kuldioxid og vanddamp.
De  

 mest forurenende stoffer er kvælstofoxider.
Emission af røggasser vil blive reguleret i henhold til Miljøstyrelsens  

 vejledning, nr. 6 1990 om »Begrænsning af luftforurening fra  

 virksomheder«.
Ifølge denne vejledning kræves for gasfyrede anlæg, at  

 emissionen af støv højst må være 5 mg/norm m3. Ved beregning af  

 skorstenshøjder vil der blive krævet et maksimalt  

 immissionskoncentrationsbidrag for kvælstofoxider på 0,125 mg/m3. Efter  

 idriftsættelse af anlæg skal det ved kontrolmålinger udført af anerkendt  

 laboratorium eftervises, at stillede krav overholdes.
Ved reparationer og i nødsituationer kan det være nødvendigt at afblæse  

 naturgas fra anlægget.
Afblæsningsskorstenen skal have en sådan højde, at  

 eventuel antænding af afblæst gas ikke kan forårsage skade.
Der vil blive  

 stillet krav om, at mindst mulig gasmængde afblæses.
Støj De enkelte komponenter i gasbehandlingsanlægget, herunder især  

 kompressorerne, vil være støjkilder.
Der vil blive stillet krav om  

 støjdæmpning i overensstemmelse med Miljøstyrelsens vejledning: »Ekstern  

 støj fra virksomheder«, således at støjen ved nærmeste skel til bolig  

 ikke overstiger:
 Støjen fra afblæsninger skal begrænses og planlagte afblæsninger ske i  

 dagtimerne.
 Efter idriftsættelse skal det ved kontrolmålinger udført af anerkendt  

 laboratorium eftervises, at kravene om støjbegrænsning overholdes.
Affald og spildevand Ved udtræk af gas medrives saltholdig formationsvand, der kan være  

 forurenet af glykol, indsprøjtet til forhindring af hydratdannelse.
Det fuldt  

 udbyggede lager forventes årligt at give 6.000-8.000 m3 formationsvand, der  

 pumpes tilbage til lageret.
Viser forundersøgelser, at der kun dannes små  

 mængder formationsvand, kan anden miljømæssig forsvarlig bortskaffelse  

 overvejes.
Der vil blive stillet krav om, at affald, herunder olie- og  

 kemikalieaffald, opbevares og bortskaffes efter de til enhver tid gældende  

 regler.
Tilsvarende gælder spildevand og regnvand fra befæstede arealer.
Grundvand Der henvises til efterfølgende vurdering af grundvandsforholdene.
Sikkerhed Gaslageret er underkastet bestemmelserne i Miljøstyrelsens bekendtgørelse  

 nr. 545 af 16. september 1988 om vurdering af sikkerhed i forbindelse med  

 risikobetonede aktiviteter, der kan medføre et større uheld.
Tilsynet i  

 henhold til denne bekendtgørelse påhviler Miljøstyrelsen, Arbejdstilsynet og  

 Statens Brandinspektion.
Da den væsentligste risiko ved gaslageret vedrører  

 forholdene i tilfælde af brand, varetages de nødvendige  

 sikkerhedsforanstaltninger for ansatte og omboende af Arbejdstilsynet og  

 Statens Brandinspektion.
Miljøteknisk vurdering af grundvandsforholdene Gaslageret ønskes etableret i en naturligt forekommende hvælvet geologisk  

 struktur (dome struktur) bestående af triassiske sandsten tilhørende Gassum  

 formationen.
Sandstenen overlejres af 310 m lersten af nedre jura og kridtalder,  

 efterfulgt af 1.000 m kridt.
Mellem jordoverfladen og kridtaflejringen findes  

 tertiære og kvartære aflejringer i en mægtighed på ca. 200 m, bestående af  

 mergelsten, sandsten og moræne.
 Den geologiske lagfølge er således i tabelform:
1.200-1.500 m Fjerritslev lersten (cap-rock), 1.500-1.600 m Gassumformationen (akvifær).
 Akvifæren (injektionszonen) består af vekslende sandstenslag (zoner)  

 adskilt af mere lerholdige sekvenser.
 Den nederste del af domen ligger 1.493 m under havet, og gaslageret vil  

 ikke kunne fyldes ud over dette punkt, idet gassen i så fald vil undslippe.  

 Dette punkt kaldes spill-point.
Cap-rock er den geologiske formation, der skal hindre gassen i at undvige  

 fra lageret.
Den består her af vekslende lag lersten, adskilt af sandlag.
Der  

 er konstateret mindst 7 sådanne sandlag.
 Den største sandlagstykkelse er ca. 5 m, og netsandstykkelsen er ca. 30 m  

 ud af den totale tykkelse på 300 m for cap-rocken.
Gaslageret Det påtænkes at udbygge gaslageret til at kunne indeholde 3 mia.
Nm3 gas.
Gassen pumpes ned i Gassumformationen, hvor den langsomt vil fortrænge det  

 eksisterende vand.
En gasinjektion af denne størrelse vil betyde, at ca. 60  

 pct. af akvifærvolumenet mellem toppen af Gassumformationen og spill-point  

 inddrages som gaslager.
Grundvandsmæssige konsekvenser ved gasudslip Undslipper gas fra akvifærlageret, vil den have mulighed for at nå frem  

 til de overfladenære lag, hvor grundvandsmagasinerne findes.
Hvis gas lækker til et grundvandsmagasin, vil der blive opløst gas i  

 grundvandet.
Ved større mængder opløst gas i grundvandet vil grundvandet ud  

 fra nogle sundhedsmæssige og vandværkstekniske betragtninger blive uegnet til  

 vandforsyningsformål, og brug af vand vil i værste tilfælde kunne medføre  

 brand og eksplosionsfare i lukkede rum.
Der er mange steder i Danmark, hvor grundvandet naturligt indeholder en  

 hel del gas, uden at dette har medført uoverskuelige problemer.
Det er derfor  

 Miljøstyrelsens opfattelse, at en alvorlig påvirkning af det overfladenære  

 grundvand kun vil være konsekvensen ved store gasudslip fra gaslageret,  

 hvorimod udslip af begrænset størrelse vil være af mindre betydning.
 Med henvisning til de konsekvenser gassen vil kunne medføre på  

 grundvandskvaliteten, er principielt selv små påvirkninger dog uønskede, og  

 driften og indretningen af lageret bør derfor tilrettelægges på en sådan  

 måde, at muligheden for grundvandsforurening i praksis kan udelukkes.
Muligheder for udslip fra gaslageret En gaslækage fra gaslageret op mod overfladen vil kunne finde sted  

 omkring de brønde, der går ned til gaslageret, eller direkte gennem de  

 geologiske lag, eventuelt ved kombination af begge dele.
 Der er teoretisk følgende muligheder for gaslækage gennem de geologiske  

 lag:
 - Strømning gennem mikroporer i cap-rock.
 - Lækage gennem naturlige sprækker i cap-rock.
 - Lækage gennem sprækker i cap-rock forårsaget af lokalt overtryk.
 - Lækage gennem utætheder ved forkastningszonen ved den sydøstlige del af  

 lageret, eller ved tilsvarende store, men ukendte forkastninger.
 - Ved fyldning ud over spill-point.
 For at teste om gaslageret vil være tæt ved maksimalt gastryk, kan man  

 dels foretage laboratorietest og sammenholde disse med den geologiske viden,  

 man har om området generelt, og man kan foretage egentlige in-situ test, hvor  

 man pumper gas ned i lageret for at se om det holder tæt.
 Begge disse undersøgelser er udført ved det potentielle gaslager, og  

 resultaterne herfra er tolket i relation til de lækagemuligheder, der er  

 beskrevet ovenfor.
Mikroporer Gasstrømning gennem mikroporer i cap-rock forhindres af vandet i porerne.  

 Ved et vist overtryk, tærskeltrykket, vil vandet dog kunne blive presset ud  

 med mulighed for gasstrømning gennem mikroporerne til følge.
 Det maksimale overtryk i gaslageret i forhold til initialtrykket forventes  

 at blive 55 bar, dvs. at tærskeltrykket for cap-rocken generelt bør ligge  

 væsentlig over dette niveau.
Laboratorieundersøgelser af kerner fra boringen Stenlille-1 har generelt  

 vist et tærskeltryk på over 85 bar (målt som overtryk i forhold til  

 initialtryk) og ligger således på den sikre side.
Men for to kerner er målt  

 et tærskeltryk på 28 bar, hvilket ikke er nok til at hindre en gasudsivning.
Imidlertid er resultatet af disse prøver ikke ensbetydende med, at der vil  

 ske en udsivning, idet cap-rocken er 300 m tyk, og prøverne repræsenterer kun  

 et punkt i denne.
Dertil kommer, at ifølge det oplyste blev disse målinger  

 dels foretaget på siltkerner, der ikke er repræsentative for lagets geologi,  

 og dels udført i et laboratorium ved trykforhold, som ikke er repræsentative  

 for forholdene i undergrunden.
Målingerne blev foretaget uden nævneværdigt  

 overtryk på kerneprøverne.
De målte tærskeltryk er derfor lavere end i  

 virkeligheden, hvor cap-rock er udsat for vægten af overliggende jordmasse.
Senere analyser på Stenlille-2, -4, -5 og -6, hvor der er er taget højde  

 for disse forhold, har generelt haft et tærskeltryk på over 170 bar, og kun 3  

 ud af 33 prøver har vist et lavere tærskeltryk.
Det lavest registrerede har  

 været ca. 80 bar, altså betydeligt over det maksimalt forventelige i en  

 driftsfase.
 Dertil kommer, at DANGAS i sin Basic Design-rapport fra maj 1990 har  

 vurderet, at det bør være muligt kun at etablere et overtryk på op til ca. 34  

 bar for at få udviklet det planlagte lager.
 Der er lavet in-situ test ved at pumpe gas ned i formationen, for at  

 vurdere om cap-rocken i praksis holder tæt.
Disse forsøg har vist, at cap-rocken inden for de afprøvede områder holder  

 tæt ved et forsøgstryk på 28 bar.
Lageret er således ikke in-situ testet ved  

 det maksimale tryk, der kan forventes ved den endelige gasinjektion.
 Det er ud fra foreliggende data Miljøstyrelsens opfattelse, at lækage via  

 mikroporer er usandsynlig, men man kan ikke helt afvise muligheden herfor med  

 henvisning til enkelte af laboratorietestene samt in-situ test, der er udført  

 med lavere tryk end det maksimale driftstryk, og det faktum, at kun en del af  

 lageret er dækket af in-situ testene.
Naturlige og påførte sprækker Muligheden for lækage gennem sprækker er dels afhængig af  

 tilstedeværelsen af allerede eksisterende sprækker og dels afhængig af  

 dannelsen af nye sprækker som følge af gaslagerets etablering og drift.
 Det er ikke muligt på forhånd at afvise risikoen for tilstedeværelsen  

 eller dannelsen af sprækker i lageret generelt, men en lækage gennem sprækker  

 er usandsynlig fordi:
- der ved in-situ test i den centrale del af lageret ikke er konstateret  

 sprækkepermeabilitet ved overtryk på 28 bar.
At dette ikke udelukker  

 sprækkepermeabilitet skyldes dels, at forsøgstrykket ikke er lige så højt som  

 det maksimale tryk ved drift, og dels, at forsøgsinjektionen kun har dækket  

 en del af det potentielle gaslager.
- cap-rock er over 250 m tyk, og dannelsen af en betydende  

 sprækkepermeabilitet forudsætter, at opsprækningen er mere eller mindre  

 kontinuer op gennem hele lagsøjlen.
Cap-rock må imidlertid i denne sammenhæng  

 betegnes som havende plastiske egenskaber, hvilket væsentligt nedsætter  

 risikoen for tilstedeværelsen og dannelsen af sådanne sprækker.
 Det er Miljøstyrelsens vurdering, at lækager som følge af  

 sprækkepermeabilitet i cap-rock er usandsynlige, men at sådanne ikke helt kan  

 afvises, bl.a. med henvisning til at homogeniteten og dermed graderne af  

 plastiske egenskaber af cap-rocken ikke på forhånd entydigt kan fastslås.
Utæthed ved forkastningszonen Den forkastningszone, der begrænser lageret mod sydøst, er muligvis ikke  

 tæt.
Under opfyldning og drift af lageret er det derfor vigtigt at holde  

 gaszonen fri af forkastningszonen.
For at kunne kontrollere at dette sker, er  

 deretableret en observationsbrønd på lagersiden af forkastningszonen.
 Ved etablering og drift af gaslageret må der ikke nå gas frem til  

 observationsbrønden, og såfremt det sker, skal der tages de fornødne  

 forholdsregler.
 Det er med disse direkte observationer Miljøstyrelsens opfattelse, at  

 risikoen for en større udsivning langs forkastningen er meget ringe.
 Samme forhold gør sig gældende ved udsivning under spill-point, idet dette  

 kan usandsynliggøres ved brug af direkte observationer.
Udsivning langs boringer Der vil kunne forekomme lækager langs de boringer, der er ført ned i  

 gaslageret.
 For at modvirke dette, er det uhyre vigtigt, at boringer tætnes  

 (cementeres) med stor omhyggelighed.
 Cementeringen vil imidlertid kunne efterkontrolleres effektivt efter den  

 er udført, bl.a. via cementlogs.
 Det er Miljøstyrelsens opfattelse, at risikoen for en større udsivning  

 langs boringerne er lille ved veludførte tætninger, men at risikoen stadig  

 vil være til stede i et vist omfang.
Monitering Som det fremgår af ovenstående, er det Miljøstyrelsens opfattelse, at  

 risikoen for en lækage fra gaslageret er forholdsvis ringe.
Især må en  

 udsivning af en størrelse, der kan medføre betydende grundvandsforurening,  

 betegnes som meget usandsynlig.
Set i forhold til de meget uheldige  

 konsekvenser en sådan udsivning imidlertid kan afstedkomme, er det vigtigt at  

 tage forholdsregler.
 En sådan forholdsregel er, at måle (monitere) om der sker en udsivning af  

 gas, og opdage denne på et så tidligt tidspunkt, at forureningsrisikoen  

 herved kan afværges.
Et moniteringsprogram, der opfylder dette kriterium, er opstillet for  

 Stenlille Gaslager.
Dette moniteringsprogram er allerede etableret og kan  

 eventuelt udvides, såfremt det findes formålstjenligt.
 Det moniteringsprogram, der er opstillet ved Stenlille, er opdelt i to  

 områder:
- monitering umiddelbart over gaslageret, - monitering i de overfladenære grundvandsmagasiner.
 Som nævnt tidligere er der i cap-rocken fundet mindst 7 sandlag, der med  

 stor sandsynlighed er direkte eller indirekte sammenhængende over hele  

 området.
 Ved at monitere efter gasudsivning i disse sandlag, som gassen ved en  

 større udsivning nødvendigvis må passere, vil man kunne opdage et udslip på  

 et meget tidligt tidspunkt, og lang tid før udslippet vil kunne nå de  

 udnyttelige grundvandsressourcer (moniteringslagene ligger ca. 1.400 m under  

 jordoverfladen).
 Der moniteres i 2 niveauer, 15 m og 50 m over gaslageret.
Det er ikke nødvendigvis gas, der moniteres i observationsboringerne, men  

 derimod trykændringer.
Dette betragtes af Miljøstyrelsen som en fordel, idet  

 konstateringen af et udslip i så fald ikke er afhængig af, at gassen når  

 boringen, men blot at trykforandringen når boringen.
 Forudsætningen for at et udslip detekteres er naturligvis, at de sandlag,  

 hvori der moniteres, er direkte eller indirekte sammenhængende over hele  

 området.
Dette er overvejende sandsynligt, bl.a. fordi lagene er fundet i alle 6  

 boringer.
Såfremt det måtte blive konstateret, at lagene ikke er hydraulisk  

 forbundet over hele området, er det fortsat Miljøstyrelsens opfattelse, at  

 sandlagenes tilstedeværelse gør en effektiv monitering mulig, eventuelt med  

 en udvidelse af antallet af observationsboringer.
 Udover moniteringen i cap-rocken foretages der, og er der planlagt  

 foretaget en overfladenær grundvandsmonitering for eventuel påvirkning af  

 gas.
Konklusion Det er Miljøstyrelsens vurdering, at gasudslip fra Stenlille Gaslager vil  

 kunne medføre alvorlige skader på områdets grundvandsforekomster.
 Det er imidlertid også styrelsens opfattelse, at små gasudslip umiddelbart  

 i nærheden af lageret ikke vil medføre en fare for områdets  

 grundvandsressourcer, og at en forringelse af grundvandskvaliteten kun er  

 sandsynlig ved større gaslækager.
 Da konsekvenserne ved en større gaslækage imidlertid kan være særdeles  

 betydende, er det styrelsens opfattelse, at ethvert gasudslip bør undgås.
 De naturgivne forhold i det påtænkte lager er af en sådan karakter, at  

 udslip er usandsynlige, men at de ikke kan afvises, førend lageret er fuldt  

 udbygget.
 Imidlertid er det Miljøstyrelsens vurdering, at mulighederne for at  

 monitere et eventuelt gasudslip, førend det kan medføre nogen skade i  

 området, er særdeles gunstige, og at det er en af kvaliteterne ved netop  

 Stenlille lokaliteten.
Miljøstyrelsen har i forbindelse med undersøgelsen af lokaliteten den 14.  

 juni 1988 givet tilladelse til injektion af 50 mio.
Nm3 odoriseret naturgas i  

 lageret og at fortsætte injektionen til i alt 270 mio.
Nm3 naturgas, hvis  

 forundersøgelserne forløber tilfredsstillende.
Det er i denne forbindelse det  

 omtalte moniteringsprogram er opstillet.
Der er indtil dags dato injiceret ca. 40 mio.
Nm3 naturgas, uden at dette  

 har ført til registrering af lækager.
 Samlet finder Miljøstyrelsen, at grundvandsinteresserne i området kan  

 tilgodeses i tilfredsstillende omfang ved etablering og drift af et  

 naturgaslager i Stenlille.
