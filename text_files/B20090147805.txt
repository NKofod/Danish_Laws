Bekendtgørelse om ændring af bekendtgørelse om dyrlægers anvendelse, udlevering og ordinering af lægemidler til dyr (Identificering af dyr af hesteslægten samt administrative lettelser for erhvervet) § 1 I bekendtgørelse nr. 482 af 29. maj 2007 om dyrlægers anvendelse, udlevering og ordinering af lægemidler til dyr, som ændret ved bekendtgørelse nr. 1286 af 15. december 2008, foretages følgende ændringer:
 1. I § 2, nr. 4, ændres »dyr af hestefamilien« til: »dyr af hesteslægten (herefter benævnt heste)«.
 2. § 3, stk. 11, affattes således:
»Stk. 11. Ved microchip forstås en transponder, som defineret i artikel 2, stk. 2, lira b) i Kommissionens Forordning (EF) Nr. 504/2008 af 6. juni 2008 om gennemførelse af Rådets direktiv 90/426/EØF og 90/427/EØF for så vidt angår metoder til identification af enhovede dyr.« 3. § 26, stk. 1, 2. pkt., affattes således:
»Kirtelprøverne udtages af en dyrlæge, en af Dansk Kvægs kvalitetsrådgivere eller af dyreejeren selv.« 4. I overskriften til kapitel 10 ændres »dyr af hestefamilien« til: »heste«.
 5. I § 30, ændres »dyr af hestefamilien« til: »heste«.
 6. I § 31, stk. 1, ændres »dyr af hestefamilien« til: »heste«.
 7. § 31, stk. 2, affattes således:
»Stk. 2. Dyrlægen skal ved behandling af heste i henhold til stk. 1, senest i forbindelse med behandlingen mærke hesten med microchip (transponder). Transponderen implanteres parenteralt under aseptiske forhold på hestens hals midt mellem nakken og manken ved overgangen mellem muskel og spækkam, jf. artikel 11, stk. 2, 1. afsnit i Kommissionens Forordning (EF) Nr. 504/2008 af 6. juni om gennemførelse af Rådets direktiv 90/426/EØF og 90/427/EØF for så vidt angår metoder til identifikation af enhovede dyr.
Transponderen skal placers på venstre side af hestens hals.« 8. § 31, stk. 4, affattes således:
»Stk. 4. I forbindelse med behandlingen skal dyrlægen attestere og dyreejeren med sin underskrift bekræfte, at behandlingen udelukker hesten fra anvendelse til konsum.« 9. § 31, stk. 5 og 6, udgår.
 10. I § 31 indsættes som nye stykker:
 »Stk. 5. Hvis hesten har et pas, skal dyrlægen i forbindelse med behandlingen udfylde passets afsnit IX, jf. artikel 20 i den i stk. 2 nævnte forordning.
Stk. 6. Hvis hesten ikke har et pas, skal dyrlægen i forbindelse med behandlingen udfylde formularen »Erklæring om hestes udelukkelse fra konsum«, som skal rekvireres fra, og af dyrlægen i udfyldt stand returneres til, Dansk Landbrugsrådgivning, Landscentret, Heste, med samtidig anmodning fra ejeren om udstedelse af pas til hesten, jf. artikel 5 i den i stk. 2 nævnte forordning.
Dyrlægen skal returnere erklæringen senest 2 dage efter behandlingen.« 11. § 31, stk. 7, affattes således:
»Stk. 7. Heste, der før denne bekendtgørelses ikrafttræden er blevet udelukket fra konsum, skal fortsat være ledsaget af en »Dyrlæge- og ejererklæring for dyr af hestefamilien, der er behandlet med lægemidler, der udelukker dyret fra konsum«, indtil der er udstedt et pas for hesten i overensstemmelse med den i stk. 2 nævnte forordning, og hvoraf hestens udelukkelse fra konsum fremgår.
Ved fornyet behandling, som beskrevet i stk. 1, skal hesten, på ejerens foranledning, forsynes med et pas i henhold til den i stk. 2 nævnte forordning.« § 2 Bekendtgørelsen træder i kraft den 1. januar 2010.
