Bekendtgørelse om forbud mod import af foderprodukter med indhold af visse frø og bønner fra Egypten1) I medfør af § 1, stk. 1-3, § 2, stk. 4 og 5, og § 6, stk. 2, i lov om foderstoffer, jf. lovbekendtgørelse nr. 418 af 3. maj 2011, fastsættes:
Område og definitioner § 1. Bekendtgørelsen omfatter import til Danmark af visse foderprodukter, jf. § 3, som har oprindelse i Egypten.
 § 2. I denne bekendtgørelse anvendes definitionerne i Europa-Parlamentets og Rådets forordning nr. 178/2002 af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed og i den til enhver tid gældende bekendtgørelse om foder og foderstofvirksomheder.
Importforbud § 3. Det er forbudt at importere de nedenfor nævnte produkter, med følgende toldkoder:
 1) Salatsennepspirer, (rucolaspirer) under toldkode KN ex 0704 90 90.
 2) Rødbedespirer, radisespirer, under toldkode KN ex 0706 90 90.
 3) Spirer af bælgfrugter, friske eller kølede, under toldkode KN ex 0708.
 4) Sojaspirer, under toldkode KN ex 0709 90 90 og ex 0709 99 90.
 5) Bælgfrugter, ubælgede og tørrede, også afskallede, ikke knuste, under toldkode KN 0713.
 6) Bukkehornsfrø, under toldkode KN 0910 99 10.
 7) Ikke-knuste sojabønner, under toldkode KN ex 1201 00 og ex 1201.
 8) Sennepsfrø, under toldkode KN 1207 50.
 9) Ikke-knuste andre olieholdige frø og frugter under toldkode KN ex 1207 99 97 og ex 1207 99 96.
 10) Sukkerroefrø, under toldkode KN 1209 10 00.
 11) Lucernefrø, under toldkode KN 1209 21 00.
 12) Grøntsagsfrø, under toldkode KN 1209 91.
 13) Lucernespirer, under toldkode KN ex 1214 90 90.
Kontrol § 4. Fødevarestyrelsen fører kontrol med, at foderstofvirksomheder overholder bestemmelserne i denne bekendtgørelse.
 Stk. 2. Fødevarestyrelsen kan meddele de påbud og forbud, der anses for nødvendige for at sikre overholdelsen af denne bekendtgørelse, jf. § 2, stk. 4, i lov om foderstoffer.
 Stk. 3. Udgifterne til opfyldelse af påbud og forbud påhviler den, som foranstaltningerne er rettet imod, jf. § 2, stk. 5, i lov om foderstoffer.
Straffebestemmelser § 5. Med bøde straffes den, der 1) overtræder § 3, 2) overtræder et forbud meddelt efter § 4, stk. 2, eller 3) undlader at efterkomme et påbud meddelt efter § 4, stk. 2.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
Ikrafttræden § 6. Bekendtgørelsen træder i kraft den 8. januar 2012.
 Stk. 2. Samtidig ophæves bekendtgørelse nr. 1214 af 15. december 2011 om forbud mod import af foderprodukter med indhold af visse frø og bønner fra Egypten.
Fødevarestyrelsen, den 4. januar 2012 Esben Egede Rasmussen / Jan Thiele 1) Bekendtgørelsen gennemfører Kommissionens gennemførelsesafgørelse nr. 2011/402/EU af 6. juli 2011 om beredskabsforanstaltninger vedrørende bukkehornsfrø samt visse frø og bønner importeret fra Egypten, EU-Tidende 2011, nr.
L 179, s. 1012, som senest ændret ved afgørelse nr. 2011/880/EU af 23. december 2011, EU-Tidende 2011, nr.
L 343, s. 117118.
