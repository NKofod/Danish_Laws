 I medfør af § 68, stk. 1 i lov om boligbyggeri jf. lovbekendtgørelse nr.  

 51 af 22. januar 1987 fastsættes følgende:
 § 1.  Reglerne i denne bekendtgørelse gælder for  

 kollegier, der i perioden fra 1. april 1946 til 31. december 1977 har fået  

 tilsagn om statsstøtte til opførelse efter byggestøtte-, kollegiestøtte~  

 eller boligbyggerilovgivningen.
 § 2.  Unge flygtninge, der har fået opholdstilladelse  

 efter bestemmelserne i udlændingelovens §§ 7 og 8, samt unge, der har fået  

 opholdstilladelse efter udlændingelovens § 9, stk. 2, nr. 2, har i indtil 18  

 måneder efter opnåelse af opholdstilladelse samme fortrinsret som unge  

 uddannelsessøgende til de i § 1 nævnte kollegier.
 § 3.  Personer, som nævnt i § 2, der modtager  

 undervisning med henblik på at bestå Dansk Prøve 2, er berettiget til at opnå  

 bolig på de i § 1 nævnte kollegier.
 § 4.  Bekendtgørelsen træder i kraft den 1. april  

 1987.
Boligstyrelsen, den 10. marts 1987 H.
E.
Rasmussen /Vibeke Køie Vejledning til Bekendtgørelse om unge flygtninges adgang til at opnå bolig på visse  

 kollegier ad § 1 Bestemmelsen supplerer Boligministeriets cirkulære af 2. februar 1978 om  

 statsstøttede kollegier afsnit 4, pkt. 47 til pkt. 52, om kriterierne for  

 udlejning af kollegieboliger opført før 1. januar 1978. Da den berettigede  

 personkreds til ungdomsboliger/kollegier, der er opført 1. januar 1978 eller  

 senere, er unge under uddannelse eller andre unge med særligt behov, vil unge  

 flygtninge m.fl. normalt kunne komme i betragtning til disse boliger.
ad § 2 Uden dokumentation for modtagelse af undervisning er unge flygtninge m.fl.  

 i en periode på 18 måneder, svarende til den nugældende integrationsperiode,  

 efter opnåelse af opholdstilladelse berettiget til at få tildelt bolig i  

 kollegier opført før 1. januar 1978. Ved opsigelse efter udløbet af de 18  

 måneder bør institutionen tage hensyn til de unge flygtninges mulighed for at  

 skaffe sig en anden bolig.
Det er over for Boligstyrelsen oplyst, at det er  

 almindelig praksis, at institutionerne - ud over opsigelsesvarslet på 3  

 måneder efter ansøgning herom, indrømmer fraflyttende beboere en yderligere  

 frist på 3 måneder, såfremt det ikke har vist sig muligt for den pågældende  

 at skaffe anden bolig.
Det bør endvidere tilstræbes, at udlejningen til unge  

 flygtninge m.fl. foretages under hensyntagen til de lokale forhold ud fra en  

 konkret vurdering, således at det f.eks. undgås, at for mange flygtninge  

 samles i enkelte bebyggelser.
ad § 3 Unge flygtninge m.fl. skal i denne situation fremvise dokumentation for,  

 at der modtages undervisning i mindst 20 timer ugentlig.
