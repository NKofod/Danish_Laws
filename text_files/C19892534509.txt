§ 1.  Når den ansatte inden for 12 på hinanden  

 følgende måneder har været sygemeldt i ialt 4 måneder - idet der ved tilskadekomst i tjenesten heri kun medregnes det sygefravær, der er en følge af tilskadekomsten - bør spørgsmålet om den pågældendes afskedigelse som følge af helbredsbetinget utjenstdygtighed tages op til overvejelse.
 Det samme gælder en ansat, der hyppigt er sygemeldt, eller hvis tilstand i  

 øvrigt giver anledning til tvivl om, hvorvidt han kan anses for  

 helbredsmæssigt egnet til at varetage sin stilling.
 § 2.  Såfremt den ansatte gør sig skyldig i  

 tjenesteforseelse, ulovligt forhold m.v. forholdes som i Kundgørelse for  

 Forsvaret B. 4-20.
 § 3.  Ansatte, der opfylder betingelserne herfor,  

 henvises til at indsende ansøgning til Forsvarsministeriet om at få tillagt  

 en understøttelse efter bestemmelserne i økonomi- og budgetministeriets  

 cirkulære af 26. januar 1972. Cirkulæret er vedlagt som bilag.
 § 4.  Bestemmelserne om afskedigelseskompetence  

 fremgår af Kundgørelse for Forsvaret B.10-1976.
 § 5.  Kundgørelse for Forsvaret B.7-1974 ophæves.
 P.M.V.
 E.B.
A.
Anholm Bilag Økonomi- og budgetministeriets cirkulære af 26. januar 1972 om ændrede  

 regler om ydelse af understøttelse til ikke-pensionssikret personale i  

 statens tjeneste.
