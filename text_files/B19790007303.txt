 I henhold til § 2 i lov af 25. juni 1870 om udgivelse af en Lovtidende og  

 en Ministerialtidende, som ændret ved lov nr. 467 af 14. december 1923 og lov  

 nr. 279 af 18. juni 1951, fastsættes:
§ 1.  Forskrifter, der udfærdiges i henhold til  

 kapitel 2 i lov nr. 294 af 8. juni 1978 om offentlige myndigheders registre,  

 indføres ikke i Lovtidende.
Efter bestemmelsen i lovens § 8, stk. 2, er  

 forskrifterne tilgængelige for offentligheden ved henvendelse til den eller  

 de registeransvarlige myndigheder og til registertilsynet, jfr. dog  

 bestemmelsen i § 8, stk. 2, 2. pkt.
 § 2.  Eksemplarer af offentligt tilgængelige  

 forskrifter, der er fritaget for kundgørelse i Lovtidende, kan forlanges  

 udleveret ved henvendelse til de registeransvarlige myndigheder.
 § 3.  Anordningen træder i kraft den 15. marts 1979.
Givet på Amalienborg, den 5. marts 1979 Under Vor Kongelige Hånd og Segl I Dronningens navn:
