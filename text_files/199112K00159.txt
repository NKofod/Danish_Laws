Nr LSF 159 Forslag til Lov om ændring af lov om arbejdstilbud til ledige  

 (Iværksætterydelse) Fremsat af Rahbæk Møller (SF) Tommy Dinesen (SF) Gade (SF) Jes Lunde (SF)  

 Jens Thoft (SF) den 10. december 1991 § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, foretages følgende ændringer:
 1. § 11, stk. 1, affattes således:
»En ledig, som etablerer og driver selvstændig virksomhed, har ret  

 til en iværksætterydelse i op til 3 år og 6 måneder.
Denne ret gælder også  

 for en ledig, som har opsagt sit arbejde for at etablere selvstændig  

 virksomhed.« 2. § 11, stk. 2, affattes således:
»Retten til iværksætterydelse efter stk. 1 er betinget af, at den  

 ledige følger et iværksætterkursus.« 3. § 11, stk. 5, affattes således:
»Størrelsen af iværksætterydelsen svarer for fuldtidsforsikrede til  

 50 pct. af dagpengenes højeste beløb efter § 47 i lov om arbejdsformidling og  

 arbejdsløshedsforsikring m.v.
De første tre måneder er iværksætterydelsen dog  

 75 pct. af dagpengenes højeste beløb.
For deltidsforsikrede er ydelsen 2/3 af  

 iværksætterydelsen for fuldtidsforsikrede.« 4. I § 11, stk. 10, indsættes efter nr. 1 som nyt nummer:
 »2) om godkendelse af iværksætterkurser m.v. og om dispensation fra  

 kravet om kursusdeltagelse og«.
 Nr. 2 bliver herefter nr. 3.
Bemærkninger til lovforslaget Almindelige bemærkninger Ordningen med iværksætterydelse til ledige har været en succes i den  

 forstand, at mange mennesker har benyttet sig af ordningen til at skaffe sig  

 et udkomme.
Til gengæld må det erkendes, at for mange virksomheder er startet  

 under ordningen uden tilstrækkelig forberedelse til skade både for dem selv  

 og for andre erhvervsdrivende.
Ordningen bør derfor strammes, så det i det  

 mindste sikres, at iværksætteren har gennemgået et kursus af en vis standard,  

 før iværksættelse sker.
På et andet punkt er ordningen for stram.
Det er ikke hensigtsmæssigt, at  

 kommende iværksættere nødvendigvis skal gå ledige i 5 måneder for at opnå ret  

 til iværksætterydelse.
Det foreslås derfor, at det skal være muligt at opsige  

 sit arbejde og gå direkte til iværksættelse.
 Endelig foreslås selve ydelsen forbedret i de første tre måneder, der i  

 det væsentlige må forventes at gå til forberedelse af virksomheden, og hvor  

 indkomster fra virksomheden ikke kan forventes.
Med de foreslåede ændringer vil målgruppen for iværksætterordningen blive  

 væsentlig bredere end i dag.
Dermed vil iværksætterordningen ændre karakter  

 fra en beskæftigelsesforanstaltning til en erhvervspolitisk foranstaltning.  

 Ordningens administration bør derfor flyttes fra Arbejdsministeriet til  

 Industriministeriet.
 Det foreliggende lovforslag skal ses i sammenhæng med de samtidig  

 fremsatte beslutningsforslag om statslån til iværksættere (B 35), om  

 oprettelse af en reorganiseringsfond (B 36), om iværksætterkonsulenter (B  

 37), om en eksportstøtteordning til iværksættere (B 38).
Bemærkninger til lovforslagets enkelte bestemmelser Til § 1 Til nr. 1 Det foreslås at ophæve bestemmelsen om, at folk skal have været ledige i 5  

 måneder, før de kan opnå iværksætterydelse.
Endvidere præciseres det, at  

 kommende iværksættere kan opsige deres job og gå over til iværksætterydelse  

 uden karantæne.
Til nr. 2 Der indføres et krav om deltagelse i iværksætterkurser som betingelse for  

 at modtage iværksætterydelse.
En undersøgelse, foretaget af Århus  

 Amtskommune, viser, at blandt deltagerne i iværksætterkurser opgav halvdelen  

 at etablere sig, mens 90 pct. af de virksomheder, der blev etableret, var i  

 live tre år senere.
Det er et meget tilfredsstillende resultat.
Der udbydes for tiden en række forskellige kurser, og flere forventes at  

 komme til.
Det vil formentlig også være nødvendigt, da forskellige typer  

 iværksættere har meget forskellige behov.
Det foreslås derfor, at ministeren  

 skal fastsætte de nærmere bestemmelser om, hvorvidt et kursus kan godkendes  

 som tilstrækkeligt til at opfylde lovens krav.
 Ligeledes overlades det til ministeren at fastsætte bestemmelse om  

 dispensation fra kursuskravet for folk, der på grund af andre kurser,  

 uddannelse generelt eller erhvervserfaring må skønnes ikke at have behov for  

 at tage et iværksætterkursus.
Til nr. 3 Iværksætterydelsen er i dag på 50 pct. af dagpengene.
Dette foreslås som  

 hovedregel ikke ændret, da hensigten med iværksætterydelsen netop er, at  

 iværksætteren skal få væsentlige dele af sit udkomme fra virksomheden.
Men i  

 den første periode, hvor der ikke kan forventes væsentlige indtægter fra en  

 nystartet virksomhed, har iværksætteren problemer med at forsørge sig selv.  

 Det foreslås derfor at blødgøre opstarten ved, at der gives 75 pct. af  

 dagpengene i de første tre måneder.
Til nr. 4 Der henvises til bemærkningerne til nr. 2.
