Klage  

 over at patienten ikke fik foretaget den korrekte operation Nævnet fandt, at 1. reservelæge A handlede i  

 overensstemmelse med almindelig anerkendt faglig standard ved sin information  

 til patienten, idet hun informerede om, at nye prøvesvar skulle foreligge,  

 før  

 der blev taget stilling til typen af operation, og at en fjernelse af  

 livmoderen ikke var tilstrækkelig ved ondartede celleforandringer, der  

 spredte  

 sig.
 Det fremgik af 1. reservelæge As udtalelse til sagen,  

 at hun udtrykkelig gjorde opmærksom på, at man kunne vælge at fjerne  

 livmoderen, men at det var vigtigt, at man forinden vidste, om der var tale  

 om  

 ondartede celleforandringer, samt at en fjernelse af livmoderen ikke var  

 tilstrækkelig, såfremt der var tale om ondartet celleforandringer, der  

 spredte  

 sig.
 Nævnet fandt endvidere, at overlæge B handlede i  

 overensstemmelse med almindelig anerkendt faglig standard ved sin information  

 til patienten, idet hun informerede om fordelen ved kegleoperation.
Nævnet lagde i den forbindelse vægt på, at det fremgik  

 af journalen, at overlæge B havde orienteret om, at der var tale om et mere  

 avanceret forstadie til livmoderkræft, og at patienten havde besluttet sig  

 for,  

 at hun ville have fjernet livmoderen.
Overlæge B havde informeret om, at de  

 kunne lave et langt mindre indgreb i form af en ny kegleoperation, men at  

 patienten  

 var fuldt indstillet på, at hun ønskede livmoderen fjernet.
 Nævnet kunne oplyse, at det fremgår af lov om  

 patienters retsstilling § 6, stk. 1, at en læge ikke må indlede en behandling  

 af legemlig sygdom uden patientens samtykke.
