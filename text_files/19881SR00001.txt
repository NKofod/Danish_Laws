Nr BR 1 Beretning over hændelsesforløbet i forbindelse med de 18 østtyskeres  

 ophold den 9.-10. september 1988 på den danske ambassade i DDR og den  

 efterfølgende behandling af sagen   

 Nr B 1 1988-89, 1. samling Afgivet af Det Udenrigspolitiske Nævn Afgivet: 19881103 På Nævnets møde den 29. september 1988 traf Det Udenrigspolitiske Nævn beslutning om at nedsætte et udvalg med henblik på at undersøge hændelsesforløbet i forbindelse med de 18 østtyske statsborgeres ophold den 9.-10. september 1988 på den danske ambassade i DDR og den efterfølgende behandling af sagen.
I overensstemmelse med den på omtalte møde ligeledes trufne beslutning offentliggøres hermed den af dette udvalg afgivne beretning som bilag til nærværende beretning.
På Nævnets vegne Bjørn Elmquist formand Bilag Beretning om hændelsesforløbet i forbindelse med de 18 østtyskeres ophold den 9.-10. september 1988 på den danske ambassade i DDR og den efterfølgende behandling af sagen Beretning afgivet den 1. november 1988 af et under Det Udenrigspolitiske  

 Nævn nedsat udvalg bestående af Ole Espersen (S), Per Stig Møller (KF), Gert  

 Petersen (SF) og Bjørn Elmquist (V) INDHOLDSFORTEGNELSE I.
Indledning 5 II.
Hændelsesforløbet på den danske ambassade i DDR og i  

 Udenrigsministeriet den 9.-10. september 1988 6 A.
De 18 østtyskeres ankomst  

 6 B.
Ambassaderåd Becker Hansens telefoniske henvendelser umiddelbart efter 6  

 C.
Telefoniske kontakter mellem ambassaden og Udenrigsministeriet den 9.  

 september 1988 6 D.
Bestræbelserne for at få de 18 østtyskere til at forlade  

 ambassaden frivilligt 8 E.
De 18 østtyskeres afgang fra ambassaden 8  

 F.Ambassaderådens opringning til sekretærvagten og dennes orientering af  

 chefen for Retsafdelingen 10 III.
Handlingsforløbet i dagene umiddelbart efter de 18 østtyskeres ophold  

 på ambassaden 11 A.
På ambassaden den 11.-12. september 1988 11 B.
I  

 Udenrigsministeriet den 12.-13. september 1988 11 C.
I Statsministeriet den  

 12. september 1988 13 D.
Under statsministerens besøg i DDR den 13.-14.  

 september 1988 13 E.
Nævnsmødet den 15. september 1988 13 IV.
Forløbet efter at oplysningerne om de 18 østtyskeres sag kom frem i  

 pressen 14 A.
Oplysningernes fremkomst 14 1. I Udenrigsministeriet og på  

 ambassaden i Berlin 14 2. I Statsministeriet 14 B.
Nævnsmødet den 23.  

 september 1988 og forberedelserne hertil 15 C.
Bestræbelserne for at hjælpe  

 de 18 østtyskere 15 V.
Dommen i sagen 15 VI.
Udvalgets konklusioner 15 A.
Forholdet til gældende regler og praksis  

 15 1. Kontakten mellem ambassaden og Udenrigsministeriet og internt i  

 ministeriet 15 2. Kontakten til DDR's myndigheder 16 3. Orienteringen af  

 statsministeren og udenrigsministeren 16 4. De 18 østtyskeres situation  

 mellem den 10. og den 20. september 1988 17 5. Forholdet til Nævnet 17 6. De  

 hidtidige interne reaktioner over for medarbejderne i Statsministeriet og  

 Udenrigsministeriet 17 B. Ændringer i Udenrigsministeriets regler med henblik  

 på lignende fremtidige hændelser 18 Underbilag: Organigram for Udenrigsministeriet 19 I.
Indledning I forbindelse med Det Udenrigspolitiske Nævns drøftelser af  

 begivenhederne på den danske ambassade i DDR den 9.-10. september 1988  

 opnåedes der på mødet den 29. september 1988 enighed om nedsættelse af et  

 parlamentarisk undersøgelsesudvalg med følgende kommissorium:
»Udenrigspolitisk Nævn anmoder Folketingets fire største partier om  

 hver at udpege et af Nævnets medlemmer eller stedfortrædere med henblik på at  

 undersøge hændelsesforløbet i forbindelse med de 18 østtyske statsborgeres  

 ophold den 9.-10. september 1988 på den danske ambassade i DDR.
Det  

 parlamentariske undersøgelsesudvalg skal endvidere undersøge den  

 efterfølgende behandling af sagen, hvorvidt gældende regler og praksis er  

 fulgt, samt undersøge, hvilke skridt der måtte være taget med henblik på,  

 hvordan der skal reageres i tilfælde af lignende fremtidige begivenheder.
Det parlamentariske undersøgelsesudvalg skal have adgang til at indhente  

 oplysninger fra stats- og udenrigsministeren, ansatte i de to ministerier  

 samt på ambassaden i Berlin.
Udvalget kan derudover modtage oplysninger også  

 fra anden side.
 Udvalget skal have adgang til telegrammer, telex og anden skriftlig  

 kommunikation mellem ambassaden og de to ministerier og ministerierne imellem  

 samt til notater vedrørende kommunikation i det omfang, den ikke har fundet  

 sted i nedfældet form.
Det parlamentariske undersøgelsesudvalg skal tilstræbe at færdiggøre sit  

 arbejde senest ved udgangen af oktober, og dets beretning vil blive  

 offentliggjort med undtagelse af sådanne dele af den, som under hensyntagen  

 til de 18 østtyske statsborgeres sag i DDR og til Danmarks forhold til  

 fremmede magter bør unddrages offentliggørelse.« Til at indtræde i udvalget udpegede de fire største partier Ole Espersen  

 (S), Per Stig Møller (KF), Gert Petersen (SF) og Bjørn Elmquist (V).
 Udvalget har herefter afholdt en række møder og herunder haft samtaler med  

 såvel statsministeren og udenrigsministeren som følgende embedsmænd:
 Fra Statsministeriet:
Departementschef Peter Wiese, kommitteret Niels-Jørgen Nehring og fuldmægtig Per Fischer.
 Fra Udenrigsministeriet:
Direktør Otto E.
Møller, departementschef Benny Kimberg, udenrigsråd Tyge Lehmann, Retsafdelingen, udenrigsråd Thomas Rechnagel, Den Politiske Afdeling, kontorchef Niels Egelund, P.
IV, kontorchef Martin Kofod, R.
IV, kontorchef Erik Skov, A.
III, ministersekretær, fuldmægtig Friis Arne Petersen, fuldmægtig Søren Halskov (sekretærvagt den 9.-10. september 1988) og sekretær Jette Hounisen, P.
IV.
 Fra ambassaden i DDR:
Ambassadør E.
Krog-Meyer, ambassaderåd Henning Becker Hansen og handelsråd Niels-Jørgen Schelde.
 Udvalget har desuden modtaget kopier af det foreliggende materiale i  

 Statsministeriet og Udenrigsministeriet om den foreliggende sag.
 Herefter ønsker udvalget at udtale følgende:
II.
Hændelsesforløbet på den danske ambassade i DDR og i  

 Udenrigsministeriet den 9.-10. september 1988 A.
De 18 østtyskeres ankomst Fredag den 9. september 1988 ca. kl. 11.15 indfandt der sig en gruppe på  

 18 østtyske statsborgere, heraf 7 mænd, 6 kvinder og 5 børn i alderen 5-10  

 år, i ambassadens reception og nægtede at forlade ambassaden.
De oplyste, at  

 de var fra Ilmenau i Thuringen, og at de alle på grund af utilfredshed med de  

 ufrie forhold i DDR havde søgt om udrejsetilladelse til Forbundsrepublikken,  

 men havde enten fået afslag, afventende svar eller intet svar.
De var ikke  

 forfulgt af myndighederne, men flere af dem havde mistet deres stillinger på  

 grund af udrejseansøgningerne.
De optrådte roligt og høfligt og oplyste, at  

 de ikke ønskede asyl i Danmark.
De havde ingen tilknytning til Danmark, men  

 havde valgt at henvende sig på den danske ambassade, fordi statsminister Poul  

 Schluter skulle komme på besøg i DDR den 13.-14. september.
De forlangte, at  

 den danske ambassade skulle tale deres sag for de kompetente østtyske  

 myndigheder i Thuringen, hvis telefonnumre de havde, og opnå omgående  

 udrejsetilladelse for dem til Vesttyskland, og de meddelte, at de ikke ville  

 forlade ambassaden, før sådanne udrejsetilladelser var opnået.
Ambassadens personale gjorde østtyskerne opmærksom på, at ambassaden efter  

 de gældende regler dels alene kunne rette henvendelse til DDR's  

 udenrigsministerium og ikke til lokale østtyske myndigheder, dels ikke havde  

 nogen kompetence til at repræsentere østtyske statsborgeres interesser.
Til  

 trods herfor og til trods for gentagne opfordringer om at forlade ambassaden  

 insisterede gruppen af østtyskere på, at ambassaden skulle opnå  

 udrejsetilladelse for dem, og fastholdt, at de ikke ville forlade ambassaden,  

 før dette var opnået.
De afleverede en på ambassaden udfærdiget håndskreven  

 liste over deres navne og adresser med henblik på videregivelse til de  

 østtyske myndigheder.
B.
Ambassaderåd Becker Hansens telefoniske henvendelser umiddelbart efter Efter aftale med ambassadør Krog-Meyer forsøgte ambassaderåd Becker Hansen  

 ca. kl. 11.45 at komme i kontakt med kolleger på nogle vestlige ambassader,  

 der havde været udsat for en tilsvarende indtrængen, med henblik på at  

 indhente gode råd, men forgæves.
For at søge et resultat opnået rettede ambassaderåden efter aftale med  

 ambassadøren henvendelse til en embedsmand i DDR's udenrigsministeriums  

 konsularafdeling, der forelagt sagens hovedtræk svarede, at det spørgsmål  

 måtte han tale med sin overordnede om.
Denne ringede hurtigt tilbage for at  

 meddele, at han måtte tale med de kompetente myndigheder, inden han kunne  

 udtale sig nærmere.
 På spørgsmålet om, hvorfor man allerede på dette tidspunkt, inden man  

 havde talt med Udenrigsministeriet i København, rettede henvendelse til DDR's  

 udenrigsministerium, har ambassaderåden over for udvalget svaret, at man jo  

 ville se at komme i gang med sagen og få en løsning og høre, hvad  

 reaktionerne var.
C.
Telefoniske kontakter mellem ambassaden og Udenrigsministeriet den 9.  

 september 1988 Kort før kl. 12.00 foretog ambassadøren en opringning til udenrigsråd Tyge  

 Lehmann, der er chef for Udenrigsministeriets Retsafdeling.
Efter hvad  

 udvalget har fået oplyst, er det uklart, om kompetencen i denne sag lå i  

 Administrationsafdelingen (sikkerhedskontoret) eller i Retsafdelingen, jf.  

 nedenfor under III, B, men over for udvalget har ambassadøren oplyst, at han  

 ringede til chefen for Retsafdelingen, fordi det jo ikke var en dagligdags  

 situation, og fordi han vidste, at udenrigsråden som retschef havde haft med  

 den slags sager at gøre.
I øvrigt kendte han ham godt.
Der var tale om en  

 rådslagning, ikke om en anmodning om instruktion eller forholdsordrer.
Det  

 var ambassadørens opfattelse, at udenrigsråden og han blev enige om, at når  

 ambassaden havde prøvet alt, hvad der prøves kunne, uden resultat, ville det  

 være nødvendigt at skære igennem.
Udenrigsråden opfattede imidlertid samtalen på en anden måde.
Han har  

 således over for udvalget bekræftet, at der selvsagt ikke var tale om, at  

 ambassadøren udbad sig instruktion.
Det ville ifølge udenrigsråden også være  

 fuldstændig umuligt på det grundlag.
På dette tidspunkt havde man jo ikke  

 kunnet vide, hvorledes situationen ville udvikle sig.
Der var tale om, at  

 ambassadøren ville give en kort orientering om sagen.
 Udenrigsrådens synspunkt havde været, at de 18 DDR-borgere måtte overtales  

 til at forlade ambassaden.
 Udenrigsråden vidste, at ambassadøren havde stor erfaring på området, og  

 situationen havde ikke forekommet alarmerende.
 Udenrigsråden erindrede, at man havde drøftet spørgsmålet om at henvende  

 sig til de østtyske myndigheder om udrejsetilladelse for de 18. Han havde  

 over for ambassadøren givet udtryk for sin betænkelighed herved ud fra det  

 synspunkt, at dette kunne bringe de pågældende i myndighedernes søgelys på en  

 sådan måde, at det kunne føre til en anmodning om udlevering.
Efter udenrigsrådens erindring havde ambassadøren svaret, at man var nødt  

 til at anvende de kontakter, man havde, herunder myndighederne.
Herefter blev  

 røret lagt på noget abrupt efter ca. 3-4 minutters samtale.
Spørgsmålet om  

 eventuel fjernelse af de pågældende ved de østtyske myndigheders  

 foranstaltning blev ifølge udenrigsråden overhovedet ikke drøftet.
 Ambassadøren havde ingen erindring om, at samtalen var blevet afsluttet  

 abrupt, men der kunne efter hans opfattelse være den tekniske forklaring, at  

 samtalen var »faldet ud«, hvilket var noget, man tit var ude for.
 Udenrigsråden blev, så vidt udvalget kan konstatere, ikke orienteret om,  

 at man allerede havde kontaktet DDR-myndighederne.
Det kan tilføjes, at ambassaderåden efter første gang at have talt med den  

 overordnede embedsmand i DDR's udenrigsministeriums konsularafdeling netop  

 kom ind på ambassadørens kontor, da denne afsluttede sin samtale.
Ifølge  

 ambassaderåden fortalte ambassadøren, at udenrigsråden havde været  

 indforstået med, at ambassaden om fornødent lod de pågældende udsætte af  

 politiet, hvilket udenrigsråden som ovenfor anført klart har afvist.
Spørgsmålet om, hvorvidt man under samtalen var nået frem til en  

 konklusion eller ej, var efter ambassadørens opfattelse ikke så væsentligt,  

 idet ambassadøren indtil de nyeste reglers fremkomst, jf. nedenfor under VI,  

 B, kunne handle på egen hånd.
Det lå i ambassadørens naturlige beføjelser som  

 »manden på stedet«.
Afgørelsen var hans, og såvel det reelle som  

 det formelle ansvar for, hvad der foregik på ambassaden, var hans.
 Udenrigsråden skrev ikke umiddelbart noget ned på baggrund af samtalen,  

 idet han havde opfattet samtalen som en foreløbig orientering og gik ud fra,  

 at der på sædvanlig vis ville komme en telex med nærmere oplysninger og en  

 indstilling, hvis sagen gik i hårdknude.
Udenrigsråden har over for udvalget oplyst, at han ca. kl. 14.05 i  

 forbindelse med en rutinemæssig orientering om de løbende sager gjorde  

 departementschef Benny Kimberg bekendt med sagen.
Men på det stadium gav den  

 ifølge udenrigsråden ikke anledning til drøftelse.
Departementschefen har ingen erindring om denne orientering.
Han har  

 imidlertid over for udvalget givet udtryk for, at hvis udenrigsråden siger,  

 at han har nævnt det for ham, så har han formentlig gjort det.
Udenrigsråden  

 kunne udmærket godt have nævnt det i forbifarten i forbindelse med en række  

 andre sager, men det havde, hvis udenrigsråden havde sagt noget, ikke sat  

 nogen alarmklokker i gang hos ham.
Ca. kl. 16.00 orienterede udenrigsråden 2 af sine medarbejdere, kontorchef  

 Martin Kofod og fuldmægtig Hans Klingenberg, begge fra Retsafdelingens 4.  

 kontor (R.IV), om sagen.
Derimod fandt han ikke behov for at orientere den  

 sekretærvagt, der skulle tiltræde samme aften, bl.a. fordi han på baggrund af  

 samtalen med ambassadøren troede, at sagen allerede var løst  

 tilfredsstillende, når han ikke siden havde hørt fra ambassaden.
Hvis sagen  

 skulle dukke op hos sekretærvagten, ville denne fra sine faste instruktioner  

 vide, hvordan der skulle forholdes med hensyn til underretning m.v.
For god ordens skyld kan det nævnes, at det over for udvalget er oplyst,  

 at handelsråd Schelde i en telefonsamtale med en af de medarbejdere i Den  

 Politiske Afdelings 4. kontor (P.IV), der var med i planlægningen af  

 statsministerens forestående besøg, sent på eftermiddagen den 9. september  

 1988 i en bisætning nævnte, at der fandt en besættelse sted på ambassaden.
På  

 baggrund af den form, hvori denne meddelelse blev givet, og omstændighederne  

 i øvrigt gik medarbejderen ikke videre med sagen denne eftermiddag, og  

 meddelelsen fik således ingen betydning for det videre forløb i sagen.
D.
Bestræbelserne for at få de 18 østtyskere til at forlade ambassaden  

 frivilligt I løbet af den 9. september 1988 havde ambassaden en lang række kontakter  

 med konsularafdelingen i DDR's udenrigsministerium.
Ved ca. 12.30-tiden blev  

 det meddelt ambassaden, at de 18 ville få straffrihed samt tilsagn om  

 snarlige samtaler med de kompetente lokale myndigheder om udrejse, hvis de  

 straks ville forlade ambassaden frivilligt.
Gruppen afviste tilbudet og  

 krævede direkte forhandlinger med myndighederne.
Da det ikke kunne opnås, gik  

 medlemmerne i gang med at fremstille en transparent, som skulle hænges ud ad  

 vinduet, »når politiet kom«.
Efter flere forgæves forsøg fik ambassaden ca. kl. 13.15 kontakt med den  

 vesttyske repræsentation i DDR, »Stændige Vertretung«, som i to  

 omgange i løbet af eftermiddagen var i direkte kontakt med gruppen.
Under  

 disse kontakter noteredes deres ønske om udrejse.
Det blev gjort dem klart,  

 at der ikke på daværende tidspunkt kunne gøres mere, og de opfordredes til at  

 gøre brug af det tidligere opnåede tilsagn og forlade ambassaden.
Gruppen fastholdt afvisningen af tilbudet, som i mellemtiden var blevet  

 gentaget, og krævede omgående udrejsetilladelser.
I modsat fald ville de  

 blive under statsministerens besøg.
Ambassaden erklærede, at der ikke kunne  

 gøres mere, og at det i sidste ende kunne være nødvendigt at bede politiet  

 fjerne dem.
 Under en ny kontakt med konsularafdelingen fik ambassaden at vide, at  

 konkrete udrejsetilladelser var helt udelukket.
 Stændige Vertretung havde i samtalerne med ambassaden peget på, at  

 fjernelse ved myndighedernes foranstaltning var en dårlig løsning og ikke i  

 overensstemmelse med, hvad der tidligere var sket i lignende tilfælde.  

 Ambassaden pegede imidlertid på, at faciliteterne var anderledes begrænsede  

 end andre steder og helt uegnede til at huse 18 personer, herunder 5 børn, i  

 3-4 døgn, og ifølge ambassaderåden tilføjede ambassadøren, at han havde  

 Udenrigsministeriets bemyndigelse til at lade foretage en fjernelse.
Ambassaden rykkede derpå konsularafdelingen for en positiv løsning, idet  

 man tilføjede, at ambassaden ellers kunne komme i den situation, at man måtte  

 forlange DDR-myndighedernes bistand til gruppens afgang fra ambassaden.
Den  

 pågældende embedsmand fra konsularafdelingen svarede, at han tvivlede på, at  

 de kompetente myndigheder ville imødekomme dette, men han oplyste i øvrigt,  

 at han stadig arbejdede med sagen og ville vende tilbage over for ambassaden.
Efter råd fra Stændige Vertretung søgte ambassaden herefter kontakt med  

 advokat Vogel, der tidligere har beskæftiget sig med sådanne sager.
Først ca.  

 kl. 19.45 opnåedes kontakt med Vogels kompagnon, advokat Hartmann, som blev  

 anerkendt som mellemmand af myndighederne.
Sammen med 2 af østtyskerne kørte ambassaderåden ud til advokat Hartmann.  

 Under samtalerne her gentoges tilbudet om straffrihed samt om samtaler på  

 højt lokalt niveau om udrejse, ligesom det blev tilbudt, at Vogels kontor  

 ville tage sig af sagen.
Gruppen fik en frist til kl. 23.00 til at acceptere  

 denne løsning.
Ambassaden henstillede på ny til de 18 at modtage tilbudet og pegede på,  

 at en fjernelse ved myndighederne ville få tilbudet til at falde væk.
Efter  

 indbyrdes drøftelse afviste gruppen tilbudet, hvilket blev meddelt advokat  

 Hartmann kort efter kl. 23.00.
E.
De 18 østtyskeres afgang fra ambassaden Ambassaderådens tilbagemelding om de 18 østtyskeres afslag affødte ikke  

 nogen umiddelbar reaktion fra advokat Hartmanns side.
Mens man på ambassaden gik i gang med at lægge en vagtplan for natten,  

 ringede den overordnede embedsmand fra konsularafdelingen, der i mellemtiden  

 havde talt med advokat Hartmann og derfor havde kendskab til afslaget.
Han  

 opfordrede nu ambassaden til at anvende sin autoritet som  

 »husherre« og få gruppen til at forlade ambassaden.
Ambassaden  

 svarede, at det havde man jo gjort hele tiden, og opfordrede i stedet  

 konsularafdelingen til at komme med tilbud, der kunne accepteres.
Den  

 pågældende embedsmand gjorde imidlertid gældende, at de østtyske myndigheder  

 havde strakt sig meget langt, og at der ikke var mere at tilbyde.
Ambassaderåden foreslog derpå ambassadøren, at han talte med  

 konsularafdelingen, men dette afslog denne under henvisning til, at  

 konsularafdelingen ikke ville hjælpe ambassaden.
I stedet bad ambassadøren om  

 at tale med en embedsmand i DDR's udenrigsministeriums protokol.
Den  

 tidligere nævnte embedsmand fra konsularafdelingen ringede imidlertid ca. kl.  

 23.35 og meddelte, at det ikke var muligt at komme i forbindelse med  

 protokollen, men at han var til disposition.
Ambassadøren beklagede nu ifølge  

 ambassaderåden i kraftige vendinger over for den østtyske embedsmand, at  

 ambassaden på det nærmeste var taget som gidsel, og at gruppen agtede at  

 blive på ambassaden indtil det forestående statsministerbesøg.
Denne  

 situation var efter ambassadørens opfattelse helt uacceptabel, og han  

 forlangte derfor konsularafdelingens bistand til, at gruppen blev fjernet fra  

 ambassaden.
 Om motiveringen for dette skridt har ambassadøren over for udvalget  

 oplyst, at det naturligvis var et usædvanligt skridt at tage på baggrund af,  

 at dette ikke havde været tilfældet ved besættelser på andre vestlige  

 ambassader, men der var den forskel, at mens DDR-borgerne i de andre tilfælde  

 accepterede de tilbud, der blev givet, nægtede disse 18 totalt at acceptere  

 et tilbud, der var bedre end noget tilbud, man havde fået andre steder.
Videre har ambassadøren begrundet sin handlemåde med, at man jo havde  

 statsministerbesøget foran sig, hvorved man kunne risikere, at dette besøg  

 blev udnyttet af de 18 østtyskere som en yderligere pression.
Ambassadøren  

 vidste ikke, hvem der ville have fantasi til at forestille sig, hvordan et  

 officielt besøg i Berlin ville forløbe, hvis det første, statsministeren  

 måtte sige til Honecker, var: »Jeg er ked af, at min ambassade er besat  

 af Deres borgere.« Det ville være en umulighed og ødelægge det gode  

 besøg, det faktisk blev.
 Efter at samtalen var forbi, fortalte ambassadøren ambassaderåden, at  

 konsularafdelingen nu ville træffe de nødvendige dispositioner og sammen med  

 advokat Hartmann komme på ambassaden om en halv times tid.
Embedsmanden fra konsularafdelingen og advokat Hartmann ankom imidlertid  

 først til ambassaden ca. kl. 01.45, hvor man fra konsularafdelingens side  

 udbad sig ambassadørens formelle bemyndigelse til at fjerne gruppen og fik  

 denne.
På grundlag af den videre samtale og efter ambassadørens instruktion  

 gik ambassaderåden derpå ca. kl. 02.00 ud til de 18 østtyskere og opfordrede  

 disse til at tage imod det senest fremsatte tilbud, der stadig stod ved magt.  

 Såfremt de afslog at tage imod dette tilbud og forlade ambassaden, ville  

 alternativet være, at de ville blive fjernet fra ambassaden af de østtyske  

 myndigheder, som ambassaden allerede havde henvendt sig til, og de ville  

 efterfølgende blive tiltalt af DDR efter den østtyske straffelovs § 134, stk.  

 3, om brud på husfreden, der havde en strafferamme på indtil 5 års fængsel.
Efter ca. 20 minutters betænkningstid meddelte de 18 østtyskere, at de  

 enstemmigt havde besluttet at afslå at forlade ambassaden, og at de ville  

 blive, indtil udrejsetilladelse forelå.
I yderligere ca. 20 minutter forsøgte  

 ambassaderåden forgæves at overtale de pågældende til at tage imod tilbudet  

 og forlade ambassaden.
Efter at ambassaderåden havde orienteret ambassadøren, den pågældende  

 embedsmand fra konsularafdelingen og advokat Hartmann om gruppens endelige  

 afslag, ankom ca. kl. 03.00 2 civilklædte politifolk, hvoraf den ene blev  

 lukket ind i receptionen, hvor han bad de 18 om at følge med.
Uden nogen form  

 for modstand eller diskussion fulgte de 18 herefter med ned til en bus, der  

 ventede i ambassadens baggård og kørte væk.
Det var ikke muligt for  

 ambassadens personale at konstatere, om der befandt sig politi eller andre  

 personer i øvrigt ud over chaufføren i den ventende bus.
 Efter at de 18 østtyskere havde forladt ambassaden, fandt man et bønskrift  

 stilet til Dronningen, som senere blev fremsendt til Udenrigsministeriet.
Ambassadøren har over for udvalget oplyst, at det var ambassadens  

 opfattelse, at de 18 måske var blevet kørt til en social institution eller  

 Røde Kors og derefter til deres hjem i Thuringen.
Ambassadøren troede, at de  

 ville blive sat på fri fod, mens sagen stod på, således som det også skete  

 for kvindernes vedkommende, og han gik endvidere ud fra, at advokat Vogel tog  

 sig af sagen på bedste måde.
Endelig gik han ud fra, at vesttyskerne, der  

 havde fået navne og adresser på de 18, ville varetage deres interesser.
F.
Ambassaderådens opringning til sekretærvagten og dennes orientering af  

 chefen for Retsafdelingen Udenrigsministeriets sekretærvagt den 9.-10. september 1988, fuldmægtig  

 Søren Halskov, har over for udvalget oplyst, at han kort efter kl. 03.00 blev  

 ringet op af ambassaderåd Becker Hansen, der udtalte, at besættelsen var  

 forbi, eller noget i den retning.
Sekretærvagten var ikke på forhånd bekendt  

 med sagen, men ønskede på den anden side ikke at udspørge ambassaderåden alt  

 for meget bl.a. af hensyn til risikoen for aflytning.
Han fik derfor kun en  

 meget kortfattet orientering om sagen og udfærdigede en notits om, at  

 »besættelsen af ambassaden netop var ophørt i al stilfærdighed, efter at  

 der var givet »visse tilbud«.' Sekretærvagten gjorde ambassaderåden  

 opmærksom på, at han ikke havde nogen instruktioner i denne sag, men det  

 gjorde efter ambassaderådens opfattelse heller ikke noget, for han behøvede  

 ikke at foretage sig andet end at modtage meddelelsen og give den videre til  

 chefen for Retsafdelingen, hvilket han blev anbefalet at vente med at gøre  

 til kl. 09.30 næste dag.
 På spørgsmålet om, hvilket indtryk han havde fået af, hvorledes gruppen  

 havde forladt ambassaden, har sekretærvagten oplyst, at han ikke under  

 samtalen fik indtryk af, at de var blevet fjernet ved politiets hjælp, og der  

 var intet, der tydede på, at der havde været de problemer, som det siden er  

 kommet frem at der havde været.
Ambassaderåden har over for udvalget givet udtryk for, at han ikke er enig  

 i sekretærvagtens gengivelse af samtalen.
Han havde ikke noteret noget ned om  

 samtalen, men han husker, at aftalen med ambassadøren var, at han skulle  

 meddele sekretærvagten, at besættelsen var forbi, at sagen var løst, at de  

 var blevet fjernet af politiet, og bede om, at den besked blev givet til  

 chefen for Retsafdelingen om morgenen, når klokken var blevet 9. Han har  

 oplyst, at han med sikkerhed ved, at det var det, han havde sagt til  

 sekretærvagten.
Han kunne dog muligvis have sagt, at de var blevet fjernet  

 eller afhentet af myndighederne.
 Ambassaderåden var i øvrigt gået ud fra, at sekretærvagten kendte til  

 sagen, og han bekræftede, at der kun havde været tale om en meget kort  

 orientering.
Som omtalt ovenfor affattede sekretærvagten en kortfattet notits om sagen.  

 Denne blev stilet til chefen for A.III, hvorunder spørgsmål om sikkerhed  

 hører, og til chefen for Retsafdelingen.
Desuden ringede han i  

 overensstemmelse med den anmodning, han havde fået fra ambassaden, alene til  

 chefen for Retsafdelingen, hvilket skete kl. 09.20.
Chefen for Retsafdelingen tog meddelelsen til efterretning, og han syntes  

 ifølge sekretærvagten ikke at være forbavset over meddelelsen.
Sekretærvagten  

 var sikker på, at han ikke under denne samtale nævnte noget om politi eller  

 myndigheder.
I øvrigt havde han beklaget sig over, at han som sekretærvagt  

 ikke havde været informeret om sagen, men chefen for Retsafdelingen svarede,  

 at han ikke havde skønnet det nødvendigt at informere sekretærvagten, fordi  

 han mente, at ambassadøren ville kunne løse sagen på stedet.
Chefen for Retsafdelingen har over for udvalget oplyst, at han studsede  

 over ordet »besættelse«, men han følte sig i øvrigt beroliget af  

 meddelelsen.
Han fandt derfor ingen anledning til at ringe til  

 departementschefen.
Han gik ud fra, at ministeriet senere ville modtage en  

 nærmere orientering, men da sagen efter hans opfattelse var blevet afsluttet  

 på fredelig vis, var der ingen grund til at foretage sig yderligere på det  

 foreliggende grundlag.
III.
Handlingsforløbet i dagene umiddelbart efter de 18 østtyskeres ophold  

 på ambassaden A.
På ambassaden den 11.-12. september 1988 Ambassaderåden har over for udvalget oplyst, at ambassadøren, handelsråd  

 Schelde og han selv holdt møde hos ambassadøren søndag den 11. september 1988  

 ca. kl. 18.00. Man aftalte indholdet af de telexer, som man i henholdsvis  

 ambassadørens og ambassaderådens navn ville sende den følgende dag, hvor man  

 forudså, at man ville få temmelig travlt på grund af det forestående  

 statsministerbesøg.
Man overvejede ikke at sammenarbejde de 2 telexer, men  

 man fandt det mest hensigtsmæssigt at udarbejde 2 telexer, der skulle  

 supplere hinanden.
Ambassadørens telex (amtel 176 af 12. september 1988) var  

 formet som et brev til chefen for Retsafdelingen og skulle give et generelt  

 overblik over sagen, mens ambassaderådens telex (amtel 177 af 12. september  

 1988) skulle indeholde en mere detaljeret redegørelse, idet det var  

 ambassaderåden, der havde ført næsten alle samtalerne, og som kendte mest til  

 hændelsesforløbet.
Uanset at det var det samme handlingsforløb, der blev gjort rede for i de  

 2 telexer, er det kun i amtel 177, at der tales om, at chefen for  

 Retsafdelingen under sin telefonsamtale med ambassadøren havde udtalt sin  

 indforståelse med, at ambassaden om fornødent lod de pågældende udsætte af  

 myndighederne.
Endvidere er det kun i amtel 177, at det udtrykkeligt oplyses,  

 at de 18 østtyskere blev afhentet af civilklædte politifolk, mens dette ikke  

 fremgår tydeligt af amtel 176.
 De pågældende 2 telexer blev som aftalt afsendt til Udenrigsministeriet  

 den næste dag, mandag den 12. september 1988.
B.
I Udenrigsministeriet den 12.-13. september 1988 Den 12. september 1988 omkring kl. 10.00 modtog chefen for A.III den af  

 sekretærvagten den 10. september til chefen for Retsafdelingen og ham selv  

 stilede notits om ambassadebesættelsens ophør.
På baggrund af denne bad han  

 umiddelbart efter sin souschef, fuldmægtig Hans Peter Houlberg, telefonisk  

 indhente supplerende oplysninger fra ambassaden i DDR.
De oplysninger,  

 ambassaderåd Becker Hansen herunder fremkom med, sammenholdt med de ved  

 frokosttid indløbne 2 telexer dokumenterede efter kontorchefens opfattelse,  

 at sagen var afsluttet.
Den tidligere omtalte medarbejder i P.IV, der deltog i planlægningen af  

 statsministerens besøg, ringede ca. kl. 09.15 til handelsråd Schelde, hvor  

 denne på ny kort nævnte, at ambassaden havde været udsat for en besættelse.  

 Medarbejderen nævnte under en telefonsamtale i anden anledning sagen over for  

 en medarbejder i Statsministeriet, der også var med i forberedelserne til  

 statsministerbesøget.
Medarbejderen i Statsministeriet anmodede herefter sin  

 kollega i Udenrigsministeriet om at blive orienteret, såfremt der måtte  

 fremkomme yderligere oplysninger.
Amtel 176 af 12. september »hasterfordeltes« til chefen for  

 Retsafdelingen, chefen for R.I og chefen for P.IV.
Chefen for R.IV og chefen  

 for A.III modtog en genpart til underretning.
Telexen blev herefter  

 hovedakteret i A.III, og efter mangfoldiggørelse blev eksemplarer straks  

 efter »ledelsesfordelt«, hvilket efter det for udvalget oplyste  

 indebærer, at de fordeles til direktøren og de 3 departementschefer samt  

 disses sekretærer, ministersekretæren og chefen for  

 Administrationsafdelingen.
Derimod modtager de øvrige afdelingschefer ingen  

 eksemplarer i denne forbindelse.
Amtel 177 af samme dato blev bragt i »hasterkopi« til chefen for  

 R.I.
Originaleksemplar blev herefter givet til chefen for A.III med kopi til  

 R.I og R.II.
Ledelsesfordelingen fandt ligeledes sted som ved amtel 176.
Udenrigsministeren var netop om morgenen kommet hjem fra en længere rejse  

 til Golfen og forlod ministeriet, inden de 2 telexer nåede frem gennem  

 »systemet«.
Efter en orientering om andre sager tog  

 udenrigsministeren hjem for at hvile ud efter rejsen og gav udtryk for, at  

 han ikke ville forstyrres.
Direktøren havde allerede modtaget en kort orientering om sagen om  

 formiddagen fra chefen for Retsafdelingen på grundlag af dennes viden om  

 sagen, dvs. de oplysninger, udenrigsråden havde modtaget først telefonisk af  

 ambassadøren og siden af sekretærvagten, men direktøren fik først lejlighed  

 til at læse de 2 telexer om aftenen.
Han konstaterede, at disse gav et lidt  

 andet indtryk af sagen end det, han havde fået på baggrund af chefen for  

 Retsafdelingens mundtlige orientering.
Direktøren, der ved modtagelsen af  

 telexerne var blevet informeret om, at chefen for Retsafdelingen enten havde  

 orienteret eller ville orientere Statsministeriet, besluttede sig for  

 omstændighederne taget i betragtning ikke at informere udenrigsministeren  

 samme aften, men at drage omsorg for, at udenrigsministerens opmærksomhed  

 blev henledt på sagen straks næste morgen.
Det kan tilføjes, at udvalget har  

 fået oplyst, at chefen for Departementet for Udenrigsanliggender (1.  

 Departement) var fraværende mandag den 12. september 1988 på grund af sygdom.  

 Derfor fik departementschefen først læst de 2 telexer straks tirsdag morgen.
Ud på eftermiddagen var amtel 176 nået frem til bl.a. chefen for  

 Retsafdelingen, chefen for Den Politiske Afdeling, chefen for P.IV, chefen  

 for Retsafdelingens 4. kontor (R.IV) og chefen for A.III.
Amtel 177 blev som  

 tidligere nævnt bragt i »hasterkopi« til chefen for R.I, medens  

 originaleksemplaret herefter blev givet til chefen for A.III med kopi til R.I  

 og R.II.
Ledelsesfordeling fandt sted på samme vis som ved amtel 176.  

 Direktøren har over for udvalget oplyst, at Retsafdelingens 1. kontor stod  

 næsten uden mandskab, og at sideakteringen til R.II må betegnes som en fejl.
Efter aftale mellem chefen for Den Politiske Afdeling og chefen for P.IV  

 kontaktede sidstnævnte herefter chefen for Retsafdelingen med henblik på  

 orientering af Statsministeriet.
Herunder henledte chefen for P.IV  

 opmærksomheden på, at det af amtel 176 fremgik, at der forelå et amtel 177  

 indeholdende yderligere enkeltheder i sagen.
Som omtalt ovenfor var heller  

 ikke chefen for Retsafdelingen imidlertid i besiddelse af amtel 177.
Om dette forhold har chefen for Retsafdelingen oplyst, at han fik den  

 opfattelse, at amtel 177 var en detailberetning, som var rettet til A.III,  

 altså vedrørende tekniske forhold såsom sluseforhold og andre  

 sikkerhedsspørgsmål.
Som sagsgangen er i Udenrigsministeriet, skal det  

 kontor, hvor sagen er hovedakteret, altså i dette tilfælde A.III, i givet  

 fald foretage ekspeditioner i sagen.
Derfor fandt chefen for Retsafdelingen  

 ingen anledning til at efterlyse amtel 177.
 Under samtalen aftaltes det, at chefen for Retsafdelingen skulle orientere  

 Statsministeriet, jf. nedenfor under C.
 Tirsdag morgen, den 13. september 1988, instruerede direktøren  

 ministersekretæren om, at han skulle vise sagen til udenrigsministeren, og  

 chefen for 1. Departement orienterede ganske kort udenrigsministeren om, at  

 der var en sag, som han burde se, og som ministersekretæren ville vise ham.
 Umiddelbart herefter forelagde ministersekretæren i den korte tid, der var  

 til rådighed inden ministermødet, den pågældende sag for udenrigsministeren  

 tillige med en lang række andre sager, der også skulle gennemgås.  

 Udenrigsministeren har over for udvalget oplyst, at han læste amtel 176, men  

 ikke amtel 177, fordi han fik bibragt det indtryk, at der her var tale om  

 rene detaljer.
Både over for ministersekretæren og senere over for departementschefen  

 gjorde udenrigsministeren opmærksom på, at han godt ville have været  

 orienteret om sagen noget før.
Udenrigsministeren har over for udvalget  

 oplyst, at meningen hermed var, at han gerne ville have været orienteret, da  

 begivenhederne på ambassaden indtraf, dvs. den 9.-10. september.
Om forholdet mellem amtel 176 og amtel 177 har såvel direktøren som  

 departementschefen over for udvalget givet udtryk for, at der ikke for dem at  

 se var den store forskel.
De betragtede amtel 176 som indeholdende den  

 afrundede fremstilling og vurdering fra ambassadøren.
C.
I Statsministeriet den 12. september 1988 Som ovenfor omtalt hørte en medarbejder i Statsministeriet om sagen under  

 en samtale om formiddagen den 12. september med en kollega i  

 Udenrigsministeriet om det forestående statsministerbesøg.
Som nævnt bad  

 medarbejderen i Statsministeriet om at måtte modtage eventuelle yderligere  

 oplysninger.
Af en efterfølgende samtale, som medarbejderen i  

 Udenrigsministeriet havde med sin chef, fremgik det, at kontoret endnu ikke  

 havde modtaget indberetning om sagen.
 I Udenrigsministeriet besluttede man som ligeledes omtalt ovenfor, at det  

 var chefen for Retsafdelingen, der skulle orientere Statsministeriet med  

 henblik på, at statsministeren kunne blive orienteret inden sin afrejse til  

 DDR.
Ca. kl. 17.00 ringede chefen for Retsafdelingen derfor til den  

 kommitterede i Statsministeriet, der har med udenrigspolitiske spørgsmål at  

 gøre.
Den kommitterede blev herunder orienteret på baggrund af de  

 informationer, chefen for Retsafdelingen var i besiddelse af, men fik ikke  

 noget skriftligt materiale tilsendt.
Man var enig om, at episoden burde  

 behandles med diskretion.
Den kommitterede har oplyst, at han opfattede dette  

 således, at han ikke skulle lade episoden få nogen forstyrrende indflydelse  

 på i hvert fald starten af besøget.
Da statsministeren var på besøg i Jylland sammen med bl.a.  

 departementschefen for Statsministeriet, fik den kommitterede ikke lejlighed  

 til at nævne sagen for statsministeren eller departementschefen.
Han fandt i  

 øvrigt, at han kun havde et meget løst grundlag at orientere på.
 Heller ikke ved flyafgangen i Værløse eller under flyveturen foretog den  

 kommitterede nogen orientering af statsministeren eller departementschefen.
D.
Under statsministerens besøg i DDR den 13.-14. september 1988 Ved ankomsten til Berlin blev statsministeren straks kørt til samtaler med  

 formanden for DDR's statsråd, Erich Honecker, og han ankom først til  

 ambassadørens bolig til en sen frokost.
Ved en samtale umiddelbart inden frokosten mellem ambassadøren og chefen  

 for P.IV, der var med i statsministerens følge, blev ambassadøren opmærksom  

 på, at statsministeren ikke var orienteret om sagen, hvilket overraskede  

 ambassadøren.
De aftalte derfor, at ambassadøren skulle orientere  

 statsministeren under frokosten.
Såvel statsministeren som andre af deltagerne i frokosten hos ambassadøren  

 har over for udvalget oplyst, at sagen i første omgang blev nævnt af  

 ambassaderåden, hvorefter ambassadøren tog ordet for at orientere  

 statsministeren.
Ambassadøren har forklaret udvalget, at han gjorde det, for  

 at statsministeren ikke skulle komme ud for at være uforberedt på spørgsmål  

 om sagen, når han senere under besøget skulle møde pressen, idet ambassadøren  

 gik ud fra, at sagen på et eller andet tidspunkt ville komme ud.
 Under frokosten drøftede man også, om der var anledning til at tage  

 spørgsmålet op over for Erich Honecker, men man enedes om at undlade dette  

 under hensyn til, at det var indtrykket, at sagen nu var i en god gænge, dels  

 i forhold til advokat Vogel, dels i forhold til vesttyskerne.
Departementschefen orienterede statsministeren om, at han havde påtalt  

 over for den kommitterede, at statsministeren ikke var blevet orienteret på  

 et tidligere tidspunkt.
Statsministeren fandt herefter ikke anledning til  

 yderligere reaktion over for den pågældende.
E.
Nævnsmødet den 15. september 1988 På nævnsmødet den 15. september, hvor statsministeren redegjorde for sit  

 besøg i DDR, blev sagen ikke taget op.
Om årsagen hertil har statsministeren  

 forklaret, at han gik ud fra, at de 18's sag var lagt i de bedst mulige  

 hænder, og at en udrejsetilladelse var ved at blive udvirket for dem, mens de  

 opholdt sig i deres hjem.
Statsministeren havde ikke modtaget telexerne, men  

 kun den mundtlige redegørelse fra ambassadøren i Berlin.
IV.
Forløbet efter at oplysningerne om de 18 østtyskeres sag kom frem i  

 pressen A.
Oplysningernes fremkomst 1. I Udenrigsministeriet og på ambassaden i Berlin.
Først efter presseomtalen i Vestberlin den 20. september blev det klart,  

 at der ville blive rejst tiltale.
Under en samtale med ambassadøren den 20.  

 september om aftenen oplyste advokat Wolfgang Vogel, der nu var den østtyske  

 gruppes advokat, at mændene var blevet fængslet og kvinderne var på fri fod.  

 Vogel oplyste på dette tidspunkt, at alle var sigtet efter den milde paragraf  

 om krænkelse af husfreden.
Der var ikke rejst sigtelse for politiske  

 forbrydelser.
 Udenrigsministeren instruerede ambassadøren om i den kommende tid at gøre  

 sit yderste for, at de pågældendes interesser i denne sag blev bedst muligt  

 tilgodeset.
Onsdag eftermiddag den 21. september havde ambassadøren en samtale med  

 chefen for konsularafdelingen i DDR's udenrigsministerium.
Formålet var at  

 søge udvirket en hurtig behandling af straffesagen og milde domme, helst kun  

 bøder.
Man var i konsularafdelingen meget forstående over for den særlige  

 situation, men understregede, at det efter den gældende retspleje i DDR ikke  

 var muligt for Udenrigsministeriet at gribe ind i straffesager over for  

 anklagemyndighed eller domstol.
 Den vesttyske repræsentation i Berlin oplyste, at Forbundsrepublikken  

 ville prøve at få udrejsetilladelse for de 18 til Vesttyskland.
På baggrund af den megen presseomtale af sagen fandt man i  

 Udenrigsministeriet, at der var anledning til at udsende en pressemeddelelse.  

 Udvalget er blevet orienteret om, at såvel udenrigsministeren som chefen for  

 Retsafdelingen uafhængigt af hinanden udarbejdede udkast hertil.
På grundlag  

 af udenrigsministerens udkast udformede chefen for 1. Departement herefter et  

 nyt udkast.
Departementschefen har over for udvalget oplyst, at han allerede  

 havde udarbejdet sit udkast, da chefen for Retsafdelingen kom op til ham med  

 sit, hvorfor han ikke tog hensyn til sidstnævnte udkast.
Det udkast, som  

 chefen for Retsafdelingen havde udarbejdet, indeholdt en protest over den  

 planlagte straffesag, fordi den ville stå i klar modstrid med de garantier,  

 der var afgivet af DDR's udenrigsministerium over for den danske ambassadør  

 under hændelsen på ambassaden.
Efter chefen for Retsafdelingens erindring  

 indeholdt også det udkast, som departementschefen havde udarbejdet, et  

 afsnit, der svarede hertil.
Under drøftelserne mellem direktøren,  

 departementschefen og chefen for Retsafdelingen opstod der imidlertid tvivl  

 om, hvorvidt handlingsforløbet gav grundlag for en sådan protest, hvorefter  

 direktøren ringede til ambassadøren, der erklærede, at dette ikke var  

 tilfældet.
Direktøren har over for udvalget oplyst, at han ringede til  

 ambassadøren, fordi han ville være sikker på, at ambassadøren havde fået en  

 instruktion, som svarede til indholdet af pressemeddelelsen.
Chefen for  

 Retsafdelingen har over for udvalget givet udtryk for, at han havde forstået,  

 at også udenrigsministeren var overrasket over ambassadørens svar.  

 Udenrigsministeren har dog oplyst, at han ikke har nogen erindring om, at han  

 skulle have reageret således.
For ham var det ikke overraskende, at  

 garantierne var bortfaldet, når de 18 østtyskere ikke frivilligt havde  

 forladt ambassaden.
 Ambassadøren var den 22. september om formiddagen på ny i forbindelse med  

 advokat Wolfgang Vogel, der arbejdede med alle instanser i Øst og Vest for at  

 få et gunstigt udfald af sagen.
Advokat Vogel havde på dette tidspunkt svært ved at bedømme, hvad der  

 ville blive udgangen på sagen.
Efter advokatens opfattelse ville det næppe  

 lønne sig at tage flere danske skridt, så længe han arbejdede med sagen.
 På denne baggrund var det Udenrigsministeriets opfattelse, at sagen var  

 bedst tjent med at lade det »stille diplomati« arbejde.
 2. I Statsministeriet.
Statsministeren blev orienteret om, at gruppens 7 mænd muligvis ville  

 blive retsforfulgt, da han fra London den 21. september lod ringe hjem til  

 Statsministeriet.
Samme dag, hvor statsministeren skulle flyve videre til  

 Rhodos, instruerede han gennem sin ministersekretær Statsministeriet om at  

 sende ham oplysning om, »hvem der vidste hvad hvornår«, og om hvad  

 man på nuværende tidspunkt vidste om de 18.
 Blandt det materiale, der blev sendt frem til statsministeren på Rhodos  

 den 23. september om morgenen, var en notits om behandlingen af sagen i  

 Statsministeriet udarbejdet af den tidligere omtalte kommitterede samt amtel  

 176, men ikke amtel 177.
Grundlaget for den kommitteredes notits var en notits af 22. september  

 1988 af chefen for Retsafdelingen, der opridsede sagens principielle  

 aspekter.
Det bemærkes, at chefen for Retsafdelingen heller ikke på dette  

 tidspunkt var bekendt med indholdet af amtel 177.
 Det fremgår af en senere notits på sagen, at chefen for Retsafdelingen  

 først blev bekendt med indholdet af amtel 177, da han efter sin hjemkomst fra  

 Strasbourg den 27. september af direktøren blev gjort opmærksom på telexens  

 gengivelse af bl.a. telefonsamtalen mellem ambassadøren og udenrigsråden den  

 9. september 1988.
B.
Nævnsmødet den 23. september 1988 og forberedelserne hertil Foranlediget af den megen presseomtale fandt udenrigsministeren det  

 nødvendigt at indkalde Det Udenrigspolitiske Nævn den 23. september 1988.  

 Mødet blev indkaldt med kort varsel, og chefen for Retsafdelingen blev bedt  

 om at udarbejde talepunkter for udenrigsministeren til brug for mødet.  

 Baggrunden for omtalen af begivenhederne på ambassaden var amtel 176, men  

 ikke amtel 177, som chefen for Retsafdelingen endnu ikke på dette tidspunkt  

 var bekendt med indholdet af.
Talepunkterne blev med enkelte mindre rettelser  

 af departementschefen, der som bekendt havde modtaget amtel 177, anvendt af  

 udenrigsministeren under mødet, hvorved Nævnet ikke blev informeret om, at  

 der efter ambassadens opfattelse forelå en indforståelse fra chefen for  

 Retsafdelingens side om, at man i givet fald ville kunne lade de 18  

 østtyskere udsætte af myndighederne, samt om, at der for ambassaden ikke var  

 nogen tvivl om, at udsættelsen skete ved hjælp af civilklædt politi.
Dette  

 modtog Nævnet dog oplysning om i svar fra udenrigsministeren senere i mødet.
C.
Bestræbelserne for at hjælpe de 18 østtyskere Udvalget er under sit arbejde blevet informeret om, at der på flere  

 niveauer og gennem mange forskellige kanaler er blevet udfoldet mange  

 bestræbelser fra dansk side for at hjælpe de 18 østtyskere.
Man er således  

 blevet orienteret bl.a. om de samtaler, udenrigsministeren har ført om sagen  

 med den østtyske udenrigsminister og viceudenrigsminister.
 Det er udvalgets indtryk, at der fra regeringens side er blevet gjort en  

 meget stor indsats for at komme de 18 østtyskere til hjælp.
V.
Dommen i sagen Den 12. oktober 1988 blev dommen over de implicerede mænd afsagt i  

 byretten i Berlin, Lichtenberg.
Den lød på betingede fængselsstraffe på  

 mellem 8 måneder og 11/2 år.
For en af de implicerede blev straffen gjort  

 betinget i 3 år, mens den for resten blev gjort betinget i 2 år.
 Alle de fængslede blev løsladt samme dag, og samtidig blev sigtelsen mod  

 de implicerede kvinder frafaldet.
VI.
Udvalgets konklusioner A.
Forholdet til gældende regler og praksis 1. Kontakten mellem ambassaden og Udenrigsministeriet og internt i  

 ministeriet.
 Hvad angår kontakten mellem ambassaden og Udenrigsministeriet, kan det  

 konstateres, at gældende regler er overholdt.
 Ingen regler forhindrede, at ambassadøren i kraft af sin stilling handlede  

 på egen hånd i en sag som den foreliggende.
 Uanset dette tog han telefonisk kontakt til chefen for Retsafdelingen, som  

 han fandt det nyttigt at rådslå med.
 Ved formelt at holde sig til sine generelle beføjelser afskar ambassadøren  

 sig selv fra at indhente den politiske vurdering hjemmefra, som ikke mindst i  

 lyset af statsministerens forestående besøg kunne være af værdi i en sådan  

 sag.
Trods telefonsamtalens uformelle karakter gik chefen for Retsafdelingen  

 til sin chef, chefen for Udenrigsministeriets 1. Departement, som dog ikke  

 har nogen klar erindring om samtalen.
Under alle omstændigheder blev hverken  

 udenrigsministeren eller statsministeren, der var fungerende  

 udenrigsminister, informeret.
 Ministrene blev således afskåret fra at træffe politiske beslutninger om,  

 hvorledes sagen burde håndteres.
Det må i øvrigt undre, at Udenrigsministeriet forholdt sig afventende og  

 ikke selv søgte nærmere besked, da der ikke kom flere oplysninger fra Berlin  

 i løbet af fredagen, især på baggrund af det forestående statsministerbesøg.  

 Endelig bemærkes, at chefen for Retsafdelingen tog hjem fredag eftermiddag  

 uden at lægge en orientering til sekretærvagten om, at der muligvis kunne  

 indløbe melding fra ambassaden i Berlin.
Dette kan have medvirket til, at da  

 der ca. kl. 03.00 lørdag morgen indløb en orientering, blev den besked, der  

 blev givet videre, vildledende.
 2. Kontakten til DDR's myndigheder.
 Af amtel 177 fremgår, at ambassaden forelagde sagen telefonisk for DDR's  

 udenrigsministeriums konsularafdeling, før eller samtidig med at den tog  

 kontakt til chefen for Retsafdelingen i København.
Selv om man ikke tog denne kontakt til København for at indhente en  

 instruks, men for at rådslå, var rækkefølgen af de to samtaler uheldig,  

 eftersom et eventuelt råd om ikke at tage kontakt til myndighederne i DDR  

 allerede da ville have været omsonst.
Fremgangsmåden viste sig endnu mere  

 uheldig, da ambassaden fik det råd fra de adspurgte vestlige missioner, at de  

 ikke skulle inddrage de østtyske myndigheder, uagtet de 18 faktisk bad herom,  

 men i stedet tage kontakt til advokat Vogel.
Senere fremkomne oplysninger har  

 vist, at dette faktisk også var sædvanlig praksis på andre vestlige  

 ambassader.
Endelig udtrykte det østtyske udenrigsministerium en vis modvilje  

 mod at sætte de 18 ud af ambassaden ved myndighedernes hjælp under de  

 foreliggende omstændigheder.
På trods af advarsler fra dem, man søgte råd hos  

 i Berlin, valgte ambassadøren efter kun ca. 12 timers forløb at lade det  

 østtyske politi fjerne de 18 østtyskere, hvilket var i strid med den praksis,  

 der har udviklet sig i sådanne sager.
 3. Orienteringen af statsministeren og udenrigsministeren.
Da indberetningerne fra ambassaden indløb mandag den 12. september i form  

 af amtel 176 og 177, besluttede Udenrigsministeriet, at statsministeren  

 skulle underrettes.
Opgaven overlodes til chefen for Retsafdelingen, som uden  

 at sikre sig kendskab til indholdet af amtel 177 telefonisk informerede  

 Statsministeriets kommitterede i udenrigsanliggender, der dog undlod at  

 orientere statsministeren.
Samtidig undlod Udenrigsministeriet, som  

 forberedte statsministerens håndakter til brug for statsbesøget, at udarbejde  

 et notat om hændelsen til brug for statsministeren inden dennes møde med  

 Honecker.
Dermed blev statsministeren afskåret fra at afgøre, hvornår og  

 hvordan han eventuelt ville bringe sagen op i samtalernes løb.
 Orienteringen af statsministeren fandt først sted under frokosten på  

 ambassaden, hvor indtrykket var, at de 18 befandt sig i deres hjem i  

 Thuringen, og at deres sag i øvrigt var i gode hænder hos advokat Vogel.
Næste gang, statsministeren blev orienteret, var under en  

 telefonopringning fra London til Statsministeriet den 21. september, hvor han  

 blev informeret om den vesttyske presses afsløring af sagen om de 18  

 østtyskere.
Efter at have bedt om fuld underretning fik han materiale  

 tilsendt under sit ophold på Rhodos den 23. september, men han modtog intet  

 sammenfattende notat og ej heller amtel 177, hvorved han fik et ufuldstændigt  

 billede af begivenhederne den 9. og 10. september.
Udenrigsministeren kom til Danmark den 12. september og blev først tirsdag  

 morgen den 13. september informeret af ministersekretæren.
Han læste amtel  

 176, men ikke 177, fordi han fik det indtryk, at sidstnævnte telex alene  

 indeholdt rene detaljer.
De ansvarlige embedsmænd opfattede amtel 177 som en  

 detaljeret uddybning af amtel 176, hvilket den jo også angiver at være.
Efter udvalgets opfattelse må det imidlertid stå klart, at der er en  

 væsentlig indholdsmæssig forskel.
I amtel 177 hævdes det for det første, at  

 man fra Udenrigsministeriets side havde erklæret sig indforstået med, at  

 ambassaden om fornødent lod de pågældende fjerne af myndighederne, ligesom  

 det for det andet klart fremgår, at de 18 blev fjernet af tilkaldt politi.
 4. De 18 østtyskeres situation mellem den 10. og 20. september 1988.
Under frokosten hos ambassadøren, hvor orienteringen af statsministeren  

 fandt sted, var det som nævnt indtrykket, at de 18 østtyskere befandt sig i  

 deres hjem i Thuringen, og at deres sag i øvrigt var i gode hænder hos  

 advokat Vogel.
I betragtning af den alvorlige risiko for de 18, som deres  

 fjernelse ved myndighedernes bistand fra ambassaden kunne indebære, og henset  

 til baggrunden for deres anmodning om bistand kan det dog undre, at ingen fra  

 dansk side, hverken under besøget i Berlin eller i dagene derefter,  

 undersøgte, hvad der var sket med de 18.
 5. Forholdet til Nævnet.
 I lov nr. 54 af 5. marts 1954 om Det Udenrigspolitiske Nævn hedder det i §  

 2:
»§ 2. Forud for enhver beslutning af større udenrigspolitisk  

 rækkevidde rådfører regeringen sig med Nævnet, der i øvrigt har til opgave  

 med regeringen at drøfte sager af betydning for landets udenrigspolitik og at  

 modtage oplysninger fra regeringen om udenrigspolitiske forhold.« Sådan som sagen forelå oplyst for statsministeren den 15. september 1988,  

 hvor han i øvrigt orienterede Nævnet om sit besøg i DDR, var det ikke nogen  

 sag, som regeringen ifølge nævnsloven skal rådføre sig om eller drøfte med  

 Nævnet.
Det forekom at være en episode, som nu var overstået, og hvis følger  

 var under administrativ afvikling, mens de 18 opholdt sig i deres hjem i  

 Thuringen.
 2 medlemmer af udvalget (Ole Espersen (S) og Gert Petersen (SF)) finder,  

 at uagtet statsministeren ikke da havde kendskab til, at nogle af de 18 var  

 fængslet, var hændelsen af en så usædvanlig karakter, at det er kritisabelt,  

 at Nævnet ikke blev informeret om den.
 De andre 2 medlemmer af udvalget (Per Stig Møller (KF) og Bjørn Elmquist  

 (V)) anfører, at det altid vil være et skøn, hvad regeringen skal give af  

 oplysninger om »udenrigspolitiske forhold«, jf. § 2, og  

 konstaterer, at statsministeren, ifald han havde kendt sagens rette  

 sammenhæng, ville have orienteret Nævnet den 15. september.
 Efter at offentligheden - og udenrigsministeren - fik at vide, at gruppens  

 7 mænd sad i fængsel, og at alle voksne ville blive retsforfulgt,  

 hasteindkaldte udenrigsministeren Det Udenrigspolitiske Nævn til den 23.  

 september.
 2 medlemmer af udvalget (Ole Espersen (S) og Gert Petersen (SF)) mener  

 imidlertid, at Nævnet ikke fik udtømmende besked om hændelsens karakter,  

 bl.a. fordi en del af oplysningerne i amtel 177 ikke blev nævnt.
 De andre 2 medlemmer af udvalget (Per Stig Møller (KF) og Bjørn Elmquist  

 (V)) mener dog, at Nævnet i mødets løb fik et dækkende billede af hændelsen.
 6. De hidtidige interne reaktioner over for medarbejderne i  

 Statsministeriet og Udenrigsministeriet.
Udvalget har ovenfor beskrevet tilfælde, hvor der er handlet i strid med  

 praksis eller på anden måde uhensigtsmæssigt.
På den baggrund er det selvsagt  

 af interesse at vide, hvordan der er reageret over for ansvarlige, også for  

 at undgå lignende tilfælde i fremtiden.
 Det har da også fra regeringens side været nævnt i dagspressen, at der er  

 givet påtaler.
 Herom kan udvalget konstatere følgende:
Ambassadør Krog-Meyer fik efter Det Udenrigspolitiske Nævns møde den 23.  

 september 1988 af Udenrigsministeriets direktør at vide, at ministeren havde  

 givet udtryk for, at han ikke ville have anlagt det skøn, som ambassadøren  

 anlagde.
Dette skete den 24. september om formiddagen.
Udenrigsministeren har  

 endvidere over for direktøren og departementschefen for 1. Departement givet  

 udtryk for, at han var utilfreds med, at han blev orienteret så sent.
 Ingen andre har i øvrigt inden for Udenrigsministeriets område modtaget  

 kritik.
 For så vidt angår Statsministeriet har departementschef Wiese oplyst, at  

 han umiddelbart efter ambassadørens orientering under frokosten i Berlin  

 havde påtalt over for den kommitterede, at statsministeren ikke var blevet  

 orienteret på et tidligere tidspunkt.
Der har dog ikke været tale om, at der er givet irettesættelser eller  

 advarsler i tjenestemandslovens forstand.
De ledelsesmæssige reaktioner over  

 for medarbejderne har alt i alt haft et sådant præg, at det er vanskeligt at  

 vurdere disse reaktioners nærmere karakter og den måde, hvorpå de er blevet  

 opfattet.
B. Ændringer i Udenrigsministeriets regler med henblik på lignende  

 fremtidige hændelser Udvalget er blevet gjort bekendt med, at udenrigsministeren foranlediget  

 af hændelsesforløbet på ambassaden i Berlin har besluttet at ændre reglerne  

 for indhentelse af instruktion, når fremmede statsborgere befinder sig på en  

 dansk repræsentation og trods opfordring hertil nægter at forlade området.
