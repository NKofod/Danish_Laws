Bekendtgørelse om uddannelsen til  

 industrioperatør I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 industrioperatør.
Uddannelsens mål § 2. Den uddannede industrioperatør skal  

 selvstændigt og i samarbejde med andre kunne udføre enkle  

 manuelle og automatiserede operatørfunktioner i industrielle  

 virksomheder og indgå i forskellige former for arbejdsorganisationer i  

 industriel produktion set i relation til den generelle  

 samfundsudvikling.
 Stk. 2. Den uddannede industrioperatør kan:
1)	planlægge og klargøre produktionsopgaver og har  

 praktiske færdigheder inden for overvågning og betjening af  

 industrielle anlæg og maskiner, 2)	udføre sit arbejde under hensyntagen til virksomhedens  

 kvalitetsstyrings- og kontrolsystemer, 3)	anvende edb og datastyret produktionsudstyr, 4)	identificere og lokalisere fejl samt medvirke ved reparations- og  

 vedligeholdelsesopgaver, 5)	deltage i interne transport- og lagerfunktioner, 6)	forstå og anvende virksomhedens logistiksystem, 7)	indgå i gruppeorganiseret produktion, 8)	deltage i projekt- og udviklingsgrupper, 9)	arbejde under iagttagelse af gældende miljø- og  

 sikkerhedsbestemmelser samt retningslinier for hygiejne, og 10)	kommunikere og rapportere i tilknytning til egne jobfunktioner samt  

 anvende og deltage i udarbejdelse af teknisk dokumentation.
 Stk. 3. Eleven skal opnå teknisk faglige, almene og  

 personlige kvalifikationer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation og  

 den erhvervsfaglige fællesindgang Håndværk og  

 teknik, jf. § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 udvalg for Industrioperatøruddannelsen.
§ 4. Uddannelsen varer 2 år.
Eleven kan  

 indlede uddannelsen på skole med et grundforløb eller i en  

 praktikvirksomhed.
Uddannelsestiden og strukturen kan fraviges ved  

 voksenforløb, jf. §§ 6 og 7.
Stk. 2. Uddannelsen til industrioperatør omfatter et  

 obligatorisk grundforløb på 20 uger, jf. bekendtgørelse  

 om grundforløb.
Hovedforløbet omfatter praktikuddannelse og 18  

 ugers obligatorisk skoleundervisning.
Stk. 3. Den skoleundervisning i hovedforløbet, der  

 omfatter grundfag, områdefag og valgfag, er opbygget af en skoleperiode  

 på 8 uger og en afsluttende skoleperiode på 5 uger.
De valgfri  

 specialefag, 5 uger, placeres i tilknytning til skoleperioderne eller som  

 særlige skoleophold, inden sidste skoleperiode.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet og således efter skolens samlede vurdering, jf.  

 grundforløbsbekendtgørelsens regler om udstedelse af  

 grundforløbsbevis, har opnået de nødvendige faglige og  

 personlige forudsætninger i grundfagene og de fælles  

 områdefag i henhold til reglerne om grundforløb samt i de  

 områdefag i grundforløbet, der er særlige for  

 hovedforløbet, jf. § 9.
Voksenuddannelsesforløb § 6. Personer, der er fyldt 25 år og har  

 mindst 1 års relevant beskæftigelse inden for den  

 pågældende branche, kan indgå uddannelsesaftale om at  

 gennemføre uddannelsen til industrioperatør med en  

 uddannelsestid af højst 1 1/2 års varighed, idet skoleophold og  

 praktikophold tilrettelægges af skolen efter samråd med det  

 faglige udvalg.
Skoleundervisningen udgør indtil 32 uger, herunder et  

 supplerende kursus, jf. § 7 og erhvervsuddannelseslovens § 16, på  

 indtil 16 uger.
Erhvervsuddannelseslovens § 16. Skoleundervisningen er  

 normalt opbygget af 4 skoleperioder på hver 8 uger, jf. dog stk.  

 3.
 Stk. 2. Det faglige udvalg kan i særlige tilfælde  

 dispensere fra alderskravet og kravet til erhvervserfaring efter samråd  

 med praktikvirksomheden.
 Stk. 3. Skolen træffer efter samråd med det  

 faglige udvalg afgørelse om fritagelse for dele af  

 skoleundervisningen, samt afgørelse om antal skoleperioder og deres  

 længde, på baggrund af branchekurser og andre erhvervede  

 kvalifikationer af relevans for uddannelsen.
Stk. 4. Afgørelser efter stk. 1-3 træffes  

 inden indgåelse af uddannelsesaftale.
Det faglige udvalg træffer  

 afgørelse om uddannelsestid efter samråd med skolen under hensyn  

 til skolens afgørelse efter stk. 3.
 Stk. 5. Skoleundervisningen tilrettelægges efter de  

 voksnes forudsætninger og gennemføres som helhedsorienteret  

 undervisning med en hensigtsmæssig kombination af praktisk og teoretisk  

 undervisning.
 Stk. 6. Praktikuddannelsen gennemføres således,  

 at der tages udgangspunkt i den indlæring, der er foregået i de  

 foregående skoleperioder, og i den voksne elevs arbejdserfaringer.
 Stk. 7. Skoleundervisningen omfatter grundfag,  

 områdefag, valgfrie specialefag og valgfag med de fastsatte mål,  

 jf. §§ 9-13 og grundforløbsbekendtgørelsen.
§ 7. Det supplerende kursus, jf. § 6, har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet i Teknologi og kommunikation eller Håndværk  

 og teknik.
Skolen kan under kurset foretage vurdering af elevens praktiske og  

 teoretiske kvalifikationer med henblik på afgørelse om merit i  

 uddannelsesforløbet på indtil 2 uger, jf.  

 hovedbekendtgørelsens § 20, stk. 2.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen) samt på  

 baggrund af relevant uddannelse eller beskæftigelse, jf. anvisningerne  

 i vejledningen til denne bekendtgørelse.
Kapitel 3 Skoleundervisningen § 9. Undervisningen i grundforløbet  

 omfatter følgende områdefag, der er særligt for det  

 efterfølgende hovedforløb:
1)	Industriel produktion og arbejdsorganisering Niveau: Begynder Eleven kan a)	deltage og uddannes i industrielle produktionsprocesser og b)	kommunikere og samarbejde samt deltage i  

 problemløsning.
 Stk. 2. Det områdefag, der er nævnt i stk. 1,  

 varer 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, jf. stk. 2.
 2)	Produktudvikling, produktion og service, 2 uger.
 Stk. 2. Eleven vælger på baggrund af det  

 gennemførte grundforløb engelsk eller tysk på niveau F  

 eller E.
 Stk. 3. De i stk. 1 nævnte grundfag varer i alt 4  

 uger.
 § 11. Undervisningen i hovedforløbet  

 omfatter følgende områdefag med de angivne overordnede  

 mål:
1)	Produktion Niveau: Rutine a)	Eleven kan udføre jobfunktioner i tilknytning til industriel  

 produktion under hensyntagen til gældende procedure, forskrifter,  

 bestemmelser, regler og lovgivning samt anvende og udføre teknisk  

 dokumentation.
 b)	Eleven har kendskab til begreber, terminologier, fysiske og kemiske  

 egenskaber, beregnings- og målemetoder i forbindelse med de i  

 industrien anvendte materialer.
2)	Fejlfinding, reparation og vedligehold Niveau: Rutine Eleven kan:
a)	betjene udstyr til styring og regulering, b)	demontere, montere, kontrollere og justere udstyret, og c)	lokalisere fejl og medvirke ved reparation og vedligehold.
3)	Arbejdsorganisering Niveau: Rutine a)	Eleven kan virke og kommunikere i industrielle virksomheders  

 organisation.
 b)	Eleven har kendskab til betydningen af et godt fysisk- og psykisk  

 arbejdsmiljø og kan deltage i udvikling af jobfunktioner.
Stk. 2. Undervisningen i områdefag i  

 hovedforløbet varer i alt 6 uger.
Hvert fag varer mindst 1 uge.
 § 12. Undervisning i hovedforløbet omfatter  

 desuden valgfri specialefag, der giver mulighed for at vælge en faglig  

 specialisering af elevens kvalifikationsprofil, som er tilpasset  

 kvalifikationsbehov og beskæftigelsesmuligheder samt  

 understøtter en væsentlig del af praktikuddannelsen.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
 Stk. 4. De valgfrie specialefag varer 5 uger.
§ 13. Undervisningen i hovedforløbet  

 omfatter valgfag.
Undervisningen i valgfag, herunder bedømmelse,  

 følger reglerne for valgfag, jf. hovedbekendtgørelsen.
Valgfag  

 varer i alt 3 uger.
Praktikuddannelsen § 14. Praktikuddannelsen skal tilrettelægges  

 således, at eleven opnår rutine og videreudvikler sine  

 færdigheder til at kunne varetage produktion i overensstemmelse med  

 forskrifter og gældende bestemmelser selvstændigt og i samarbejde  

 med andre, således at produktionen gennemføres optimalt, samt  

 deltager i projekter og udvikling.
Praktikuddannelsen omfatter  

 følgende arbejdsområder og funktioner:
 1)	Planlægning og klargøring af produktionsopgaver.
 2)	Betjening og overvågning af maskiner og anlæg.
 3)	Manuel og automatisk montage.
 4)	Måling og kontrol.
 § 15. Målene med praktikuddannelsen  

 er:
 1)	Eleven kan planlægge og klargøre produktionsopgaver og  

 har praktiske færdigheder inden for overvågning og betjening af  

 industrielle anlæg og maskiner.
 2)	Eleven kan udføre sit arbejde under hensyntagen til  

 virksomhedens kvalitetsstyrings- og kontrolsystemer.
 3)	Eleven kan anvende edb og datastyret produktionsudstyr.
 4)	Eleven kan identificere og lokalisere fejl samt medvirke ved  

 reparations- og vedligeholdelsesopgaver.
 5)	Eleven kan deltage i interne transport- og lagerfunktioner.
 6)	Eleven kan forstå og anvende virksomhedens logistiksystem.
 7)	Eleven kan indgå i gruppeorganiseret produktion.
 8)	Eleven kan deltage i projekt- og udviklingsgrupper.
 9)	Eleven kan arbejde under iagttagelse af gældende miljø-  

 og sikkerhedsbestemmelser samt efter retningslinier for hygiejne.
 10)	Eleven kan kommunikere og rapportere i tilknytning til egne  

 jobfunktioner samt anvende og deltage i udarbejdelse af teknisk  

 dokumentation.
 § 16. Praktikuddannelsen i  

 voksenuddannelsesforløbet tager udgangspunkt i elevens  

 forudgående erhvervserfaring, således at målene med  

 praktikuddannelsen kan nås inden for den fastsatte uddannelsestid.
 Uddannelsesbog mv.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomhederne skal udstede efter de enkelte praktikophold, skal indgå  

 i elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
 § 20. I den sidste skoleperiode for  

 industrioperatør afholder skolen som led i undervisningen den  

 afsluttende eksamen, der samtidig udgør en svendeprøve.  

 Eksamenen består af en skriftlig og en praktisk prøve, jf.  

 bekendtgørelse om eksamensordning ved erhvervsskolerne m.v.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 for hver opgave af en lærer (eksaminator) udpeget af skolen og to  

 skuemestre (censorer) udpeget af det faglige udvalg.
§ 21. Den skriftlige prøve afholdes inden  

 den praktiske prøve.
Prøven består af et antal skriftlige  

 spørgsmål inden for grundfag og områdefag.
Prøven  

 varer 2 klokketimer.
Under besvarelsen har eleven egne notater,  

 håndbøger samt lignende materiale, der er godkendt af skolen,  

 til rådighed.
Stk. 2. Den praktiske prøve varer 6 timer og er en  

 projektopgave inden for industriel produktion.
Den praktiske prøves  

 opgave skal omfatte:
1)	Forberedelse, herunder a)	tilrettelæggelse af arbejdet i grupperne, b)	produktionsdokumentation og c)	valg af kvalitetssikringsmetode.
2)	Gennemførelse, herunder a)	dokumenteret kvalitetssikring, b)	samarbejde og fleksibilitet, c)	sikkerhed, d)	oprydning og rengøring af udstyr m.v. og e)	udnyttelse af maskiner, materialer og udstyr.
3)	Præsentation, herunder a)	evaluering med censorer og lærer af udført arbejde,  

 og b)	vurdering med censorer og lærer af samarbejdet i  

 gruppen.
 Stk. 3. Lærer og censorerne skal være tilstede  

 under udførelsen af den praktiske prøve af hensyn til  

 bedømmelsen og for at sikre faglig vejledning.
 § 22. Ved bedømmelse af den skriftlige  

 prøve giver læreren og censorerne samlet en karakter for den  

 skriftlige prøve, der indgår i eksamenskarakteren, jf.  

 stk. 3.
 Stk. 2. Ved bedømmelsen af den praktiske prøve  

 giver læreren og censorerne samlet en karakter for den praktiske  

 prøve, der indgår i eksamenskarakteren, jf. stk. 3.
 Stk. 3. Karakteren for den afsluttende eksamen fremkommer som  

 et gennemsnit af karaktererne for den skriftlige prøve, der har  

 vægten 1½, og et gennemsnit af karaktererne for den praktiske  

 prøve, der har vægten 2. For at bestå eksamen skal  

 karakteren være mindst 6. Eleven skal i den praktiske prøve have  

 opnået mindst 6.
Stk. 4. Beregning af karakteren foretages af det faglige  

 udvalg.
Skolen indsender oplysning om de enkelte karakterer, der er givet  

 efter stk. 1 og 2, til det faglige udvalg, der kan udarbejde et skema  

 til dette formål.
Sygeeksamen og ny eksamen (eller prøve) § 23. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 24. Skolebevis udstedes i henhold til  

 hovedbekendtgørelsen og eksamensbekendtgørelsen efter  

 gennemført skoleundervisning.
 Stk. 2. Følgende betingelser skal være opfyldt  

 for at der kan udstedes skolebevis:
 1)	Skoleundervisningen skal være gennemført med  

 tilfredsstillende resultat.
 2)	Den afsluttende eksamen (svendeprøven), jf. §§ 20 og 21,  

 skal være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 Stk. 4. Skolen sender kopi af skolebevis til  

 praktikvirksomheden og til det faglige udvalg.
 § 25. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 26. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som industrioperatør.  

 Uddannelsesbeviset skal udstedes i henhold til hovedbekendtgørelsen og  

 eksamensbekendtgørelsen, når skolebevis og  

 praktikerklæring er udstedt.
 Stk. 2. Uddannelsesbeviset skal angive uddannelsens betegnelse  

 samt den opnåede svendeprøvekarakter ved den afsluttende eksamen  

 (svendeprøven) efter 13- skalaen, jf. § 22, stk. 4.
Kapitel 5 Ikrafttrædelses- og overgangsbestemmelser § 27. Bekendtgørelsen træder i kraft  

 den 22. marts 2001.
 Stk. 2. Samtidig ophæves bekendtgørelse nr. 130  

 af 8. marts 1996 om uddannelsen til industrioperatør.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på 3. skoleperiode  

 inden den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller de i stk. 5 nævnte  

 skoleperioder efter tidligere regler.
 Stk. 5. Elever, der har gennemført 2. skoleperiode  

 efter de før 1. januar 2001 gældende regler i en af  

 følgende uddannelser, er fritaget for grundforløbet i  

 uddannelsen, herunder det områdefag, som er særligt for  

 hovedforløbet, jf. § 9.
 1)	Automatik- og procesuddannelsen.
 2)	Elektrikeruddannelsen.
 3)	Elektronik- og svagstrømsuddannelsen.
 4)	Maskinuddannelse.
 5)	Plastmager- og procesindustriuddannelsen.
 6)	Smedeuddannelsen.
 7)	Værktøjsmageruddannelsen.
