.410 Generelt Lænsearrangement 9.100 Almindelige bestemmelser 9.110 Formål.
.111 Der skal installeres et effektivt lænsearrangement, der under alle  

 forhold er i stand til at lænse ethvert vandtæt rum, bortset fra rum, der  

 udelukkende er bestemt til opbevaring af ferskvand, vandballast,  

 brændselsolie eller flydende last, og for hvilke der findes andre effektive  

 lænsemidler.
Der skal findes effektive midler til at lænse vand fra isolerede  

 lastrum.
 Lænsevandet skal kunne ledes over bord.
 9.120 Definitioner.
 .121 Ved en uafhængig maskindreven lænsepumpe forstås en pumpe drevet af  

 en motor, som er uafhængig af skibets fremdrivningsmotor.
 .122 Ved en maskindreven lænsepumpe forstås en pumpe drevet af enten  

 elektricitet, hydraulik eller anden af Søfartsstyrelsen godkendt energikilde.
 .123 Elektriske lænsepumper, som strømforsynes fra batterier, medregnes  

 ikke i antallet af lænsepumper.
 .124 RSW-system (refrigerated/seawater) er et tankarrangement for  

 opbevaring af fisk i lasttanke, og hvor lasten afkøles ved hjælp af søvand,  

 som cirkuleres i tankene og afkøles i et køleanlæg.
 .125 Længden L er den i kapitel I, pkt. 1.222 anførte længde.
 .126 CSW-system (chilled seawater) er et tankarrangement, hvor afkølingen  

 af lasten foretages ved gennemblæsning med afkølet luft eller andre  

 luftarter.
 .127 Sanitær-, ballast- og almindelige servicepumper kan anvendes som  

 uafhængige maskindrevne lænsepumper, såfremt de er forsynet med de nødvendige  

 forbindelser til lænsesystemet.
 .128 Gevindkærnediameter er diameteren målt af bunden af gevindet.
9.200 Lænsearrangement, generelt 9.210 Lænserør.
 .211 Alle lænserør, der anvendes i kedel- eller maskinrum, herunder rum,  

 hvor forbrugstanke eller brændselsoliepumpearrangement er anbragt, skal være  

 af stål eller andet godkendt materiale med tilsvarende egenskaber, som kan  

 accepteres af Søfartsstyrelsen.
 .212 Lænserør af stål skal være sværvæggede og i overensstemmelse med et  

 anerkendt klassifikationsselskabs regler.
 .213 Rør med større indvendig nominel diameter end 50 mm tillades ikke  

 samlet med gevind.
 .214 Hvor rør med gevindsamlinger anvendes, skal godstykkelsen være i  

 overensstemmelse med regler i punkt 9.212 med anvendelse af  

 gevindkærnediameteren som udvendigt mål.
 .215 Lænserør uanset dimensioner, der føres gennem brændselsolietanke og  

 ballasttanke, må ikke samles med gevind.
 .216 Anvendelse af godkendte rørkoblinger kan tillades, dog kun uden for  

 maskinrum og på rør, der ikke fører gennem tanke.
 9.220 Lænse- og ballastarrangement.
.221 Lænsetanke- og ballastarrangement skal være således indrettet, at  

 vand fra søen og fra vandballasttanke forhindres i at trænge ind i last- og  

 maskinrummene eller fra et rum til et andet.
Der skal træffes  

 foranstaltninger til at hindre, at højtanke med forbindelse til lænse- og  

 ballastpumperne ved uagtsomhed fyldes fra søen, når de indeholder last, eller  

 udpumpes gennem et lænserør, når de indeholder vandballast.
 .222 Alle rør fra pumper, der er beregnet til lænsning af lastrum eller  

 maskinrum, skal holdes adskilt fra rør, der kan benyttes til påfyldning eller  

 tømning af tanke, i hvilke der transporteres vand eller olie.
 .223 Sugestudse skal så vidt muligt være anbragt i lænsebrønde, og  

 sugestudse skal forsynes med sugekurve i henhold til DVS 32016.
.224 Hver sugeledning skal være forsynet med filter så nær studsen som  

 muligt, dog således at filteret er let tilgængeligt for rensning.
Filteret  

 skal udføres i henhold til DVS 32012 eller DVS 32013.
 .225 Alle fordelingskasser og manuelt betjente ventiler i forbindelse med  

 lænsearrangementet skal være af kontraventiltypen og anbringes på steder, der  

 er tilgængelige under normale forhold.
 .226 Ventilerne skal være tydeligt mærket med deres funktion.
 .227 Ved lænsning fra fryselastrum skal der, såfremt lænsearrangementet er  

 indrettet på en sådan måde, at tilfrysning af lænsebrønde eller dæksel til  

 lænsebrønde vil hindre lænsning fra rummet, etableres en alternativ  

 lænsemulighed fra rummet.
 .228 Denne alternative lænsemuligheder skal mindst have samme kapacitet  

 som det normale lænsesystem fra pågældende lastrum og kan enten bestå af en  

 separat lænseledning forsynet med filter, som udmunder over garneringen, og  

 som kan betjenes fra et sikkert sted, eller en egnet transportabel pumpe.
 En dykpumpe anses ikke for at være en egnet pumpe til dette formål.
 9.230 Lænsepumper.
.231 Skibet skal være forsynet med passende lænsepumper eller andre midler  

 til lænsning af de større rum.
Hvor der findes rendestene for opsamling af  

 lastvand, skal der, såfremt disse ikke har afløb til fælles dræn, føres  

 mindst en sugeledning til hver rendesten.
 .232 Hvor der anvendes håndlænsepumper for lænsning af mindre rum som  

 f.eks. styremaskinrum, sonarrum etc., må sugehøjden ikke overstige 5 m.
.233 I fiskelastrum kan det traditionelle lænsesystem erstattes af et  

 lænsesystem bestående af 2 fast monterede uafhængige maskindrevne  

 lænsepumper, der hver skal have en lænsekapacitet som hovedlænsepumper.  

 Pumperne skal være beregnet til lænsning af fiskeaffald og være forsynet med  

 knive eller lignende anordning.
Pumperne skal kunne betjenes fra et sikkert  

 sted, og energiforsyning skal være tilstrækkelig.
 .234 Fiskelastrummet skal endvidere være forsynet med tilslutningsmulighed  

 for lænsning med ejektor, og der skal forefindes mindst een egnet ejektor om  

 bord.
 .235 Elektriske lænsepumper i skibet til lænsning af mindre rum etc.  

 medregnes ikke i antallet af lænsepumper.
.236 Skibe med en længde på mindre end 18 m skal være forsynet med en  

 mekanisk dreven lænsepumpe med kapacitet som udregnet i punkt 9.241, dog  

 mindst 15 m3/h.
Dette kan evt. være en tvungen trukket pumpe.
.237 .1 I skibe med en længde på 18 m og derover skal der findes mindst  

 een uafhængig maskindreven lænsepumpe.
Lænsepumpens kapacitet udregnes som  

 anvist i punkt 9.241.
 .2 Uafhængige maskindrevne lænsepumper, der er beliggende i maskinrum,  

 skal have direkte sugeledning fra disse rum, dog således at der højst kræves  

 to sådanne sugeledninger i et hvilket som helst rum.
.3 Lænsning af forpeak/tørtank i skibe med en længde på 18 m og derover  

 skal kunne foretages fra et sikkert sted over fribordsdækket.
Lænserøret skal  

 dimensioneres som sidelænserør som angivet i punkt 9.243, dog mindst 50 mm.
 .238 I skibe med en længde på 24 m eller derover skal der findes mindst to  

 maskindrevne pumper, hvoraf den ene skal drives uafhængigt af hovedmaskinen.  

 Hver pumpe skal have en kapacitet som anvist i punkt 9.241.
.239 1. I skibe med en længde på 85 m og derover skal der findes mindst to  

 uafhængige maskindrevne pumper.
Hver pumpe skal have en kapacitet som anvist  

 i punkt 9.241.
 2. Foruden den direkte sugeledning eller de direkte  

 sugeledninger, der er foreskrevet ovenfor, skal der i maskinrummet forefindes  

 en med kontraventil forsynet direkte sugeledning fra hovedcirkulationspumpen.  

 Denne sugeledning skal føres til sugebrønd eller skal udmunde så tæt over  

 maskinrummets tanktop som praktisk muligt, og røret skal i motorskibe have  

 samme diameter som pumpens sugestuds.
 3. Såfremt Søfartsstyrelsen finder, at  

 hovedcirkulationspumpen ikke egner sig til dette formål, kan den største  

 uafhængige maskindrevne pumpe, som er til rådighed, anvendes; den direkte  

 sugeledning skal da have samme diameter som pumpens hovedsugestuds, og  

 pumpens kapacitet skal overstige en foreskrevet lænsepumpes kapacitet så  

 meget, som Søfartsstyrelsen måtte finde nødvendigt.
 9.240 Lænsekapacitet.
 .241 Lænsesystemets kapacitet udregnes på grundlag af hovedlænserørets  

 diameter, og hver maskindreven lænsepumpe skal kunne give vandet en hastighed  

 på 122 m/min. gennem hovedlænserøret efter følgende formel:
Q = A x V x K Q = Lænsepumpens kapacitet i m3/time.
 A = Hovedlænserørets tværsnitsareal i m2.
 V = Vandets hastighed indsat i m/min.
 K = Konstant som er 60, når V indsættes i m/min.
 .242 Hovedlænserørets diameter skal udregnes efter nedenstående formel,  

 idet dog den faktiske indvendige diameter af hovedlænserøret kan være den  

 nærmeste større standardstørrelse:
d = 168 L (B + D) + 25, hvor d = hovedlænserørets indvendige diameter i millimeter, L = skibets længde mellem perpendikulærerne i meter, B = skibets bredde (moulded) i meter, D = skibets dybde (moulded) til fribordsdækket i meter.
 .243 Sidelænserørenes diameter skal udregnes efter nedenstående formel,  

 idet dog den faktiske indvendige diameter af sidelænserørene kan være den  

 nærmeste større standardstørrelse:
d = 2,15 c (B + D) + 25, hvor d = sidelænserørenes indvendige diameter i millimeter, c = skibets længde i meter, B = skibets bredde (moulded) i meter, D = skibets dybde (moulded) til fribordsdækket i meter.
 .244 Diameteren af den direkte sugeledning, som kræves ved uafhængige  

 maskindrevne lænsepumper, skal være den samme som for hovedlænserøret.
 9.250 Kombineret lænse- og spulesystem.
 .251 Såfremt lænsesystemet er et kombineret lænse-/spulesystem, skal  

 systemet være udført således, at der ikke ved fejlbetjening eller på anden  

 måde kan sendes lænsevand ud i spulesystemet.
 .252 Der skal være truffet forholdsregler imod, at der kan strømme vand  

 ind i skibet gennem lænse- eller lænse-/spulesystemer, jfr. de efterfølgende  

 principskitser.
 .1 Samtlige sugeledninger skal være forsynet med kontraventil.
 .2 Kontraventil A skal monteres, medmindre trevejshane L monteres.
 .3 Ved lænsesystemer skal alle sugerør ligeledes være forsynet med  

 kontraventil.
Tryksiden som alternativ I eller II Alternativ I:
 1. Såfremt afspærringsmidlet C er placeret direkte på  

 klædningen, skal der være uhindret plads til betjening og vedligeholdelse af  

 ventilen.
 2. Afspærrelig kontraventil D kan ækvivalere  

 kontraventil og afspærrelig ventil C.
 3. Er afspærringsmidlet ikke placeret direkte på  

 klædning, men som vist på skitsen, skal røret mellem klædning og ventil(er)  

 have en kraftig godstykkelse og være passende afstivet til skibets  

 styrkeelementer.
 Alternativ II:
 1. Afstand A mindst 0,5 m.
 2. Vakuumbryder-arrangement skal udføres som vist med  

 vakuumbryder-ventil B.
 3. Røret mellem lyrebøjning og klædning skal have en  

 kraftig godstykkelse og være passende afstivet til skibets styrkeelementer.
 De gennem skibssiden under fribordsdækket førte afløbsledninger fra  

 lænsesystemet skal opfylde kravene herfor i punkt 3.400.
 .253 Hvor der i lænsesystemet anvendes lænseejektor, skal systemet uddøres  

 som anvist i efterfølgende principskitse.
 Overbordventilen kan også udmunde over vandlinien, jfr. principskitser for  

 lænse- og spulesystemer alternativ I eller II i punkt 9.252.
9.300 Lænsearrangement for lukket arbejdsdæk 9.310 Lænsearrangement, generelt.
 .311 Efterfølgende forskrifter for lænsning fra arbejdsdæk skal benyttes i  

 de tilfælde, hvor der kan forekomme vand fra spuling, fiskebehandling eller  

 fra søen gennem åbentstående porte og luger, hvor der ikke er anbragt  

 lænseporte i henhold til bestemmelserne i punkt 3.320.
 .312 Lænsearrangementet skal bestå af lænsebrønde, evt. samletank, pumper,  

 lænseledninger, alarmer samt nødlænsesystem.
 .313 Arrangementet skal udføres i overensstemmelse med en af de i pkt.  

 9.320 eller 9.330 anførte systemer.
 9.320 Fællessystem.
 .321 Fra hver enkelt lænsebrønd føres et uafhængigt afløb direkte til en  

 eller flere samletanke, hvorfra der suges med en eller flere pumper.
 .322 Tanken(e) skal placeres centralt og så lavt i skibet som muligt.
 .323 Rørsystemet skal udformes således, at en tilstopning i en af  

 lænsebrøndene eller dens afløb ikke forårsager tab af lænsemuligheder fra de  

 øvrige lænsebrønde.
 .324 Rørene skal have en dimension på mindst 75 mm  

 og skal oplægges i så rette længder som muligt, og evt. bøjninger skal have  

 en stor bøjningsradius.
 .325 Tanken(e) skal have en størrelse mindst svarende til pumpekapaciteten  

 i 1/min., dog aldrig mindre end 0,5 m3. Placering af og adgang til tanken(e)  

 skal være hensigtsmæssig, idet der under alle forhold skal sikres et godt  

 tilløb til tanken(e). Samtidig skal der være en mulighed for nem og ubesværet  

 rensning af såvel pumper som til- og afgangsrør.
 9.330 Separatsystem.
 .331 Fra de enkelte lænsebrønde suges der direkte med hver sin pumpe.
 9.340 Lænsebrønde.
 .341 Lænsebrønde skal placeres i borde eller på steder, hvortil vandet på  

 dækket har fri adgang, således at dækket under normale forhold holdes fri for  

 vand.
.342 Lænsebrønde skal udføres af stål, og hver enkelt lænsebrønd skal have  

 samme styrke som det dæk eller tilstødende klædning, hvori den er monteret,  

 med et tillæg for korrosion på mindst 1 mm.
Minimumstykkelse 8 mm.
 .343 Der skal forefindes mindst en lænsebrønd i hver side på agterkant af  

 dækket, placeret i overensstemmelse med retningslinierne i pkt. 9.341.
.344 På skibe, hvor det omtalte dæk er længere end 9 m, skal der i tillæg  

 forefindes en lænsebrønd i hver side i den forreste del af dækket, idet der  

 ved placeringen tages hensyn til skibets spring.
Lænsebrøndene skal placeres  

 som angivet under pkt. 9.341.
 .345 På skibe, hvor dækket er længere end 18 m, vil antallet af  

 lænsebrønde blive vurderet i hvert enkelt tilfælde, men der skal dog altid  

 forefindes mindst 3 lænsebrønde i hver side.
 .346 Hver lænsebrønd skal have et volumen på mindst 0,15 m3. På skibe med  

 en længde mindre end 30 m kan dette volumen, efter en vurdering i hver enkelt  

 tilfælde, reduceres, dog ikke til mindre end 0,06 m3.
.347 Over hver lænsebrønd skal der monteres en aftagelig rist udformet som  

 en »hat« med en højde over dækket på mindst 300 mm.
Ristens  

 effektive areal skal være mindst 10 gange lænseledningens indvendige  

 tværsnitsareal.
Afstanden imellem lodrette ribber i risten må maksimalt være  

 50 mm.
Anvendes en rist med såvel lodrette som vandrette ribber, må afstanden  

 maksimalt være 70 x 70 mm.
 .348 Anvendes fællessystem, jfr. pkt. 9.320, skal der over hver  

 lænsebrønd, såfremt den centrale pumpe i samletanken ikke er forsynet med  

 kværn eller knive, placeres en »hat« som beskrevet under pkt.  

 9.347.
 .349 Hvor arbejdsdækket inddeles i mindre rum ved hjælp af skodder uden  

 permanente åbninger, vil Søfartsstyrelsen i hvert enkelt tilfælde vurdere, om  

 antallet af lænsebrønde skal forøges, eller der skal monteres riste i  

 skodderne for tilløb til de krævede lænsebrønde.
 9.350 Pumpekapacitet.
 .351 Der skal monteres mindst en pumpe pr. tank/lænsebrønd.
 .352 Den samlede lænsepumpekapacitet Q i m3/time i hver side af dækket  

 skal ikke være mindre end:
 Q1 = 1,25 gange den samlede kapacitet af spulepumper m.v. på dækket.
 .353 Den totale lænsepumpekapacitet skal ikke være mindre end:
Q2 = 3xBxAs , hvor B = skibets bredde i meter, As = samlet areal i m2 af porte og luger i shelteret, der vil stå åben  

 under fiskeri, eller under indtagning af fangst/fiskeredskaber.
 .354 Den totale lænsepumpekapacitet behøver dog ikke at være større end:
Q3 = 0,75xAD , hvor AD = dæksareal i m2 af det aktuelle dæk.
 9.360 Pumper.
 .361 Hver enkelt pumpe skal være af en type, der er i stand til at køre i  

 »tør« tilstand, de skal være selvansugende, og de kan være såkaldte  

 dykpumper.
 .362 Pumperne skal hver for sig kunne opstartes/igangsættes manuelt samt  

 automatisk.
 .363 På skibe, hvor det omtalte dæk er kortere end 9 m, skal der  

 umiddelbart over dækket og hensigtsmæssigt placeret installeres en akustisk  

 niveau-alarm, der træder i funktion, når der er vand på dækket.
 På skibe, hvor dækket er længere end 9 m, skal der installeres en  

 tilsvarende alarm såvel på den forreste som den agterste del af dækket.
 .364 Betjeningsskab for hver enkelt pumpe skal forefindes på dæk, og der  

 skal placeres akustiske alarmer både i styrehus og på dækket, hvor det klart  

 skal fremgå, hvad der alarmeres for.
 .365 En ejektor kan anvendes, forudsat at der er monteret en separat pumpe  

 med en tilstrækkelig kontinuerlig kapacitet til drift af ejektoren, se fig.  

 2, side 11.
 Det kan tillades, at denne pumpe anvendes til flere ejektorer, se fig. 1.  

 Anvendes ejektorer, skal der monteres en afspærrelig kontraventil på  

 sugesiden af hver enkelt ejektor.
 .366 Ved separatsystem, jfr. pkt. 9.330, skal der anvendes en dykpumpe  

 egnet til formålet, forsynet med knive, kværne eller tilsvarende arrangement,  

 se fig. 4.
 .367 Hvor en sådan pumpe anvendes, skal følgende iagttages:
 .1 Pumpen skal sikres mod, at personer utilsigtet kan komme i berøring med  

 rotoren.
 .2 Ved pumpen skal opsættes et skilt med følgende tekst:
 »Reparation, adskillelse eller lignende af pumpen må først  

 påbegyndes, når der er afbrudt for energitilførslen og sikret mod utilsigtet  

 genindkobling«.
 9.370 Lænseledninger.
 .371 Rørdimensionen af sugeledning til pumpe og evt. tank fastsættes i  

 overensstemmelse med pumpefabrikantens anvisninger, dog ikke mindre end  

 angivet i den efterfølgende tabel.
 .372 Ledningerne skal udføres af sømløse, svære damprør efter DS 541, DVS  

 15003, kolonne F eller af en tilsvarende kvalitet og styrke.
 Samlingerne af ledninger skal udføres som svejste eller flangesamlinger.
 Anvendelse af godkendte rørkoblinger kan tillades, dog kun uden for  

 maskinrum og på rør, der ikke fører gennem tanke.
 .373 Pumpens afgangsledning skal udmunde mindst 1,3 m over fribordsdækket,  

 og der skal direkte på klædningen anbringes en afspærrelig kontraventil.
 9.380 Nødlænsning.
 .381 Formålet med nødlænsesystemet er at erstatte den/de primære  

 pumpe/pumper.
 .382 Der vil ikke blive stillet krav om reserve for kraftforsyningen til  

 pumpen/pumperne.
 .383 Nødlænsesystemet kan forbindes til skibets hovedlænsesystem i  

 maskinrummet, men i så tilfælde skal der forefindes et filter samt en ventil,  

 der adskiller de to systemer.
 Denne ventil skal kunne betjenes fra dækket, se fig. 1, 2 og 3, side 11.
 .384 Hvis det primære lænsesystem er indrettet som et separatsystem, jfr.  

 pkt. 9.330, kan man frafalde kravet til et fast nødlænsesystem, såfremt  

 tilstrømningsforholdene fra den pumpe, der svigter, til de øvrige brønde er  

 tilfredsstillende, såvel tværskibs som langskibs.
Nødlænsesystemet kan i dette tilfælde være en transportabel pumpe,  

 forudsat at denne har en passende kapacitet, er egnet til formålet (knive  

 eller filter) og på en nem og hurtig måde lader sig anbringe, hvor der er  

 behov herfor.
Nødlænsesystemet kan også bestå af en sugetilslutning til en  

 transportabel ejektor, der tilsluttes over vejrdækket, se fig. 4.
.385 Nødlænsesystemets rørdimensioner må ikke være mindre end  

 hovedlænsesystemet.
Nødlænsesystemet skal bestå af et separat rør ført til  

 hver enkelt lænsebrønd.
Rørføringen skal foregå så retlinet som muligt og må  

 ikke forsynes med afspærringsventiler, der ikke kan betjenes fra frit dæk.
9.400 RSW, CSW og lignende systemer 9.410 Generelt.
 .411 I skibe, hvor der findes RSW, CSW eller lignende tanksystem, skal  

 disse tanke være forsynet med et separat fast installeret arrangement til at  

 fylde og tømme tankene med.
.412 Hvor disse tanke også kan anvendes til tør-/fryselast, skal hver  

 vandtæt inddeling være forsynet med lænsebrønd tilsluttet skibets  

 hovedlænsesystem.
Lænsebrønden skal være placeret på agterkanten og skal have  

 en størrelse på mindst 0,15 m3. Overstiger længden af tanken/lastrummet 9 m,  

 skal der også findes en lænsebrønd på forkanten.
Lænserørets indvendige  

 diameter skal mindst være 50 mm.
 .413 Såfremt tankene anvendes som RSW, CSW eller lignende, skal  

 lænsesystemet fra tankene afblændes ved blændflanger i maskinrummet fra  

 hovedlænsesystemet.
 .414 Benyttes tankene til tør-/fryselast, skal det separate system som  

 nævnt under punkt 9.411 til at fylde og tømme tankene med være afblændet fra  

 søen ved isættelse af blændflange for at hindre indtrængen af søvand.
 .415 Enhver anden tilslutning til tankene monteret under tanktoppen,  

 bortset fra det under punkt 9.416 nævnte udluftningsrør beregnet for  

 forsyning af luft, vand, gas eller lignende, skal udvendigt og så tæt på  

 tankene som muligt være forsynet med kontraventil for at hindre udtrængning  

 af vand fra tankene.
 .416 Hver tank skal være forsynet med et i forhold til tankens størrelse  

 passende tryk-/vakuumarrangement, hvis indvendige diameter skal være mindst  

 75 mm, samt et udluftningsrør af samme dimension forsynet med  

 afspærringsmulighed (klap).
