(Til samtlige amtsråd, hovedstadsrådet  

 og samtlige kommunalbestyrelser) 1. Indledning Cirkulære nr. 1 om fredningsplanlægning m.v. (cirkulære nr. 26 af 7.  

 februar 1980) indeholdt en foreløbig tidsplan for fredningsplanlægningen.
Det  

 fremgik heraf, at forslag til fredningsplaner forventedes at foreligge ved  

 udgangen af 1981.
I december 1980 udsendte fredningsstyrelsen vejledning nr. 1 i  

 fredningsplanlægning, der behandler fredningsplanlægningens lovgrundlag,  

 procedure og hovedindhold.
Med denne vejledning igangsattes amtsrådenes/  

 hovedstadsrådets forberedende arbejde med fredningsplanlægningen.
Det fremgår  

 af vejledningen, at den foreløbige tidsplan for fredningsplanlægningen i  

 cirkulære nr. 1 ikke vil kunne holde, og at godkendelsen af de første  

 fredningsplaner i øvrigt må afvente godkendelsen af det kommende  

 regionplantillæg for det åbne land.
I den mellemliggende periode er arbejdet med de næste vejledninger i  

 fredningsplanlægning fortsat.
Vejledning nr. 2 er udsendt samtidigt med dette  

 cirkulære og vejledning nr. 3 forventes at foreligge i sidste halvdel af  

 1982.
 På denne baggrund skal miljøministeriet hermed fastsætte følgende regler  

 for fredningsplanlægningens rammer og tidsplan og for offentliggørelsen af  

 planforslaget.
2. Rammerne for fredningsplanlægningen Af hensyn til tilvejebringelsen af de i naturfredningslovens § 33, stk. 3  

 nævnte landsdækkende oversigter over fredningsinteressernes fordeling og af  

 hensyn til behovet for at kunne sammenholde planerne på tværs af de regionale  

 grænser, er det nødvendigt, at såvel planlægningsgrundlaget som selve  

 planerne tilvejebringes efter ensartede principper.
Disse principper fremgår  

 af vejledning nr. 2 og den kommende vejledning nr. 3 i fredningsplanlægning.
I forbindelse med udarbejdelsen af planlægningsgrundlaget vil man særlig  

 lægge vægt på, at den i vejledning nr. 2 opstillede systematik for  

 identifikationen af de enkelte fredningsinteresser følges, samt at der  

 udarbejdes de i samme vejledning omtalte sammenfattende temakort og  

 gennemføres den i vejledningens beskrevne opdeling af landskabet i  

 delområder.
Endvidere skal der gennemføres den i vejledning nr. 1 og 2 nævnte  

 registrering af vandløb, ligesom der bør gennemføres de samme steder nævnte  

 registreringer af strandenge og heder.
I forbindelse med udarbejdelsen af selve planen vil man særligt lægge vægt  

 på, at planen kommer til at indeholde en hovedstruktur med retningslinier for  

 sammenhængende naturområder, særlige beskyttelsesområder, særlige  

 friluftsområder og andre områder samt for økologiske og landskabelige  

 forbindelseslinier og udflugtsveje og -stier.
Selve systematikken for  

 udarbejdelse af planen vil fremgå af vejledning nr. 3.
Til brug for fredningsstyrelsens arbejde med tilvejebringelsen af de  

 landsdækkende oversigter over fredningsinteressernes fordeling, bør de  

 sammenfattende temakort såvidt muligt forelægge i kortformat 1:100.000, omend  

 publiceringen kan ske i et andet målestoksforhold.
Kortet over opdelingen i  

 delområder samt planens hovedstruktur skal publiceres i målestoksforholdet  

 1:100.000.
 Det vil endvidere være vigtigt, at der i forbindelse med tilvejebringelsen  

 af planlægningsgrundlaget og udarbejdelsen af planen fortsat foregår et  

 samarbejde hen over de regionale grænser.
3. Tidsplan for fredningsplanlægningen Det har ikke været muligt at overholde den foreløbige tidsplan for  

 fredningsplanlægningen.
Samtidig har regeringens beslutning om, at der skal  

 foreligge vedtagne forslag til regionplantillæg for det åbne land senest den  

 31. december 1984, nødvendiggjort en koordinering af procedurerne for  

 fredningsplanlægningen med anden sektorplanlægning.
 Forslag til fredningsplaner bør imidlertid foreligge så betids, at  

 forslagene - under iagttagelse af den i loven fastsatte offentlighedsfase -  

 kan indgå ved udarbejdelsen af regionplantillæggene.
Forslaget til fredningsplan offentliggøres i overensstemmelse med de  

 nedenfor under pkt. 4 angivne regler.
Med de ændringer og suppleringer, som  

 offentlighedsperioden kan give anledning til, vil forslaget til fredningsplan  

 herefter indgå ved udarbejdelsen af regionplantillægget.
Samtidig med eller  

 senest 1 år efter, at der foreligger et af amtsrådet/ hovedstadsrådet  

 vedtaget forslag til regionplantillæg, indsendes det på denne baggrund  

 reviderede forslag til fredningsplan til miljøministeren til godkendelse.
4. Offentliggørelse af planforslaget Der skal efter naturfredningslovens § 37, stk. 1 og 2 ske en  

 offentliggørelse af forslaget til fredningsplan, og ministeren kan fastsætte  

 nærmere regler herfor.
Indholdet af disse regler er gengivet nedenfor, og de  

 er i overensstemmelse med bemærkningerne til lovforslaget udarbejdet i  

 samarbejde med de kommunale organisationer samt Danmarks  

 Naturfredningsforening og Friluftsrådet.
 Offentliggørelsen skal ske i tilslutning til amtsrådets/ hovedstadsrådets  

 vedtagelse af forslaget til fredningsplan, således at dette med de ændringer  

 og suppleringer, som offentlighedsfasen eventuelt giver anledning til, kan  

 indgå som oplæg til regionplantillægget.
Offentliggørelsen af forslaget til fredningsplan forudsættes i  

 bemærkningerne til lovforslaget at ske særskilt.
Dette udelukker dog ikke, at  

 offentliggørelsen sker samtidig med et eller flere af de øvrige udarbejdede  

 sektorplanoplæg, forinden forslaget til regionplantillæg udarbejdes.
 Ønskes forslaget til fredningsplan offentliggjort samtidig med  

 offentliggørelsen af forslaget til regionplantillæg, må dette forudsætte, at  

 Danmarks Naturfredningsforening og Friluftsrådet har været inddraget i  

 arbejdet med forslagets udarbejdelse, og at de bemærkninger, denne  

 inddragelse måtte have givet anledning til, vedlægges forslaget.
Det fremgår af naturfredningsloven og dens forarbejder, at forslaget skal  

 tilsendes kommunerne, Danmarks Naturfredningsforening og Friluftsrådet.
Det  

 fremgår endvidere, at andre foreninger og institutioner med interesse i  

 fredningsmæssige spørgsmål skal have forslaget tilsendt, men dog kun efter  

 anmodning.
 Offentlighedsfasen skal ifølge lovens § 37, stk. 2 have en varighed af  

 mindst 3 måneder.
 Det gælder for naturfredningsområdet, at det altid har været omgivet af  

 bred offentlig interesse, og at en række nødvendige oplysninger om de  

 forskellige fredningsinteresser kun kan tilvejebringes gennem de pågældende  

 interesseorganisationer.
 Formålet med offentliggørelsen er således, dels at give kommunerne, dels  

 offentligheden og interesseorganisationerne mulighed for at kommentere  

 forslagene på et tidspunkt, hvor tilkendegivelserne har en reel mulighed for  

 at påvirke indholdet af planerne.
 På denne baggrund fastsættes følgende regler for offentliggørelsen af  

 forslaget til fredningsplan:
 Planforslagene bør kunne rekvireres vederlagsfrit af myndigheder,  

 institutioner, interesseorganisationer og foreninger.
 Modtagne kommentarer og forslag samles af amtsrådet/ hovedstadsrådet og  

 sendes til fredningsstyrelsen, samtlige kommuner i regionen samt de  

 myndigheder, institutioner, interesseorganisationer og foreninger, som i  

 øvrigt har fået planforslaget tilsendt.
 De enkelte amtsråd/ hovedstadsrådet kan selv beslutte, i hvilket omfang de  

 ønsker at udarbejde særskilt materiale og om de ønsker at afholde offentlige  

 møder som led i offentlighedsfasen.
