Bekendtgørelse om ændring af bekendtgørelse om vederlag, diæter, pension m.v. for varetagelsen af kommunale hverv § 1 I bekendtgørelse nr. 1461 af 19. december 2005 om vederlag, diæter, pension m.v. for varetagelsen af kommunale hverv, som ændret ved bekendtgørelse nr. 133 af 9. februar 2007 og bekendtgørelse nr. 819 af 27. august 2009, foretages følgende ændringer:
 1. § 1 affattes således:
»§ 1. Reglerne i dette kapitel finder anvendelse på alle kommuner i det omfang, der ikke i kapitel 2-4 er fastsat særlige regler.« 2. Overskriften før  § 7 affattes således:
»Udvalgsvederlag og udvalgsformandsvederlag« 3. § 7 affattes således:
 »§ 7.  Kommunalbestyrelsen kan beslutte at yde udvalgsvederlag til medlemmer af kommunalbestyrelsen for medlemskab af økonomiudvalget, stående udvalg, særlige udvalg nedsat i medfør af § 17, stk. 4 og 5, i lov om kommunernes styrelse, samt til de medlemmer, der er valgt af kommunalbestyrelsen til børn og unge-udvalget efter § 19 i lov om retssikkerhed og administration på det sociale område.
Stk. 2. Kommunalbestyrelsen kan i styrelsesvedtægten fastsætte bestemmelse om, at der ydes vederlag til formænd for stående udvalg, formanden for børn og unge-udvalget og formanden for folkeoplysningsudvalget.
I Københavns Kommune kan der endvidere ydes vederlag til næstformanden for børn og unge-udvalget.
 Stk. 3. Kommunalbestyrelsen kan beslutte, at der ydes vederlag til kommunalbestyrelsesmedlemmer, der er formænd for særlige udvalg nedsat i medfør af § 17, stk. 4 og 5, i lov om kommunernes styrelse.
 Stk. 4. Summen af de årlige vederlag, der kan ydes efter stk. 1-3, kan højst udgøre følgende procenter af vederlaget til formanden for kommunalbestyrelsen i den pågældende kommune:
 Stk. 5. Vederlaget for det enkelte hverv efter stk. 2 og 3 fastsættes som en procentdel af vederlaget til formanden for kommunalbestyrelsen i den pågældende kommune og kan udgøre indtil 40 pct. af dennes vederlag, jf. dog stk. 6 og 7.
Stk. 6. Vederlaget til formanden for børn og unge-udvalget kan højst udgøre 10 pct. af vederlaget til formanden for kommunalbestyrelsen i den pågældende kommune.
I kommuner med over 40.000 indbyggere kan vederlaget dog udgøre indtil 20 pct. af vederlaget til formanden for kommunalbestyrelsen i den pågældende kommune.
Vederlaget til næstformanden for børn og unge-udvalget i Københavns Kommune kan højst udgøre 6 pct. af vederlaget til formanden for Borgerrepræsentationen.
 Stk. 7. Vederlaget til formanden for folkeoplysningsudvalget kan højst udgøre 10 pct. af vederlaget til formanden for kommunalbestyrelsen i den pågældende kommune.
Stk. 8. Kommunalbestyrelsen træffer beslutning om fordeling af vederlag til de i stk. 1 nævnte udvalg og om vederlag for de i stk. 3 nævnte hverv.
Fordelingen skal foretages forud for og med virkning for mindst ét regnskabsår ad gangen.
En nyvalgt kommunalbestyrelse kan dog i første kvartal af funktionsperioden træffe beslutning herom med virkning fra den 1. i måneden efter beslutningens vedtagelse.
Fordelingen kan i øvrigt ændres i løbet af regnskabsåret, hvis der foretages ændringer i udvalgsstrukturen.
Stk. 9. Det beløb, der efter stk. 8 er fordelt til et udvalg, fordeles ligeligt mellem udvalgsmedlemmer, der er udpeget af kommunalbestyrelsen blandt dens medlemmer.
Ved fordelingen ses der bort fra udvalgets formand, hvis denne modtager vederlag for formandshvervet.
Ved fordelingen ses endvidere bort fra næstformanden for børn og unge-udvalget i Københavns Kommune, hvis denne modtager vederlag for næstformandshvervet.« 4. Overskriften før § 9 og § 9 ophæves.
 5. I § 11, stk. 1, ændres »§§ 9,15 og 18« til: »§ 7, stk. 2, og § 15«.
 6. I § 11, stk. 3, 1. pkt., ændres »de i §§ 9, 15 og 18 omhandlede udvalg« til: »de i § 7, stk. 2, og § 15 nævnte udvalg«.
 7. Kapitel 2 affattes således:
»Kapitel 2 Særlige regler for kommuner med magistratsstyre, jf. § 64 i lov om kommunernes styrelse § 14. Kommunalbestyrelsen i kommuner med magistratsstyre, jf. § 64 i lov om kommunernes styrelse, kan beslutte at yde udvalgsvederlag til medlemmer af kommunalbestyrelsen for medlemskab af faste udvalg, særlige udvalg nedsat i medfør af § 17, stk. 4, i lov om kommunernes styrelse og til de medlemmer, der er valgt af kommunalbestyrelsen til børn og unge-udvalget efter § 19 i lov om retssikkerhed og administration på det sociale område.
 Stk. 2. Kommunalbestyrelsen kan endvidere beslutte, at der skal ydes vederlag til kommunalbestyrelsesmedlemmer, der er formænd for særlige udvalg nedsat i medfør af § 17, stk. 4, i lov om kommunernes styrelse. § 7, stk. 5, finder tilsvarende anvendelse.
 Stk. 3. Summen af de årlige vederlag, der kan ydes efter stk. 1 og 2, kan højst udgøre 180 pct. af vederlaget til formanden for kommunalbestyrelsen i den pågældende kommune.
Stk. 4. Kommunalbestyrelsen træffer beslutning om fordeling af vederlag til de i stk. 1 nævnte udvalg og om vederlag for de i stk. 2 nævnte hverv.
Fordelingen skal foretages forud for og med virkning for mindst ét regnskabsår ad gangen.
En nyvalgt kommunalbestyrelse kan dog i første kvartal af funktionsperioden træffe beslutning herom med virkning fra den 1. i måneden efter beslutningens vedtagelse.
Fordelingen kan i øvrigt ændres i løbet af regnskabsåret, hvis der foretages ændringer i udvalgsstrukturen.
Stk. 5. Det beløb, der efter stk. 4 er fordelt til et udvalg, fordeles ligeligt mellem udvalgsmedlemmer, der er udpeget af kommunalbestyrelsen blandt dens medlemmer.
Ved fordelingen ses der bort fra udvalgets formand, hvis denne modtager vederlag for formandshvervet.
Ved fordelingen ses endvidere bort fra næstformanden for børn og unge-udvalget i Københavns Kommune, hvis denne modtager vederlag for næstformandshvervet.
 § 15. Kommunalbestyrelsen kan i styrelsesvedtægten fastsætte bestemmelse om, at der ydes vederlag til formænd for faste udvalg, såfremt de pågældende ikke samtidig er magistratsmedlemmer.
Stk. 2. Vederlaget til den enkelte formand fastsættes som en procentdel af vederlaget til formanden for kommunalbestyrelsen og kan udgøre indtil 10 pct. heraf.« 8. §§ 17 og 18 ophæves og i stedet indsættes:
»Kapitel 4 Særlige regler for kommuner med delt administrativ ledelse, jf. § 64 a i lov om kommunernes styrelse § 17. Kommunalbestyrelsen i kommuner med delt administrativ ledelse, jf. § 64 a i lov om kommunernes styrelse, kan beslutte at yde udvalgsvederlag til medlemmer af kommunalbestyrelsen for medlemskab af økonomiudvalget og stående udvalg, særlige udvalg nedsat i medfør af § 17, stk. 4, i lov om kommunernes styrelse og til de medlemmer, der er valgt af kommunalbestyrelsen til børn og unge-udvalget efter § 19 i lov om retssikkerhed og administration på det sociale område.
 Stk.2. Kommunalbestyrelsen kan endvidere beslutte, at der skal ydes vederlag til kommunalbestyrelsesmedlemmer, der er formænd for særlige udvalg nedsat i medfør af § 17, stk. 4, i lov om kommunernes styrelse. § 7, stk. 5, finder tilsvarende anvendelse.
 Stk. 3. Summen af de årlige vederlag, der kan ydes efter stk. 1 og 2, kan i nedennævnte kommuner højst udgøre følgende procentsatser af vederlaget til formanden for kommunalbestyrelsen i den pågældende kommune:
 1) I Frederiksberg Kommune højst 165 pct.
 2) I Odense og Aalborg Kommuner højst 185 pct.
 3) I Århus Kommune højst 190 pct.
 4) I Københavns Kommune højst 200 pct.
Stk. 4. Kommunalbestyrelsen træffer beslutning om fordeling af vederlag til de i stk. 1 nævnte udvalg og om vederlag for de i stk. 2 nævnte hverv.
Fordelingen skal foretages forud for og med virkning for mindst ét regnskabsår ad gangen.
En nyvalgt kommunalbestyrelse kan dog i første kvartal af funktionsperioden træffe beslutning herom med virkning fra den 1. i måneden efter beslutningens vedtagelse.
Fordelingen kan i øvrigt ændres i løbet af regnskabsåret, hvis der foretages ændringer i udvalgsstrukturen.
Stk. 5. Det beløb, der efter stk. 4 er fordelt til et udvalg, fordeles ligeligt mellem udvalgsmedlemmer, der er udpeget af kommunalbestyrelsen blandt dens medlemmer.
Ved fordelingen ses der bort fra udvalgets formand, hvis denne modtager vederlag for formandshvervet.
Ved fordelingen ses endvidere bort fra næstformanden for børn og unge-udvalget i Københavns Kommune, hvis denne modtager vederlag for næstformandshvervet.
§ 18. Til formænd for stående udvalg i kommuner, der har en styreform med delt administrativ ledelse, jf. § 64 a i lov om kommunernes styrelse, ydes vederlag efter § 19.« 9. I § 30, stk. 1, ændres »§ 9, § 12, §§ 14-18« til: »§ 12, §§ 14-17«.
 10. I § 31, stk. 1, ændres »§§ 9, 12, 13, 15, 18 og 19« til: »§ 7, stk. 2, og §§ 12, 13, 15 og 19«.
 11. I § 33, stk. 1, ændres »9, 16 og 17« til: »og 16«.
 12. I § 33, stk. 2, ændres »§ 7, stk. 2, § 9, stk. 2 og 4, § 16 og § 17, stk. 1,« til: »§ 7, stk. 4 og 6, og § 16«.
§ 2 Bekendtgørelsen træder i kraft den 1. januar 2010.
