 Om udrejsekontrol for tilmeldte  

 udlændinge   DFU s retningslinier.
 Vedlagt fremsendes til orientering  

 Direktoratet for Udlændinges retningslinjer for foretagelse af  

 udrejsekontrol for tilmeldte udlændinge.
Boye /H.
Dahlfelt UDREJSEKONTROL I september 1988 indførte direktoratet efter  

 drøftelse med Indenrigsministeriet, afdelingen for personregistrering,  

 en særlig lempelig udrejsekontrol for EF-statsborgere og  

 udlændinge, der havde været tilmeldt CPR - men som var ukendte i  

 direktoratet således, at de pågældende kunne noteres som  

 udrejst både i direktoratet og i CPR - alene på grundlag af  

 anbefalet post retur.
 Ordningen blev i september 1989 udvidet til også at  

 omfatte udlændinge, der havde haft et udvidet besøgsophold (6  

 måneders ophold, meddelt fra hjemlandet).
 Direktoratet har siden da overfor Indenrigsministeriet,  

 afdelingen for personregistrering, løbende givet udtryk for det  

 ønskelige i, at nævnet ordning blev udvidet til at omfatte alle  

 udlændinge, idet ordningen var meget ressourcebesparende hos både  

 direktoratet og politiet, og  idet man havde gode erfaringer på de  

 områder, hvor det allerede var indført.
 Indenrigsministeriet, afdelingen for personregistrering,  

 har nu meddelt, at man kan tilslutte sig, at ordningen udvides til at omfatte  

 alle udlændinge.
Fremover gælder derfor følgende  

 retningslinier for Udrejsekontrol.
A.
Udlændinge, herunder EF-statsborgere, der  

 er tilmeldt folkeregistret, men som er ukendte i DfU.
 Direktoratet modtager fra CPR meddelelse om  

 udlændinge, der bliver tilmeldt folkeregistret.
De pågældende bliver herefter søgt i  

 det relevante ekspeditionskontors journal.
Er de ukendte i direktoratet, men  

 har været tilmeldt folkeregistret i mere end 3 måneder,  

 fremsender direktoratet en anbefalet skrivelse, DfU 4-307, hvori man anmoder  

 den pågældende om at rette henvendelse til direktoratet, samt  

 gør opmærksom på, at de vil blive frameldt folkeregistret,  

 såfremt de ikke inden 1 måned fra skrivelsens dato har rettet  

 henvendelse til direktoratet.
 Kommer det anbefalede brev retur med påtegningen  

 "ukendt efter adressen", eller "ikke afhentet inden fristens udløb",  

 noteres de som udrejste, hvilket meddeles folkeregistret ved  

 standardskrivelse, hvor der afkrydses i post retur.
 Kommer det anbefalede brev ikke retur, søges den  

 pågældende efter månedens forløb på ny i  

 journalen og CPR, og er de fortsat tilmeldt folkeregistret, men ukendte i  

 direktoratet skal sagen oversendes til politiet til udrejsekontrol, idet det  

 må formodes, at de pågældende fortsat har ophold her i  

 landet, da posten er modtaget.
 Såfremt udlændingen har haft rettet  

 henvendelse til direktoratet, og sagen derefter er sat i bero på f.eks.  

 arbejdsgivererklæring, og udlændingen derefter udebliver,  

 fremsendes først en almindelig tilsigelse DfU 4-301 eller DfU 4-302.  

 Reagerer udlændingen ikke på dette fremsendes skrivelse DfU 4-311  

 anbefalet til den pågældende, og der forholdes herefter som  

 ovenfor beskrevet.
B.
Udlændinge der har haft en  

 opholdstilladelse med henblik på midlertidigt ophold.
Ved tilladelsens udløb kontrollerer journalen, om  

 den pågældende har ansøgt om forlængelse af  

 tilladelsen eller er noteret som udrejst i CPR.
Er dette ikke tilfældet  

 sendes DfU 4-308 anbefalet til pågældende.
 Kommer det anbefalede brev retur med påtegning  

 "ukendt efter adresse" eller "ikke afhentet inden fristens udløb",  

 noteres pågældende som udrejst, hvilket meddeles  

 folkeregistret.
 Kommer det anbefalede brev ikke retur, søges den  

 pågældende efter månedens forløb på ny i  

 kontorets journal, og er der ikke indgivet ansøgning om  

 forlængelse af opholds- og arbejdstilladelse sendes sagen til politiet  

 med anmodning om at der foretages udrejsekontrol.
Forinden sagen sendes til politiet, bør  

 direktoratet dog ved telefonisk henvendelse til herboende reference,  

 værtsfamilie, arbejdsgiver eller lignende forsøge at få  

 oplyst om pågældende er udrejst.
Der udfærdiges i disse  

 tilfælde et telefonnotat til sagen.
Er pågældende  

 ifølge disse oplysninger udrejst, noteres dette på direktoratets  

 journalkort, og meddelelse om udrejse sendes til folkeregistret med  

 afkrydsning i rubrikken - oplysninger fra andre.
Det anføres ikke  

 på blanketten hvem, der har givet oplysningen.
C.
Udlændinge, der har opholdstilladelse med  

 henblik på varigt ophold.
I disse tilfælde kontrollerer journalen ligeledes  

 ved tilladelsens udløb om den pågældende har søgt  

 forlængelse.
Er dette ikke tilfældet tilsiges den  

 pågældende ved blanket DfU 4-305.
 Såfremt pågældende ikke inden 1.  

 måned har reageret på direktoratets skrivelse fremsendes DfU 4-  

 311 anbefalet til pågældende, og der forholdes herefter som  

 ovenfor under B. anført.
 Det skal dog bemærkes, at der i disse tilfælde  

 ofte vil være grundlag for, at direktoratet enten selv  

 undersøger nærmere eller anmoder om politimæssige  

 undersøgelser, da der er formodning for, at den pågældende  

 fortsat er i landet eller vil vende tilbage.
D.
Forlængelse af visum og udrejsefrist.
I disse sager foretages der fortsat ingen udrejsekontrol,  

 medmindre sagsbehandleren undtagelsesvis og efter et konkret skøn af  

 sagens omstændigheder i forbindelse med resolution om forlængelse  

 har truffet bestemmelse om, at der skal foretages udrejsekontrol.
Sagen  

 sendes i disse tilfælde altid til politiet med anmodning om  

 udrejsekontrol.
E.
Opholdstilladelse er nægtet forlænget  

 eller inddraget.
Disse sager sendes efter et konkret skøn til  

 politiet med anmodning om udrejsekontrol.
Bestemmelse herom træffes  

 altid af sagsbehandleren, og afgørende for beslutningen kan være  

 de pågældendes egne udtalelser i forbindelse med forkyndelse af  

 afgørelsen, tidligere tilkendegivelser i sagen, eller tidligere ophold  

 her i landet.
 For alle sagsgrupper gælder, at direktoratet altid  

 bør have foretaget de undersøgelser der er mulighed for,  

 herunder evt. sendt de nævnte skrivelser til andre mulige adresser,  

 telefonisk kontaktet referencen, arbejdsgiver o.a., forinden sagen sendes til  

 politiet med anmodning om udrejsekontrol.
 De nævnte DfU skrivelser DfU 4-301, 4-302, 4-305,  

 4-307 og 4-308 vedlægges som bilag idet bemærkes at DfU 4-311 er  

 ny og endnu ikke foreligger oversat og trykt.
 Skrivelsen til folkeregistret om udrejsen vedlægges  

 endvidere idet bemærkes, at denne blanket senere vil få er andet  

 DfU-nr.
