 Deltagelse i en uddannelse, hvortil der er knyttet løn, medfører fradrag i  

 orlovsydelsen efter reglerne i Direktoratet for Arbejdsløshedsforsikringens  

 bekendtgørelse om fradrag i dagpengene for personer, der deltager i  

 jobtræning eller i individuel jobtræning og fradrag i ydelser i henhold til  

 lov om en aktiv arbejdsmarkedspolitik og lov om orlov.
 Der kan således ikke mellem medlemmet og arbejdsgiveren indgås aftale om,  

 at der ikke skal udbetales løn under orloven med den konsekvens, at der  

 udbetales fuld orlovsydelse.
 Hvis et medlem under uddannelsesorlov deltager i en uddannelse, hvor der  

 ifølge overenskomsten sker ansættelse hos en arbejdsgiver, og der til  

 uddannelsen er knyttet en elevløn, skal der foretages fradrag i orlovsydelsen  

 for elevlønnen.
 Hvis elevlønnen overstiger orlovsydelsen, bortfalder denne orlovsydelse.  

 Er elevlønnen lavere end orlovsydelsen, modregnes indtægten, så medlemmet i  

 alt får et beløb, der svarer til orlovsydelsen, jf. ovennævnte  

 bekendtgørelses § 11, stk. 1, og stk. 2.
