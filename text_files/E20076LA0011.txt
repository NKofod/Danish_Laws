Bilag 1: Bekendtgørelse af lov om afgift af lønsum mv. (LBK  

 nr. 466 af 22. maj 2006) Bilag 2: Bekendtgørelse om afgift af lønsum mv. (BEK nr.  

 1176 af 23. november 2006) Emneregister K.1 Ministerbemyndigelse - § 20 Skatteministeren kan fastsætte nærmere regler til gennemførelse af  

 loven, herunder regnskabsbestemmelser samt foreskrive  

 kontrolforanstaltninger.
K.2 Ikrafttrædelses- og overgangsbestemmelser -  

 § 21 Loven om lønsumsafgift for virksomheder inden for den finansielle  

 sektor trådte i kraft den 1. juli 1990, og de virksomheder, der var  

 omfattet af registreringspligten, skulle anmeldes til registrering hos  

 told- og skatteregionen senest den 1. juni  

 1990.
K.2.1 Lovændringer efter lovens  

 ikrafttræden Visse af de nedenstående lovændringer er mere udførligt beskrevet i  

 indledningen eller i de enkelte afsnit, og der henvises derfor til disse  

 steder i vejledningen.
K.2.2 Lov nr. 892 af 21/12 1991 Med denne lov blev den afgiftspligtige kreds af virksomheder udvidet  

 til at omfatte alle de momsfri aktiviteter, der tidligere var omfattet af  

 ambien, og det var således ikke længere kun den finansielle sektor, der  

 var lønsumsafgiftspligtig.
 Lovændringerne trådte i kraft den 1. januar  

 1992.
K.2.3 Lov nr. 364 af 14/5 1992 Ved lov nr. 364 af 14/5 1992 blev lønsumsafgiftsloven ændret så  

 kredittiden for kvartalsangivelser blev ændret fra 3 måneder og 20 dage  

 til 3 måneder og 15 dage.
 Lovændringerne trådte i kraft den 1. januar  

 1993.
K.2.4 Lov nr. 376 af 18/5 1994 Ved lov nr. 376 af 18/5 1994 blev lønsumsafgiftsloven ændret som følge  

 af ændringer i momsloven.
De afgiftspligtige virksomheder efter  

 lønsumsafgiftsloven var indtil dette tidspunkt afgrænset i  

 lønsumsafgiftslovens § 1, blandt andet ved en henvisning til momslovens §  

 2, stk. 3. Ved ændringen af lønsumsafgiftsloven blev denne henvisning  

 ændret til en række specifikke numre i momslovens § 13.
 Ved lovændringen bortfaldt også 2 af skatteministerens bemyndigelser.  

 Dels en bemyndigelse til at bestemme, at offentlige virksomheder skulle  

 registreres og dels en bemyndigelse til at bestemme, at andre virksomheder  

 end halv offentlige virksomheder og religiøse samfund ikke skulle betale  

 afgift.
 Endelig indeholdt lovændringen visse præciseringer omkring  

 lønindeholdelse og videregivelse af oplysninger.
 Lovændringerne trådte i kraft dagen efter bekendtgørelsen i Lovtidende  

 og med virkning fra den 1. juli 1994.
K.2.5 Lov nr. 423 af 14/6 1995 Ved lov nr. 423 af 14/6 1994 om neutralisering af nedsættelse af  

 arbejdsmarkedsbidrag og ATP-betaling blev afgiftssatserne og  

 afgiftsgrundlaget forhøjet for en række virksomheder.
Forhøjelsen  

 gennemføres over en årrække og er først helt gennemført for indkomståret  

 2000.
 Lovændringerne trådte i kraft den 1. januar  

 1997.
K.2.6 Lov nr. 1204 af 27/12 1996 Ved lov nr. 1204 af 27/12 1996 blev der skabt mulighed for, at bøder,  

 der afgøres administrativt, kan inddrives ved udpantning og  

 lønindeholdelse.
 Lovændringerne trådte i kraft den 1. januar  

 1997.
K.2.7 Lov nr. 1223 af 27/12 1996 Ved lov nr. 1223 af 27/12 1996 blev lønsumsafgiftsloven ændret som  

 følge af ændringer i dødboskifteloven.
Efter de nye dødsboskifteregler  

 skal krav anmeldes inden 8 uger efter bekendtgørelse af proklama.
Som  

 følge heraf blev der indsat bestemmelser i loven omkring afregning for  

 dødsboer.
 Lovændringerne trådte i kraft den 1. januar  

 1997.
K.2.8 Lov nr. 442 af 10/6 1997 Ved lov nr. 442 af 10/6 1997 bortfaldt bestemmelsen i  

 lønsumsafgiftslovens § 2a, stk. 3, om at skatteministeren kunne bestemme,  

 at virksomheder, der afholdt arrangementer, hvis overskud fuldt ud  

 anvendtes til velgørende eller på anden måde almennyttige arrangementer,  

 kunne fritages.
 Baggrunden herfor var, at sådanne virksomheder ikke var omfattet af  

 afgiftspligten i lovens § 1, hvorfor bestemmelsen var overflødig.
 Lovændringerne trådte i kraft den 1. juli  

 1997.
K.2.9 Lov nr. 889 af 3/12 1997 Ved lov nr. 889 af 3/12 1997 blev angivelses- og betalingsfristen for  

 de kvartalsvise opgørelsesperioder for lønsumsafgift nedsat fra 3 måneder  

 og 15 dage til 15 dage.
Som en konsekvens af denne ændring bortfaldt  

 samtidig hermed også den særlige regel om samtidig afregning for en  

 tidligere opgørelsesperiode, når indehaveren af en registreret virksomhed  

 dør, og der udstedes proklama efter § 81 i lov om skifte af dødsboer.
Derudover blev afgiftsgrundlaget ændret for de virksomheder, der hidtil  

 skulle opgøre afgiftsgrundlaget som lønsummen med tillæg af  

 investeringsfondsgrundlaget.
Efter lovændringen er afgiftsgrundlaget for  

 disse virksomheder i stedet lønsummen med tillæg af  

 konjukturudligningsgrundlaget.
 Lovændringerne trådte i kraft den 1. januar  

 1998.
K.2.10 Lov nr. 1098 af 29/12 1997 Ved lov nr. 1098 af 29/12 1997 om ændret klagestruktur blev en del af  

 Told- og Skattestyrelsens hidtige kompetence til at behandle klagesager  

 som 2. instans overflyttet til Landsskatteretten.
 Lovændringerne trådte i kraft den 1. april  

 1998.
K.2.11 Lov nr. 1056 af 23/12 1998 Ved lov nr. 1056 af 23/12 1998 blev den danske lovgivning, som følge af  

 euroens indførsel i en række EU-lande, tilpasset, således at regnskabet  

 herefter kunne føres i fremmed valuta efter reglerne i bogføringeloven og  

 årsregnskabsloven.
 Lovændringerne trådte i kraft den 1. januar  

 1999.
K.2.12 Lov nr. 380 af 2/6 1999 Lov nr. 380 af 2/6 1999 vedrører myndigheders adgang til privat ejendom  

 uden retskendelse.
Se endvidere  

 afsnit       H .
 Lovændringerne trådte i kraft dagen efter bekendtgørelsen i  

 Lovtidende.
K.2.13 Lov nr. 165 af 15/3 2000 Lov nr. 165 af 15. marts 2000 er en konsekvensændring som følge af  

 opkrævningsloven, jf. lov nr. 169 af 15. marts 2000. Loven skal derfor ses  

 i sammenhæng med opkrævningsloven, som er et led i regeringens fortsatte  

 arbejde for forenklinger for erhvervslivet.
Dette betyder, at fristen for indlevering af angivelser samt for  

 betaling fremover ikke direkte vil fremgå af lønsumsafgiftsloven, men  

 derimod af opkrævningsloven.
Der henvises til  

 afsnit       F .
 Lovændringerne trådte i kraft den 1. januar  

 2001.
K.2.14 Lov nr. 461 af 31/5 2000 Lov nr. 461 af 31/5 2000 vedrører sikkerhedsstillelse ved anmeldelse  

 til registrering for virksomheder, der er skattepligtige efter  

 selskabsskattelovens § 1, stk. 1, jf. stk. 6 eller § 2, stk. 1 eller stk.  

 4. Disse regler er indsat i lovens § 10a.
Se endvidere  

 afsnit       F.11  

 .
 Lovændringerne trådte i kraft dagen efter bekendtgørelsen i  

 Lovtidende.
 Efter lov nr. 461 § 6 følger det endvidere, at § 10a i  

 lønsumsafgiftsloven fra den 1. januar 2001 erstattes af § 11a i lov nr.  

 169 af 15. marts 2000 om opkrævning af skatter og afgifter  

 mv.
K.2.15 Lov nr. 1029 af 22/11 2001 Ved lov nr. 1029 af 22/11 2000 blev hæftestraffen afskaffet.
 Lovændringerne trådte i kraft den 1. juli 2000.
K.2.16 Lov nr. 1299 af 20/12 2000 Ved lov nr. 1299 af 20/12 2000 blev kredittiden for virksomheder, der  

 opgør afgiftsgrundlaget efter § 4, stk. 2, nr. 1 (den  

 finansielle sektor - metode 2) afkortet. Ændringen har virkning for  

 afgiftsperioder, der påbegyndes den 1. april 2001 eller senere.
 I henhold til opkrævningslovens § 2, stk. 1, skal disse virksomheder  

 anvende kalendermåneden som afregningsperiode.
K.2.17 Lov nr. 392 af 6/6 2002 Lov nr. 392 af 6/6 2002 om fritagelse for fri folkeoplysende virksomhed  

 og undervisning i børnehaveklasse og 1. - 10. klasse.
Lovændringen trådte  

 i kraft 1. juli 2002.
K.2.18 Lov nr. 325 af 18/5/2005 Ved § 26 i lov nr. 325 af 18. maj 2005 om ændring af visse skatte- og  

 afgiftslove, arbejdsmarkedsfondsloven, opkrævningsloven og  

 miljøbeskyttelsesloven (Indsats mod skatte- og afgiftsunddragelse) blev  

 der foretaget ændringer i lønsumsafgiftslovens straffebestemmelser.
Loven  

 trådte i kraft dagen efter bekendtgørelsen i  

 lovtidende.
K.2.19 Lov nr. 428 af 6/6 2005 Lov nr. 428 af 6. juni 2005 om ændring af en række love som følge af  

 skatteforvaltningsloven (konsekvensændringer som følge af kommunalreformen  

 m.v.) trådte i kraft dagen efter bekendtgørelsen i Lovtidende.
Loven har  

 virkning fra den 1. november 2005.
 Ved lovens § 46 gennemføres konsekvensændringer af lønsumsafgiftsloven  

 som følge af skatteforvaltningsloven.
K.2.20 Lov nr. 517 af 7/6/2006 Ved § 2 i lov nr. 517 af 7. juni 2006 om ændring af  

 merværdiafgiftsloven og lov om afgift af lønsum blev der indsat lovhjemmel  

 i lønsumsafgiftsloven til SKAT's praksis, hvorefter virksomheder med et  

 negativt afgiftsgrundlag opgjort efter lønsumsafgiftslovens § 4, stk. 1,  

 kan modregne afgiftsgrundlaget i det efterfølgende indkomstårs  

 afgiftsgrundlag.
 Loven trådte i kraft den 1. juli 2006.
K.3. Lovens anvendelsesområde - § 22 Lønsumsafgiftsloven gælder ikke for Færøerne og  

 Grønland.
