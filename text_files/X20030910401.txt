Indbetaling til  

 ophørspension efter pensionsbeskatningslovens § 15 A - 10-års-kravet -  

 selvstændig virksomhed som speciallæge - efterbeskatning Spørgsmål Er tildelingen af deltidspraksis med ydernummer fra  

 Københavns Amt af 9. november 1990 at betragte som en selvstændig  

 erhvervsvirksomhed, jf. definitionen i pensionsbeskatningslovens § 15 A, stk.  

 2, og er spørgeren dermed berettiget til at anvende reglerne i  

 pensionsbeskatningslovens § 15 A om indskud på ratepension i forbindelse med  

 salg af lægevirksomhed i 2004 eller senere? Hvis spørgeren indbetaler avance ved salg af  

 speciallægevirksomhed til en pensionsordning efter pensionsbeskatningslovens  

 §  

 15 A i 2004 eller 2005, vil han så blive omfattet af  

 pensionsbeskatningslovens  

 §§19A-19D vedrørende de indbetalte midler på ordningen efter  

 pensionsbeskatningslovens  

 § 15 A? Hvis spørgeren går på pension i 2004 før udløbet af  

 indbetalingerne på ratepensionen oprettet i 1995, vil han i så fald ifalde  

 beskatning efter pensionsbeskatningslovens §§19A-19D? Svar Ad 1. Spørgerens virksomhed som speciallæge med deltidspraksis kan  

 betegnes som selvstændig erhvervsvirksomhed.
På grund af kravet om, at man  

 skal  

 have drevet selvstændig virksomhed i mindst 10 sammenhængende år forud for  

 oprettelsen af pensionsordningen, vil spørgeren kun kunne benytte sig af  

 pensionsbeskatningslovens § 15A, såfremt han fortsætter som selvstændig  

 erhvervsdrivende mindst indtil 1. juni 2005.
Ad 2. Nej.
Det forudsættes, at spørgeren fortsætter som  

 selvstændig erhvervsdrivende mindst indtil 1. juni 2005, jf. ad 1.
 Ad 3. Nej.
Beskrivelse af de faktiske  

 forhold Pensionsbeskatningslovens § 15A bestemmer, at personer, der i forbindelse  

 med afståelse af deres erhvervsmæssige virksomhed eller en andel af denne  

 opnår  

 en skattepligtig fortjeneste, kan indskyde fortjenesten på en pensionsordning  

 og derved få fradragsret for det indskudte beløb.
Bestemmelsen har til formål at indføre en særlig adgang for  

 personer over 55 år, der har drevet selvstændig virksomhed i mindst 10 år,  

 til  

 at oprette pensionsordninger i forbindelse med virksomhedsophør.
Disse  

 personer  

 står ved erhvervsvirksomhedens ophør typisk dels med en skattepligtig  

 fortjeneste  

 hidrørende fra virksomheden, dels med en meget begrænset eller helt manglende  

 pensionsopsparing.
 Bestemmelsen går ud på at tillade en nærmere afgrænset  

 persongruppe at anvende et beløb svarende til den skattepligtige fortjeneste  

 ved afståelse af virksomhed, dog maks. 2.133.100 kr. (2003-niveau) til at  

 oprette pensionsordninger med løbende udbetalinger og ratepensionsordninger  

 efter særlige beskatningsregler, der tilgodeser de pågældendes særlige  

 situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige gevinster, der opnås ved  

 salg  

 af virksomhedens aktiver, såsom driftsmidler, goodwill og andre immaterielle  

 aktiver, fast ejendom og værdipapirer, med fradrag af tab.
Spørgeren har den 1. december 1990 fra Københavns Amt overtaget  

 speciallægepraksis under ydernummer.
Praksisen er registreret som  

 deltidspraksis med en maximal årlig omsætning på 400.000 kr. i 1990-niveau.  

 Omsætningen har på intet tidspunkt siden 1990 været mindre end 200.000 kr.  

 årligt.
 I perioden 1990-1993 har spørgeren ved siden af sin praksis  

 tillige været ansat på hospital.
Spørgeren var fra 1. juli 1993 til 1. juni 1995 udstationeret i  

 Saudi-Arabien.
I denne periode blev hans praksis passet af en anden  

 speciallæge.
Han har siden juni 1995 alene været beskæftiget i egen personligt  

 drevet virksomhed, siden 1. september 1998 baseret på fuldtidsydernummer fra  

 Vestsjællands Amt.
Han har dog sideløbende hermed haft spredte vikariater af  

 en  

 uges varighed.
 Den 8. december 1998 solgte han deltidspraksis.
Spørgeren indbetaler til ratepension i overensstemmelse med  

 pensionsbeskatningslovens § 11A.
Ordningen er oprettet i 1995 med en årlig  

 indbetaling på 156.225 kr.
Ordningen løber i 10 år fra  

 oprettelsestidspunktet.
 Han agter at sælge ovennævnte fuldtidspraksis 2004 eller senere.  

 Avancen fra dette salg ønsker han at indskyde på en pensionsordning med  

 fradragsret efter pensionsbeskatningslovens § 15 A.
Styrelsens indstilling og  

 begrundelse Ad spørgsmål 1.
 Det er en betingelse for at oprette en ophørspension efter  

 pensionsbeskatningslovens § 15 A, at personen har drevet selvstændig  

 erhvervsvirksomhed eller virksomhed i aktie- eller anpartsselskabsform, hvor  

 personen har været hovedaktionær.
Ifølge bemærkningerne til pensionsbeskatningslovens § 15 A skal  

 begrebet "selvstændig erhvervsmæssig virksomhed" forstås på samme  

 måde som det tilsvarende udtryk i bl.a. investeringsfondsloven og  

 virksomhedsskatteloven.
Selvstændig erhvervsvirksomhed er sædvanligvis  

 kendetegnet ved, at der for egen regning og risiko udøves en virksomhed af  

 økonomisk karakter med det formål at indvinde et økonomisk udbytte.  

 Selvstændig  

 virksomhed er endvidere normalt kendetegnet ved, at virksomheden udøves  

 nogenlunde regelmæssigt og gennem en ikke helt kort periode, samt at  

 virksomheden ikke er af ganske underordnet omfang.
Henset til det oplyste om driften af deltidspraksis, herunder at  

 spørgerens årlige omsætning i deltidspraksis på intet tidspunkt har været  

 under  

 200.000 kr., finder styrelsen, at hans drift af deltidspraksis må betegnes  

 som  

 selvstændig erhvervsvirksomhed.
Det ændrer ikke herved, at spørgeren  

 herudover  

 har arbejdet som lønmodtager (sygehuslæge). Den virksomhed, som spørgeren  

 siden  

 1. september 1998 har drevet i form af en praksis på fuldtidsydernummer fra  

 Vestsjællands Amt, må ligeledes betegnes som selvstændig erhvervsvirksomhed.
Virksomheden skal være drevet i en periode på mindst 10 år forud  

 for det indkomstår, hvor ordningen oprettes.
Der stilles ikke krav om, at det  

 skal have drejet sig om samme virksomhed i hele 10 års perioden.
Kravet om en  

 periode på mindst 10 år vil være opfyldt også i tilfælde af, at den  

 pågældende  

 f.eks. først har drevet selvstændig erhvervsmæssig virksomhed i form af et  

 personligt drevet virksomhed i 6 år og derpå har været hovedaktionær i 4 år  

 jf.  

 Ligningsvejledningen Alm. del, afsnit A.C.1.1.6.
Af bemærkningerne fremgår det, at 10-års perioden ikke afbrydes  

 ved virksomhedsskift, hvis der drives virksomhed både ved indkomstårets  

 begyndelse og ved dets slutning.
Det er herefter styrelsens opfattelse, at  

 perioden på 10 år skal være en sammenhængende periode på 10 år forud for  

 oprettelse af pensionsordningen.
Dog accepteres en afbrydelse i løbet af et  

 indkomstår i forbindelse med et virksomhedsskift, når blot der i øvrigt  

 drives  

 virksomhed ved indkomstårets begyndelse og ved dets afslutning.
 En afbrydelse af perioden grundet f.eks et virksomhedsskift, hvor  

 der ikke drives virksomhed både ved indkomstårets begyndelse og ved dets  

 slutning, eller almindeligt ophør af den selvstændige virksomhed vil medføre,  

 at pensionsbeskatningslovens §15A ikke kan finde anvendelse.
 Avancen skal realiseres efter de 10 år.
Spørgeren har drevet selvstændig erhvervsvirksomhed fra 1.  

 december 1990 til 1. juli 1993. Fra 1. juli 1993 til 1. juni 1995 arbejdede  

 han  

 i Saudi-Arabien som udstationeret.
Fra 1. juni 1995 til 8. december 1998 drev  

 han selvstændig erhvervsvirksomhed i sin deltidspraksis.
Fra 1. september  

 1998  

 drev han selvstændig erhvervsvirksomhed i sin heltidspraksis.
Han vil afstå  

 sin  

 heltidspraksis i 2004 eller 2005.
Perioden som selvstændig erhvervsdrivende blev således afbrudt i  

 perioden fra 1. juli 1993 til 1. juni 1995, hvor spørgeren arbejdede som  

 udstationeret i Saudi-Arabien.
Perioden i Saudi-Arabien afbrød dermed den  

 periode med selvstændig erhvervsvirksomhed, der begyndte den 1. december  

 1990.  

 10-års kravet vil derfor først være opfyldt, hvis spørgeren har været  

 selvstændigt ervhervsdrivende i 10 år fra det tidspunkt, hvor han vendte hjem  

 fra Saudi-Arabien, det vil sige 10 år fra 1. juni 1995, svarende til 1. juni  

 2005. Hvis spørgeren fortsætter med at drive selvstændig erhvervsvirksomhed i  

 form af speciallægepraksis frem til 1. juni 2005, vil han således opfylde  

 10-års-kravet.
Hvis han inden 1. juni 2005 holder op med at drive selvstændig  

 erhvervsvirksomhed, vil han ikke opfylde 10-årskravet, og vil dermed heller  

 ikke kunne benytte sig af pensionsbeskatningslovens § 15A.
Af bemærkningerne til pensionsbeskatningslovens § 15 A fremgår, at  

 det er hensigten, at den persongruppe, der omfattes af bestemmelsen, bl.a. er  

 personer, der har drevet selvstændig virksomhed, enten i form af personligt  

 ejet virksomhed eller i interessentskabsform.
Salget af spørgerens  

 fuldtidspraksis må således kunne betegnes som en afståelse af en del af hans  

 erhvervsmæssige virksomhed.
 Det indstilles derfor, at den fortjeneste, der vil opstå i  

 forbindelse med salget af fuldtidspraksisen, opfylder betingelserne for at  

 kunne anvendes som fradragsberettiget indskud på en pensionsordning i medfør  

 af  

 pensionsbeskatningslovens § 15 A, forudsat at spørgeren fortsætter med at  

 drive  

 selvstændig erhvervsvirksomhed mindst frem til 1. juni 2005.
Det forudsættes, at spørgeren og dennes rådgiver udfylder  

 erklæring i medfør af pensionsbeskatningslovens § 15 A, stk. 8, jf. § 14 i  

 bekendtgørelse om beskatningen af pensionsordninger (blanket nr. 02.032 eller  

 02.033). Det forudsættes endvidere, at de øvrige betingelser for at kunne få  

 fradrag efter pensionsbeskatningslovens § 15 A er opfyldt.
De øvrige  

 betingelser for at få fradrag fremgår af blanketten.
Ad spørgsmål 2 "Skatteflugtsreglerne" i pensionsbeskatningslovens §  

 19A-D finder kun anvendelse, når der er tale om ekstraordinært høje  

 indbetalinger på den ansattes pensionsordning, som foretages af  

 arbejdsgiveren  

 eller af det selskab, hvori den ansatte er hovedaktionær.
Spørgerens  

 selvstændige virksomhed med lægepraksis har ikke været drevet i selskabsform,  

 men i personligt regi.
Den indbetaling efter pensionsbeskatningslovens § 15A,  

 som spørgeren agter at foretage, vil således hverken være foretaget af en  

 arbejdsgiver eller af et selskab, hvori spørgeren er hovedaktionær.
En  

 fraflytning til udlandet vil derfor ikke udløse efterbeskatning efter  

 pensionsbeskatningslovens § 19A-D, selv om spørgeren kort tid før  

 fraflytningen  

 har indsat et større beløb på en ophørspension i medfør af  

 pensionsbeskatningslovens §15A.
Det forudsættes, at spørgeren fortsætter som  

 selvstændig erhvervsdrivende mindst indtil 1. juni 2005, da dette er en  

 betingelse for, at han vil kunne benytte sig af pensionsbeskatningslovens §  

 15A.
Ad spørgsmål 3 "Skatteflugtsreglerne" i pensionsbeskatningslovens §  

 19A-D finder kun anvendelse, når der er tale om ekstraordinært høje  

 indbetalinger på den ansattes pensionsordning, som foretages af  

 arbejdsgiveren  

 eller af det selskab, hvori den ansatte er hovedaktionær  

                                                                          .  

                                                                              

 Skatteyderens fraflytning til udlandet vil derfor ikke udløse  

 efterbeskatning efter pensionsbeskatningslovens § 19A-D, selv om han går på  

 pension i 2004, og indbetalingerne til hans ratepension først udløber senere.  

 Såfremt indbetalingerne til ordningen ophører, inden der er indbetalt i 10  

 år,  

 vil der ske efterbeskatning efter reglerne i pensionsbeskatningslovens § 18  

 A,  

 stk. 1.
 Ligningsrådet  

  

 tiltrådte  

 indstillingen.
