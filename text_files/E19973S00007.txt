S.G.1 Området for aktieavancebeskatning S.G.2 Reglerne om aktieavancebeskatning S.G.3 Særlige beskatningsregler ved visse afståelser mv.
S.G.4 Særlige forhold S.G.1 Området for aktieavancebeskatning Ved afståelse af aktier, andelsbeviser og lign. behandles fortjeneste  

 eller tab som udgangspunkt efter reglerne i lov om beskatning af fortjeneste  

 ved afståelse af aktier mv. (ABL). Dog behandles fortjeneste eller tab ved  

 afståelse af konvertible obligationer i visse tilfælde i stedet efter  

 reglerne i KGL § 6, stk. 2, § 7, stk. 7 eller § 7A.
Den seneste  

 lovbekendtgørelse af ABL er nr. * 817 af 30. okt. 1997, det bemærkes, at  

 enkelte bestemmelser i lovbekendtgørelsen først har virkning fra og med  

 indkomståret 1998, * og det seneste cirkulære om beskatning af aktier er nr.  

 137 af 19. juli 1994.
I tilfælde, hvor beskatning ved afståelse af aktier i stedet skal ske  

 efter reglerne i LL § 16 A eller § 16 B, skal hele afståelsessummen beskattes  

 som aktieindkomst, jf.
PSL § 4 a.
 Loven finder anvendelse på aktier, anparter, andelsbeviser og lignende  

 værdipapirer.
 I det følgende defineres en række værdipapirer, der er omfattet af loven.
 Gennemgangen er dog ikke udtømmende.
S.G.1.1 Definitioner Fondsaktier Fondsaktier - ofte kaldet reservefonds- eller friaktier - er aktier, der  

 uden vederlag gives et selskabs aktionærer i forhold til deres  

 aktiebesiddelse i selskabet.
Fondsaktier udstedes som regel, når der i et selskab er opsamlet meget  

 betydelige reserver, idet der herved tilvejebringes et mere rimeligt forhold  

 mellem aktiekapital og reserver.
Dette sker ved at overføre en del af  

 midlerne fra reservefondskonti til aktiekapitalkonto.
Der tilgår ikke  

 aktionærerne nogen økonomisk fordel herved, da de i forvejen gennem deres  

 aktiebesiddelse ejer hele selskabets formue incl. reserverne.
Derfor vil hele  

 aktiekapitalens kursværdi være den samme før og efter udvidelsen.
Interimsbeviser/aktieretsbeviser/udbyttekuponer Mod afstempling af de gamle aktier eller mod aflevering af en bestemt  

 udbyttekupon får aktionærerne udstedt interimsbeviser (midlertidige  

 aktiebeviser), der senere ombyttes med de nye aktier.
Hvis en aktionærs  

 beholdning af aktier ikke går op med udvidelsesforholdet, kan aktionæren i  

 stedet få udleveret aktieretsbeviser, som kan sælges, eller som man kan købe  

 for at kunne tegne et »rundt« beløb.
Hvor udleveringen af  

 fondsaktier sker mod aflevering af en bestemt udbyttekupon, kan denne  

 ligeledes sælges eller evt. veksles.
Kursen for aktieretten vil tendere imod  

 at være lig forskellen mellem kursen før og efter udvidelsen.
Tegningsretter Tegningsret er den ret, der gives et selskabs aktionærer til at tegne nye  

 aktier i forbindelse med udvidelse af et selskabs aktiekapital, som regel til  

 en lavere kurs end den p.t. noterede. Ønsker aktionæren ikke selv at udnytte  

 tegningsretten helt eller delvis, vil han få udleveret tegningsretsbeviser,  

 der kan sælges som selvstændige værdipapirer.
Sker nytegningen mod aflevering  

 af en bestemt udbyttekupon, kan denne ligeledes sælges eller evt. veksles.
Man kan supplere sin egen tegningsret ved køb for derved at få ret til  

 tegning af et »rundt« beløb,   

 ligesom ikke-aktionærer kan købe tegningsretter og nytegne i selskabet. * Se om den skattemæssige behandling af tegningsretter S.G. 2.4.7.3. * Tegningsforhold Tegningsforholdet angiver, hvor mange nye aktier, der kan tegnes.  

 Tegningsforhold 4:1 betyder således, at der for hver 4 gamle aktier kan  

 tegnes een ny af samme størrelse.
Det vil sige, at hvis tegningsforholdet er  

 4:1, skal man købe 4 tegningsretter for at kunne tegne en ny aktie - eller  

 sagt på en anden måde - ved beregningen af, hvad der kan opnås ved salg af  

 tegningsretten, skal man multiplicere den nominelle værdi af de gamle aktier  

 med tegningsrettens kurs og dividere med 100.
 Tegningskursen er den kurs til hvilken de nye aktier kan tegnes.
 Tegningsrettens kurs er den kurs, til hvilken den tegningsret, der er  

 knyttet til 100 kr. gamle aktier, handles.
 Værdien af en tegningsret beregnes således: Hvis kursen på de gamle aktier  

 før udvidelsen er 250, giver det med tegningsforholdet 4:1:
 Gennemsnitsanskaffelseskurs 221.
Forskellen mellem den gamle kurs 250 og den gennemsnitlige  

 anskaffelseskurs 221 udgør tegningsrettens teoretiske værdi, men den faktiske  

 kurs kan afvige noget herfra.
I børssproget tales der altid om tegningsret af  

 så og så mange gamle aktier - ikke om retten til at tegne så og så mange nye  

 aktier.
Udbyttet af en aktie er altid inkluderet i prisen.
Finder udvidelsen sted  

 i et selskab - der normalt giver 10 pct. i udbytte - kort før  

 generalforsamlingen, og bærer de nye aktier intet udbytte, trækker man 10  

 points fra i kursen, inden tegningsrettens værdi beregnes.
Fra tegningsdagen  

 noteres de gamle aktier eksklusive tegningsretten, og kursen vil derfor falde  

 under hensyn til tegningsrettens værdi.
De nye aktier optages kun til  

 særskilt notering, hvis de ikke bærer fuldt udbytte for det regnskabsår, der  

 endnu ikke er udbetalt udbytte for.
Fri tegning betyder, at et selskab kan udbyde helt eller delvis til fri  

 nytegning.
Denne form for tegning kræver ikke nogen tegningsret, men sker  

 næsten altid til væsentlig højere kurser end pari.
Medarbejderaktier Medarbejderaktier er aktier, der tilbydes et selskabs medarbejdere til  

 favørkurs eller udloddes uden vederlag (maks. 6.000 kr. årligt). Se A.B.1.10.
Håndværkeraktier Håndværkeraktier er aktier håndværkere m.fl., der har udført arbejde ved  

 opførelse af en bygning for et aktieselskab, modtager som betaling for deres  

 (rest-)tilgodehavende, se E.B.2.6.4.
Konvertible obligationer Konvertible obligationer er værdipapirer, som efter et vist tidsforløb  

 giver indehaveren ret til at vælge mellem kontant indløsning eller  

 konvertering til aktier i selskabet.
Tegningsretten til konvertible  

 obligationer handles på børsen på samme måde som tegningsret til aktier.
Der  

 sker særskilt notering af de konvertible obligationer.
Kursen findes i  

 børskurslisterne under »Aktier«.
Warrants Warrants er aktietegningsrettigheder, der giver erhververen ret, men ikke  

 pligt, til på et senere tidspunkt, sædvanligvis efter 3 år at tegne aktier i  

 et selskab til en forud fastsat tegningskurs, også kaldet exercisepris.  

 Udstedelse af warrants medfører således en senere kapitaludvidelse i det  

 warrantudstedende selskab.
Idéaktier Idéaktier, jf.
ABL § 2 e, er aktier, som en person har modtaget som  

 vederlag ved afhændelse af et forsknings- eller udviklingsarbejde, jf.
LL §  

 27 E, stk. 1.
Hvem er hovedaktionær Selv om hovedaktionærbegrebet ikke længere har betydning ved opgørelsen af  

 avance og tab, har begrebet stadig betydning skattemæssigt, idet det bl.a.  

 finder anvendelse i følgende tilfælde:
- ved generationsskifte, jf.
ABL § 11 - ved fraflytning, jf.
ABL § 13 a.
 En aktionær anses som hovedaktionær efter * ABL § 11, stk. 2-4, hvis  

 vedkommende enten selv eller samtidig sammen med de i * ABL § 11, stk. 3,  

 nævnte pårørende eller selskaber, fonde mv. på noget tidspunkt indenfor de  

 seneste 5 år har ejet mindst 25 pct. af aktiekapitalen eller rådet over mere  

 end 50 pct. af stemmeværdien.
En aktionær anses også som hovedaktionær, hvis aktierne er erhvervet i  

 forbindelse med omdannelsen af en personligt ejet virksomhed efter VOL,  

 såfremt han på noget tidspunkt inden for de seneste 10 år har ejet aktier  

 svarende til 25% eller mere af aktiekapitalen ved omdannelsen eller rådet  

 over mere end 50% af stemmeværdien.
Bestemmelsen har virkning for afståelse  

 af aktier, når virksomhedsomdannelsen har fundet sted den 14. dec. 1992 eller  

 senere, samt hvor virksomhedsomdannelsen har fundet sted før den 14. dec.  

 1992, når beslutning om tilførsel af kapital er truffet den 17. nov. 1992  

 eller senere.
I TOLD-SKAT Nyt 1991.22.1299 (TfS 1991,541) er gengivet en bindende  

 forhåndsbesked om et selskab, der foretog kapitaludvidelse i november måned  

 1986. Kapitaludvidelsen blev registreret i Erhvervs- og Selskabsstyrelsen i marts 1987. Direktøren ejede forud for  

 kapitaludvidelsen i november 1986 28% af aktiekapitalen og 40,2% af den  

 samlede stemmeværdi.
Efter udvidelsen ejede han 21% af kapitalen og 32,2% af  

 stemmeværdien.
Ligningsrådet anså tegningsfristens udløb i november måned  

 1986 for at være det korrekte udgangspunkt for beregning af tidspunktet for  

 direktørens ændring af aktionærstatus.
Afgørelsen er kommenteret i TOLD-SKAT  

 Nyt 1991. 22.1300.
 Aktie- og anpartsselskaber samt skattepligtige efter FBL er ikke omfattet  

 af de regler, som gælder for hovedaktionærer.
Ved opgørelsen af aktiekapitalen og stemmeværdien i et selskab ved  

 afgørelsen af, om der indenfor de seneste 5 år er ejet mindst 25 pct. af  

 aktiekapitalen eller rådet over mere end 50 pct. af stemmeværdien, bortses  

 der fra selskabets beholdning af egne aktier.
Ved afgørelsen af, om der er  

 rådet over mere end 50 pct. af stemmeværdien, er det ikke afgørende, hvem der  

 har ejet aktierne, hvortil stemmeretten er knyttet, men hvem der har rådet  

 over stemmeretten.
 Konvertible obligationer medregnes hverken til aktiekapitalen eller til  

 aktiebeholdningen ved afgørelsen af, om aktionæren er hovedaktionær.
 De pårørende, hvis aktiebeholdning medregnes, jf. * ABL § 11, stk. 3, er  

 aktionærens ægtefælle, forældre, bedsteforældre, børn og børnebørn samt disse  

 personers ægtefæller eller dødsboer efter de nævnte personer.
 Stedbarns- og adoptivforhold sidestilles med ægte slægtskabsforhold.
Derimod er en samlever ikke omfattet af personkredsen i * ABL § 11, stk. 3  

 ( jf.
TfS 1995,368.) Har aktionæren ikke samtidig sammen med de pårørende ejet aktier eller  

 rådet over stemmer, skal de pårørendes aktiebeholdning ikke medregnes, se  

 Skat 1987.3.224 (sd) (TfS 1987,137).
 Ved afgørelsen af, om en ægtefælle isoleret betragtet har ejet aktier i et  

 omfang, der gør vedkommende til hovedaktionær, tages kun hensyn til  

 aktiebesiddelsen hos dennes pårørende, medens aktiebesiddelsen hos den anden  

 ægtefælles pårørende er uden betydning.
 Aktier, som en nuværende ægtefælle har afstået før ægteskabets indgåelse,  

 eller som har tilhørt en tidligere ægtefælle under ægteskabet, medregnes  

 ikke.
En ægtefælle, der ved separation fik udlagt 22,5% anparter i et ApS, der  

 indtil separationen, havde været fuldt ud ejet af den anden ægtefælle,  

 succederede i sidstnævnte ægtefælles skattemæssige anskaffelsessum og  

 -tidspunkt samt hovedaktionærstatus.
TOLD-SKAT Nyt 1992.21.675 (TfS  

 1992,494).
I T&S nyt 1991.13.719 (TfS 1991,301) havde en hustru i forbindelse med  

 separation fået udlagt en aktiepost, som under ægteskabet havde tilhørt  

 manden.
Aktieposten udgjorde mindre end 25% af aktiekapitalen, men manden var  

 hovedaktionær, idet mandens far ejede den resterende aktiepost i selskabet.  

 Landsskatteretten henviste til cirkulære nr. 1 af 2. januar 1994, punkt 14,  

 hvoraf fremgår, at hustruen overtager mandens hoved-aktionærstilling, men at  

 denne hovedaktionærstilling som følge af svigerfamiliens aktiebesiddelse  

 ville ophøre straks ved separationen.
Den tidligere hustru blev derfor ikke  

 hovedaktionær.
Forskellen på de to foran refererede afgørelser er, at mandens  

 hovedaktionærstatus i sagen TOLD-SKAT Nyt 1992.21.675 (TfS 1992,494) afhang  

 af hans egen aktiebesiddelse, medens mandens hovedaktionærstatus i sagen  

 t&s nyt 1991.13.719 (TfS 1991,301) afhang af hans fars aktiebesiddelse.  

 Når hustruerne i de to sager får overdraget aktieposter på under 25%,  

 succederer de i mændenes hovedaktionærstatus.
Ved separation eller skilsmisse  

 er det kun den hovedaktionærstatus, der følger af den tidligere  

 svigerfamilies aktiebesiddelser, der bortfalder.
Den hovedaktionærstatus, der  

 følger af den tidligere ægtefælles aktiebesiddelser, bortfalder derimod ikke.
I TOLD*SKAT Nyt 1993.8.384 (TfS 1993,212) fik H ved skilsmisse overdraget  

 en aktiepost på 9% fra M, der var hovedaktionær i selskabet S.
H succederede  

 i M's hovedaktionærstatus.
Ligningsrådet fandt, at M's aktiepost skulle  

 behandles som én aktiepost, uanset skilsmissen, og at H's  

 hovedaktionærstatus ville vedvare indtil M og H havde nedbragt deres samlede  

 aktiebesiddelse, således at de igennem 5 år tilsammen havde ejet mindre end  

 25% eller rådet over mindre end 50% af stemmeværdien. * TfS 1997,769 (LSR).
 Skatteyder indtræder i ægtefællens hovedaktionærstatus ved skilsmisse.
Fortjeneste ved salg af aktieposten var imidlertid ikke skattepligtig,  

 idet salget skete mere end 5 år efter skilsmissen. * H fik i forbindelse med skilsmisse udlagt en anpartspost på 24% i et  

 selskab, hvor M før skilsmissen havde ejet hele anpartskapitalen.
 Landsskatteretten fandt, at den hovedanpartshaverstilling, som fulgte af  

 M's egen anpartsbesiddelse, og som H succederede i, ikke ophørte ved udlægget  

 i forbindelse med skilsmissen. * TfS 1997,179 VLD (Appelleret).
De selskaber, fonde mv., hvis aktiebeholdning medregnes, jf.
ABL § 11,  

 stk. 3, er selskaber, fonde mv., hvorover den nævnte personkreds på grund af  

 aktiebesiddelse, vedtægtsbestemmelse, aftale eller fælles ledelse har haft en  

 bestemmende indflydelse. * Se TfS 1997,175 (HD) hvor Højesteret bemærker, at  

 skatteyder allerede gennem sine børns aktiebesiddelse havde adgang til at  

 udøve en væsentlig indflydelse i det købende selskab. * Bestemmende indflydelse er anset at foreligge, hvor personkredsen rådede  

 over 43,8 pct. af stemmeværdien i et børsnoteret selskab.
Bestemmende  

 indflydelse er ikke anset at foreligge, hvor der var tale om rådighed over 33  

 1/3 pct. af stemmeværdien i et ikke børsnoteret selskab, Skat 1987.1.62 (sd).  

 (TfS 1987,53). Tilsvarende er bestemmende indflydelse ikke anset for at  

 foreligge, hvor aktiekapitalen og stemmeretten er ligeligt fordelt mellem 2  

 aktionærer, jf.
TfS 1995, 666.
 Hvis aktionæren er hovedaktionær i ét selskab, og herudover er  

 almindelig aktionær i et andet selskab, skal de regler, der gælder for  

 hovedaktionærer, kun anvendes på hovedaktionæraktierne.
 Om hovedaktionærstatus for et medlem af en indkøbsforening omfattet af den  

 tidligere SEL § 1, stk. 1, nr. 3 a, i relation til beskatning af  

 likvidationsprovenu, se Skat 1987.5.363 (sd) (TfS 1987,295).
 I henhold til SKL § 8 D, har bl.a. bestyrelser eller lignende øverste  

 ledelser for juridiske personer på skattemyndighedernes foranledning pligt  

 til at fremkomme med oplysninger til brug for ligningen, herunder oplysninger  

 om aktionærforhold.
 S.G.1.2 Aktier, andelsbeviser og lign.
 Reglerne om aktieavancebeskatning i ABL omfatter aktier, anparter i  

 anpartsselskaber, investeringsbeviser i akkumulerende og udloddende  

 investeringsforeninger, andelsbeviser og lign. værdipapirer samt aktie- og  

 tegningsretter vedrørende disse.
 Reglerne omfatter endvidere warrants samt konvertible obligationer og  

 tegningsretter vedrørende disse, men ikke andre obligationer.
De særlige tilfælde, hvor konvertible obligationer beskattes efter KGL, er  

 omhandlet i KGL § 6, stk. 2 om gevinst og tab på konvertible obligationer i  

 fremmed valuta, KGL § 7, stk. 7 om beskatning af gevinst på konvertible  

 obligationer, der ikke opfylder mindsterentekravet, samt endelig KGL § 7 A om  

 beskatning af gevinst på fordringer erhvervet for lånte midler.
Om det  

 nærmere indhold af disse bestemmelser henvises til cirkulære nr. 134 af 29.  

 juli 1992 om KGL, punkt 82 ff samt A.D.2.1.1.
 Reglerne i ABL gælder, uanset at der ikke udstedes egentlige aktiebreve  

 eller andelsbeviser mv., lsr. 1968.6.
 Reglerne gælder ikke blot for andele i egentlige erhvervsdrivende  

 andelsselskaber, men også for andele i f.eks. andelsboligforeninger (lsr.  

 1966.21 og 85) og andelshaveforeninger (lsr. 1971.114). Vedrørende evt.  

 skattefritagelse efter den såkaldte parcelhusregel i EBL § 8, stk. 4,  

 henvises til S.G.3.8. For andele i andelshaveforeninger, hvor  

 andelsforeningen ejer grunden samt diverse fællesanlæg, medens andelshaveren  

 ejer huset opført på den havelod, som andelshaveren har brugsretten til, skal  

 afståelsesvederlaget opdeles på huset og andelsbeviset, således at  

 beskatningen sker efter reglerne for henholdsvis ejendomsafståelse og  

 aktieafståelse.
 Det er en forudsætning for reglernes anvendelse, at der er tale om  

 andelsrettigheder i selvstændige skattesubjekter.
 Reglerne omfatter således ikke andele i interessentskaber, andele i  

 boligkollektiver som nævnt under S.A.1.8.2 og andele i kommanditselskaber.
 Deltagere i kontoførende investeringsforeninger beskattes heller ikke  

 efter reglerne i ABL, men efter reglerne i investeringsforeningsloven, jf.  

 lovbek. nr.754 af 15. aug. 1996.
 Aktier og lign. er anset at foreligge i lsr. 1974.8 (vognmands indskud ved  

 tilslutning til en taxacentral) og i lsr. 1983.152 (forpagters salg af retten  

 til at levere kartofler til en andelsfabrik).
 Indskudsbeviser i Arbejderbevægelsens kooperative Finansieringsfond, kunne  

 ikke anses som aktier, idet de alene kunne tilbagebetales med højst det  

 indskudte beløb, lsr. 1985.171 (TfS 1988,550).
En vedtagen, men ikke registreret udvidelse af aktie- eller  

 anpartskapitalen i et registreret selskab omfattet af SEL § 1, stk. 1, nr. 1,  

 giver ikke ret til tabsfradrag for aktier eller anparter.
Dette gælder uanset  

 årsagen til den manglende registrering.
Se ØLD af 26. marts 1984 (skd.70.514)  

 og Skat 1988.10.602 (lsr) og TfS 1996,603 (VLD).
 S.G.1.3 Afståelse mv.
 Reglerne om aktieavancebeskatning i ABL finder som udgangspunkt anvendelse  

 ved afståelse, jf. lovens § 1, stk. 2.
Salg Ved afståelse tænkes først og fremmest på almindeligt frit salg.
Et salg  

 anses for sket på aftaletidspunktet.
Dette gælder, uanset om betalingen først  

 sker senere, og uanset om parterne har aftalt, at overdragelsen juridisk og  

 skattemæssigt først skal finde sted samtidig med betalingen, se lsr.1977.117.
Ligningsrådet fandt, at en person, som var indrømmet en tidsbegrænset  

 salgsret til en aktiepost til en på forhånd fastlagt kursberegningsregel, og  

 som havde fået bankgaranti for salgssummens betaling, ikke havde afstået sin  

 aktiepost ved salgsrettens indrømmelse, men først på det tidspunkt, hvor han  

 påberåbte sig salgsretten.
TOLD*SKAT Nyt 1993.8.385. (TfS 1993,221) Aktietildeling i forbindelse med et påtænkt indlånsarrangement i et  

 pengeinstitut med en bindingsperiode på 3 år blev af Ligningsrådet anset for  

 et salg på tidspunktet, hvor aktierne endeligt og ubetinget måtte anses for  

 tildelt kunden, jf.
TfS 1995,118. Se endvidere TfS 1996,381.
Udlån af aktier til en baissespekulant vil som udgangspunkt blive anset  

 for en afståelse, Skat 1989.8.619 (sd) (TfS 1989,471). Hvorvidt der i disse  

 tilfælde er indeholdt sådanne særskilte aftaler, som tillige er omfattet af  

 KGL's regler om finansielle instrumenter, må bedømmes konkret.
Om  

 baissespekulation henvises til S.G.2.4.6.
Tvangsindløsning Sker afståelsen ved tvangsindløsning efter reglerne i aktieselskabslovens  

 §§ 20 b og 20 c, og overdrages aktierne ikke inden udløbet af den frist, der  

 efter lovens § 20 c, stk. 1, fastsættes i bek. i Statstidende, anses aktierne  

 for afstået på den i Statstidende anførte dato for fristens udløb, Skat  

 1988.10.616 (sd) (TfS 1988,558). Et evt. senere indgået forlig om  

 indløsningskursen udsætter ikke afståelsestidspunktet, Skat 1988.6.342 (LSR)  

 (TfS 1988,318).
Skattepligtig fusion I TOLD-Skat Nyt 1992.6.191 (TS) (TfS 1992,199) ansås aktier i det  

 ophørende (indskydende) selskab i anledning af en skattepligtig fusion først  

 for afstået på datoen for generalforsamlingens endelige vedtagelse af  

 fusionen.
Aktierne ansås for afstået til børskursen pr. denne dato for de  

 tilbyttede aktier.
Erstatnings- og forsikringssummer Erstatnings- og forsikringssummer sidestilles med salgssummer, ABL § 9,  

 stk. 2. Erstatning for annullering af en aftale om aktiesalg er behandlet som  

 et salg, LSR 1970.7.
Gave eller arveforskud Overdragelse og erhvervelse af aktier ved gave eller arveforskud betragtes  

 som henholdsvis afståelse og anskaffelse.
Som afståelsessum henholdsvis  

 anskaffelsessum anvendes den værdi, der lægges til grund ved beregningen af  

 gaveafgift eller indkomstskat i forbindelse med gaven eller arveforskuddet.  

 Er overdragelsen eller erhvervelsen ikke gaveafgiftpligtig eller  

 indkomstskattepligtig, benyttes i stedet værdien i handel og vandel på  

 overdragelsestidspunktet.
Erstatnings- og forsikringssummer sidestilles i ABL  

 med salgssummer, jf.
ABL § 9, stk. 1 og 2. ABL § 9, stk. 1 og 2, svarer til  

 den tidligere LOSI §§ 4 og 5, hvorfor retstilstanden på området er uændret.  

 Om gaveoverdragelser til børn mv. og om overdragelseskurs, se endvidere hhv.  

 S.G.1.3.2 og S.G.2.4.8.3.
Aktieombytning - vedtægtsændring Ombytning af aktier i samme selskab, men med forskellige rettigheder,  

 sidestilles med salg, uanset aktierne har samme kursværdi.
Ombytning af ældre aktier med nye aktier i samme selskab, således at de  

 ældre og de nye aktier i realiteten er identiske, sidestilles ikke med salg.  

 De nye aktier anses for erhvervet på samme tidspunkt og for samme  

 anskaffelsessum som de ældre aktier.
Ombytning kan f.eks. skyldes, at  

 selskabet har skiftet navn eller ændret stykstørrelse for aktier.
Se  

 skm.cirk. nr. 137 af 19. juli 1994, pkt. 2.3.2, 2. sidste afsnit.
 Vedrørende skattefri aktieombytning efter ABL § 13, se S.G.3.5.
Ændres aktiernes rettigheder ved vedtægtsændring, beror det på en konkret  

 bedømmelse af sagens omstændigheder, om ændringen er af en sådan karakter, at  

 den må sidestilles med en afståelse.
Ved denne vurdering vil der navnlig  

 blive henset til indholdet af ændringerne, herunder om de rettigheder der er  

 knyttet til en aktiepost, gennem en vedtægtsændring får et væsentligt andet  

 indhold, således at der reelt ikke længere er identitet mellem aktierne før  

 og efter ændringen.
I bedømmelsen vil desuden indgå aktionærkredsens  

 sammensætning - herunder om selskabet er ejet af få aktionærer, der eventuelt  

 har interessefællesskab, eller om selskabet er ejet af en bred kreds af  

 investorer, således som det er tilfældet med en række børsnoterede selskaber  

 - sammenholdt med bevæggrundene for vedtægtsændringerne, og hvad der  

 skattemæssigt og økonomisk i øvrigt opnås herved.
Ændring af stemmeret Vedtægtsændringer, der alene angår aktiernes stemmeret - eksempelvis hvor  

 der til en aktieklasse efter vedtægtsændring knyttes stemmeret, som i RR 1981  

 SM 187, eller hvor der foretages opdeling i aktieklasser med forskellig  

 stemmeret eller forskydning i en eksisterende aktieklasseopdeling som i TfS  

 1985.248 og SKAT 1988.12.795 (TfS 1988,705) - fører kun undtagelsesvis til,  

 at der skattemæssigt anses at foreligge afståelse.
Ligeledes i TOLD-SKAT Nyt  

 1992.5.156 (TfS 1992,130), hvor formålet med vedtægtsændringen var at  

 begrænse A-aktiernes stemmeret til forholdet 10-1, i overensstemmelse med  

 aktieselskabslovens § 67, stk. 1. Tilsvarende gælder, såfremt  

 vedtægtsændringen medfører ophævelse af eksisterende aktieklasser med  

 forskellige stemmerettigheder, med mindre der foreligger særlige forhold.
Se  

 i denne forbindelse TOLD-SKAT Nyt 1992.13.384 (TfS 1992,345).
I et børsnoteret selskab, hvor A-aktierne havde forhøjet stemmeværdi og  

 B-aktionærerne forlods havde ret til 8% udbytte, hvorefter der blev udbetalt  

 8% til A-aktionærerne, ville man ophæve aktieklasserne ved en vedtægtsændring  

 kombineret med udstedelse af fondsaktier til de tidligere A-aktionærer. 3 af  

 aktionærerne ejede hver mere end 10% af aktiekapitalen, svarende til ca. 16,5  

 mio. kr.
A-aktier og ca. 15 mio. kr.
B-aktier. 12,5 mio kr.
A-aktier var  

 fordelt mellem godt en halv snes efterkommere af selskabets stifter, og  

 endelig var 5 mio. kr.
A-aktier samt ca. 110 mio. kr.
B-aktier fordelt over  

 en bred kreds af aktionærer.
Ligningsrådet havde ved den påklagede BF anset en ophævelse af de to  

 aktieklasser gennem en vedtægtsændring, kombineret med en udstedelse af  

 fondsaktier til A-aktionærerne, for at udgøre en afståelse i skattemæssig  

 henseende, jf.
ABL § 1, stk. 2. Ligningsrådet fandt således, at  

 vedtægtsændringen kombineret med udstedelse af fondsaktier til A-aktionærerne  

 indebar en så væsentlig og afgørende ændring af de rettigheder, der var  

 knyttet til samtlige aktier i selskabet, samt forrykkelse af aktionærernes  

 kapitalandele, at der reelt ikke længere var identitet mellem aktierne før og  

 efter ændringen.
Samtlige de af aktionærerne hidtil ejede A- og B-aktier  

 måtte herefter skattemæssigt anses for afstået.
 Det blev over for Landsskatteretten oplyst, at den samtidige gennemførelse  

 af vedtægtsændringen og udstedelse af friaktier var forretningsmæssigt  

 betinget, idet A-aktionærerne skulle give afkald på vedtægtsmæssige  

 rettigheder, der historisk havde betinget en høj kurs, hvilket skulle  

 kompenseres, jf. at A-aktierne pr. 25. juni 1990 var noteret til kurs 1.100,  

 og B-aktierne til kurs 246. Efter sammenlægningen forventedes værdien af  

 A-aktierne at falde væsentligt.
 Told- og Skattestyrelsen indstillede principalt over for Landsskatteretten  

 forhåndsbeskeden stadfæstet under henvisning til, at den tidligere sparsomme  

 praksis på området måtte anses for ændret med virkning fra 1988 på baggrund  

 af Ligningsrådets trufne og offentliggjorte afgørelser, der ligeledes havde  

 resulteret i den ændrede formulering af ligningsvejledningen.
Styrelsen anførte videre, at det ved vurderingen af, om der skulle  

 gennemføres en afståelsesbeskatning, fandtes at være uden betydning, om der  

 fandt en værdiforskydning sted mellem de hidtidige A-aktionærer på den ene  

 side og B-aktionærerne på den anden.
Det væsentlige var derimod, at  

 vedtægtsændringen her medførte sådanne væsentlige ændringer af aktierne, at  

 der ikke længere var identitet mellem aktierne, både for så vidt angik de  

 hidtidige A-aktionærer og B-aktionærer.
I det givne tilfælde måtte  

 vedtægtsændringen sidestilles med en ombytning af aktier, der ifølge praksis  

 medførte afståelsesbeskatning, uanset de tilbyttede aktier havde samme  

 kursværdi som de ombyttede og derved ikke resulterede i en værdiforskydning  

 mellem aktionærerne.
Subsidiært indstillede Styrelsen, at tildelingen af fondsaktier i ulige  

 forhold skulle udbyttebeskattes.
Mest subsidiært indstillede Styrelsen, at  

 vedtægtsændringen blev sidestillet med delafståelse for både A- og B-aktier.
 For så vidt angik Told- og Skattestyrelsens subsidiære påstand bemærkede  

 retten, at den af Ligningsrådet afgivne BF alene vedrørte spørgsmålet, om den  

 påtænkte transaktion kunne anses for afståelse i skattemæssig henseende,  

 således at Landsskatteretten kun ved klagens afgørelse skulle tage stilling  

 hertil, jf. dagældende Lov om BF § 5.
 Landsskatteretten bemærkede endvidere, at der var tale om et børsnoteret  

 selskab uden interessefællesskab mellem aktionærgrupperne, og at den påtænkte  

 disposition efter de foreliggende oplysninger ikke havde til formål at  

 foretage en aktuel eller fremtidig indkomstforvridning mellem  

 aktionærgrupperne.
 Landsskatteretten fandt ikke, at en vedtægtsændring, hvorefter forskellen  

 mellem rettighederne for A-aktier og B-aktier blev ophævet, således at  

 A-aktierne og B-aktierne fik samme stemmeværdi og samme udbytteret, kunne  

 anses for afståelse af aktier omfattet af ABL § 1, stk. 2, idet der herved  

 blev henvist til Skattedepartementets afgørelse, offentliggjort i RR 1969, SM  

 p. 45, og Landskatterettens kendelse, refereret i TfS 1985.170.
Landsskatteretten fandt endvidere, at den påtænkte udstedelse af  

 fondsaktier i overensstemmelse med vedtægternes bestemmelse herom, såvel før  

 som efter den påtænkte vedtægtsændring, måtte anses som en udvidelse af såvel  

 A- som B-kapitalen, således at en vedtagelse om, at alene A-aktionærerne  

 skulle have ret til fondsaktier, måtte anses som en ikke-vedtægtsmæssig  

 skævdeling, jf. herved princippet i Højesteret dom, refereret i TfS 1986.462.  

 Efter de foreliggende oplysninger om de aktuelle kurser på henholdsvis A- og  

 B-aktier og de forventede kurser på aktierne efter den planlagte  

 vedtægtsændring, sammenholdt med størrelsen af den påtænkte kapitaludvidelse,  

 fandt retten imidlertid, at det måtte lægges til grund, at der for såvel A-  

 og B-aktionærerne ved den foreslåede vedtagelse af kapitaludvidelse og  

 fordeling af fondsaktier var tilsigtet en økonomisk udligning af  

 konsekvenserne af den planlagte vedtægtsændring, således at der ikke var  

 grundlag for at anse B-aktionærernes andele af fondsaktier for afstået i  

 skattemæssig henseende med fortjeneste eller tab som følge, jf.
ABL § 1, stk.  

 2. Den BF blev ændret, således at den blev besvaret benægtende.
Se TOLD*SKAT Nyt 1993.12.589 (TfS 1993,285). Der kunne med andre ord ikke  

 gennemføres afståelsesbeskatning i den foreliggende situation.
Andre ændringer Vedtægtsændringer der medfører en ændret udbytteudlodning til forskellige  

 aktionærklasser (stam- og præferenceaktier) anses normalt at indebære en så  

 væsentlig indholdsmæssig ændring, at disse tilfælde skattemæssigt vil blive  

 sidestillet med afståelse, med mindre vedtægtsændringen efter en konkret  

 bedømmelse må tillægges mindre betydning.
Se TOLD-SKAT Nyt 1992. 12.350 (TfS  

 1992,310).
I SKAT 1989.2.155 (TfS 1989,78) havde vedtægtsændringen udelukkende til  

 formål at gennemføre et generationsskifte i selskabet mellem en fader og hans  

 to sønner uden formel overdragelse af aktier.
I forbindelse med en  

 vedtægtsændring var aktiekapitalen i faderens helejede selskab forhøjet fra  

 nom. 100.000 kr. til nom. 500.000 kr.
Samtidig blev kapitalen opdelt i A- og  

 B-aktier med maksimal stemmeret til B-aktierne, ligesom det blev bestemt, at  

 den fremtidige værditilvækst udelukkende skulle tilfalde B-aktierne, idet  

 A-aktierne kun kunne indløses for en fast pris med tillæg af  

 pristalsregulering.
Kapitalforhøjelsen på nom. 400.000 kr. gennemførtes  

 således, at faderen modtog nom. 200.000 kr. fondsaktier, fordelt ligeligt på  

 A- og B-aktier, mens hans hidtidige beholdning på 100.000 kr. blev ændret til  

 A-aktier.
De to sønner tegnede hver nom. 100.000 kr.
B-aktier til pari.
 Ligningsrådet fandt, at der i dette tilfælde forelå afståelse af de af  

 faderen, indtil vedtægtsændringen, tilhørende aktier i selskabet.
Et selskab A's aktiekapital var fordelt på nominelt 226.000 kr., som  

 tilhørte klagerens moder, og 174.000 kr., som tilhørte klageren.  

 Aktiekapitalen var ikke opdelt i forskellige aktieklasser, og ingen aktier  

 havde særlige rettigheder.
Den 23. juni 1987 solgte moderen sin aktiepost til  

 selskabet B, som var 100% ejet af klageren, og i den forbindelse blev  

 vedtægterne ændret i A, hvorved aktiekapitalen blev fordelt på nominelt  

 174.000 kr.
A-aktier og nominelt 226.000 kr.
B-aktier.
Der var ikke udloddet  

 udbytte fra selskabet A før vedtægtsændringen, og derefter blev der alene  

 udloddet udbytte til B-aktierne.
Efter vedtægtsændringen fik A-aktierne  

 forhøjet stemmeværdi, idet hver A-aktiebeløb på 500 kr. fik 10 stemmer, og  

 hver B-aktiebeløb på 500 kr. fik 1 stemme, medens B-aktionærerne kunne  

 tillægges forlods ret til udbytte.
Ved kapitaludvidelse havde aktionærerne  

 fortegningsret til nye aktier i egen aktieklasse, og ved selskabets opløsning  

 havde B-aktierne ret til forlods dækning for deres pålydende med tillæg af  

 manglende kumulativt udbytte for tidligere regnskabsår.
Landsskatteretten fandt, at en vedtægtsændring med det ovenfor anførte  

 indhold indebar en så væsentlig og afgørende ændring af de rettigheder, der  

 var knyttet til samtlige aktier i selskabet, at samtlige de af aktionærerne  

 hidtil ejede aktier skattemæssigt måtte anses for afstået, jf.
ABL § 1, stk  

 2. Der var henset til, at klageren ved aktieoverdragelsen til selskabet B fik  

 bestemmende indflydelse i selskabet, samt at hensynet til konsolidering af  

 koncernen ikke fandtes at kunne begrunde den stedfundne vedtægtsændring,  

 hvorved den trufne disposition ikke fandtes forretningsmæssig begrundet, men  

 alene fandtes foretaget i hovedaktionærens interesse.
Landsskatteretten bemærkede, at afståelseskursen skulle ansættes til  

 handelskursen for aktierne.
Se TfS 1994, 133.
I en BF fandt Ligningsrådet, at en vedtægtsændring, hvorefter  

 forkøbsretten skulle ske til handelsværdi, ikke vil blive anset som  

 afståelse.
TfS 1994, 773.
Ligningsrådet fandt i en anden BF, at nogle påtænkte ændringer af  

 vedtægterne for X A/S ikke medførte, at samtlige aktier i selskabet skulle  

 anses for afstået, jf.
ABL § 1, stk. 2. TfS 1994, 832.
Opløsning af et interessentskab Opløsning af et interessentskab, der ejer en post aktier, således at hver  

 interessent bliver ejer af aktier svarende til hans ideelle anpart af  

 interessentskabets aktiebesiddelse, anses for hver enkelt interessent som et  

 salg for så vidt angår hans ideelle anpart i aktier, som tilfalder  

 medinteressenterne, HD af 11. feb. 1983 (skd. 66.315). Samtidig har han af  

 medinteressenterne købt deres ideelle anpart af de aktier, som tilfalder ham.
Om omdannelse mv. af et aktieselskab til et kommanditaktieselskab, se TOLD-SKAT Nyt 1992.8.247 (TfS 1992,234).
Overdragelse af egne aktier til aktionærerne Et selskabs salg af egne aktier til aktionærerne i samme forhold, som  

 aktionærerne i forvejen ejer aktier i selskabet, udløser ingen beskatning i  

 selskabet, idet forholdet sidestilles med overkurs ved aktietegning og derfor  

 er skattefri.
Sker salget i et andet forhold, behandles selskabets salg af de  

 egne aktier efter de gældende regler om aktieafståelse.
Et selskabs vederlagsfri overdragelse af egne aktier til aktionærerne  

 anses ikke som et salg, men sidestilles med en udlodning til aktionærerne,  

 lsr. 1973.1, og TOLD-SKAT Nyt 1991.20.1158 (TfS 1991,467). Udloddes aktierne  

 i samme forhold, som aktionærerne ejer aktier i selskabet, sidestilles de  

 udloddede aktier med fondsaktier.
Selskabet kan ikke fradrage tab på  

 aktierne.
Afkald på tegning til favørkurs Overlader en aktionær vederlagsfrit retten til tegning af aktier til  

 favørkurs til andre ud fra en gavebetragtning, udbyttebetragtning eller  

 lign., anses tegningsretten for afstået til værdien i handel og vandel.
En hovedaktionær er eksempelvis anset at have afstået tegningsretter til  

 værdien i handel og vandel i et tilfælde, hvor han ønskede at overlade  

 selskabet til 3 medarbejdere, som han lod tegne nye aktier til kurs 100, idet  

 den hidtidige aktiekapital samtidig blev gjort stemmeløs.
Skattekursen på de  

 gamle aktier var 600. Se RR 1972,161. I modsætning hertil anses der ikke at  

 foreligge afståelse af tegningsret, hvor nuværende aktionærer i forbindelse  

 med en aktieemission vederlagsfrit lader nye investorer tegne aktier til  

 markedskurs, TOLD-SKAT Nyt 1992.11.331 (TfS 1992,295).
Tab på aktier i depot hos vekselerer For aktier, som er lagt i depot hos et vekselererfirma, der har genbelånt  

 aktierne, anses der ikke at foreligge et fradragsberettiget tab ved afståelse  

 efter ABL, hvor tabet alene beror på vekselererfirmaets manglende evne til at  

 dække aktionærens tilgodehavende.
Se LSR 1970.93-94, 1973.5, 1980.126 og Skat  

 1988.7.391 (LSR) (TfS 1988,387).
Indløsning af konvertible obligationer Ved indløsning af konvertible obligationer behandles fortjeneste eller tab  

 som udgangspunkt efter reglerne i ABL eller evt. efter reglerne i KGL § 6,  

 stk. 2, § 7, stk. 7, eller § 7 A, se S.G.1.2 og S.G. 1.5 samt skm.cirk. nr.  

 137 af 19. juli 1994, pkt. 11.2.
Om tilsidesættelse af kurs 100 som afståelsessum for en hovedanpartshaver,  

 som ønskede indløsning i stedet for konvertering til anparter, uanset at de  

 konvertible gældsbreves kursværdi umiddelbart forud for indløsningen måtte  

 anses at overstige kurs 100, se Skat 1988.2.98 (sd) (TfS 1988,96) * TfS  

 1997,389 (HD), hvor Højesteret fandt, at afståelsessummen for det konvertible  

 gældsbrev ikke kunne fastsættes til en højere værdi end indløsningssummen på  

 indfrielsestidspunktet.
Højesteret bemærker bl.a., at der ikke ved  

 indløsningen var sket nogen formueforskydelse til det udstedende selskabs  

 anden aktionær. * Ved indløsning af konvertible obligationer forud for forfaldstidspunktet  

 eller på forfaldstidspunktet til et beløb, som overstiger det aftalte  

 indløsningsbeløb, behandles fortjeneste eller tab ikke efter ABL/KGL, men  

 efter LL § 16 B, stk. 1. Om sidstnævnte tilfælde, se Skat 1988.2.98 (sd) (TfS  

 1988,96) og 1989. 6.476 (LSR). Om udskydelse af konverteringstidspunktet, se  

 TfS 1995,807.
Indløsning af konvertible obligationer - afståelsestidspunkt Afståelsestidspunktet ved indløsning af konvertible obligationer er  

 behandlet i ØLD af 7. april 1986 (Skat 1986.4.271) (TfS 1986,219). Retten  

 fandt, at der ikke forelå afståelse den 18. dec. 1989 i et tilfælde, hvor der  

 var tale om konvertible obligationer, som var udstedt i 1983, og som forfaldt  

 til kontant indfrielse til kurs 170 den 18. nov. 1990, såfremt de ikke var  

 konverteret til aktier i selskabet senest den 18. dec. 1989.
 Dommen findes ikke at udelukke, at man i visse andre situationer kan  

 statuere afståelse på det tidspunkt, hvor de konvertible obligationer senest  

 kan konverteres til aktier i selskabet.
 Afståelse findes efter omstændighederne at kunne statueres, hvis vilkårene  

 for de konvertible obligationer udformes således, at restløbetiden efter det  

 seneste konverteringstidspunkt er længere end den praktiske tilrettelæggelse  

 og finansiering af indfrielsen kan begrunde, eller hvis restløbetiden udgør  

 en væsentlig større del af den samlede løbetid end i den foreliggende sag.
 Afståelse findes eksempelvis også at kunne statueres, hvis der er tale om  

 selskaber med en begrænset aktionærkreds, hvor en restløbetid ikke kan anses  

 for begrundet i en praktisk tilrettelæggelse og finansiering af  

 indfrielsesbeløbet, således som det typisk kan være tilfældet i et selskab  

 med en større aktionærkreds.
Salg og tilbagekøb I en række tilfælde er der taget stilling til, om et aktiesalg med  

 tilbagekøb efter salget kan sidestilles med et egentligt salg.
Finder salget og genkøbet sted samme dag, betragtes salget som ikke at  

 have fundet sted.
Er der gået flere dage mellem salget og tilbagekøbet,  

 kræves der særlige grunde for at tilsidesætte salget.
Det afgørende vil være,  

 om der i den mellemliggende periode har været en reel mulighed for  

 kurssvingninger.
Der kan ved afgørelsen også lægges vægt på, om salget er  

 sket ad normale kanaler (bank eller vekselerer) eller rent privat.
Den  

 omstændighed, at der er udfærdiget sædvanlig børsnota, er ikke i sig selv  

 tilstrækkeligt grundlag for at godkende salget som et reelt salg.
Se UfR  

 1965.802 Ø, lsr. 1966.82-83 og 1984.105 samt TOLD -SKAT Nyt 1991.23.1364 (TfS  

 1992,5).
 Er der truffet aftale om salg af aktier, således at sælgeren har ret til  

 på et senere tidspunkt at tilbagekøbe aktierne til en bestemt pris, må det  

 vurderes, om der foreligger to adskilte aftaler, der skal behandles efter  

 reglerne i henholdsvis ABL og KGL.
Salg eller maskeret udbytte For en aktionær med bestemmende indflydelse, som påtænkte at sælge en del  

 af sine aktier i et moderselskab til dets helejede datterselskab, fandt Ligningsrådet, at dispositionen ikke kunne anses for omfattet af reglerne  

 i ABL, men at hele afståelsessummen måtte anses for skattepligtig udlodning  

 til hovedaktionæren i henhold til LL § 16 A, stk. 1. Afgørelsen blev  

 begrundet med, at koncernen ved dispositionen mistede værdier, som blev  

 overdraget til hovedaktionæren, hvilket alene var muliggjort ved  

 hovedaktionærens beherskelse af moderselskabet.
Se RR 1984. SM 143.
Derimod har Skattedepartementet ikke statueret beskatning efter LL § 16 A,  

 stk. 1, ved en mindretalsaktionærs påtænkte salg af en del af aktieposten i  

 et moderselskab til dets helejede datterselskab.
Se RR 1968. SM 25. Om et  

 tilfælde, hvor en hovedaktionær ved salg af tegningsretten til konvertible  

 obligationer til tredjemand ansås at have modtaget en maskeret udlodning  

 svarende til handelsværdien af tegningsretten, se Skat 1989.3.238 (LSR).
 Om afgørelser, hvor der ikke er fundet grundlag for at statuere maskeret  

 udbytte, se ØLD af 1. juli 1988 (Skat 1988.9.534) (TfS 1988,404), Skat  

 1988.5.287 (LSR) (TfS 1988,299) og Skat 1990.2.134 (LSR) (TfS 1990,84).
Likvidationsudlodninger Likvidationsudlodninger i det kalenderår, hvori selskabet endeligt  

 opløses, behandles efter aktieavancebeskatningsreglerne, jf.
ABL § 1, stk. 3.  

 ABL § 1, stk. 3, gælder ikke ved udlodning af likvidationsprovenu, som er  

 skattepligtigt for foreninger og selskaber efter SEL § 5 B, stk. 4, og FUL §  

 12, stk. 3.
 Likvidationsudlodninger forud for det kalenderår, hvori selskabet endeligt  

 opløses, behandles efter aktieavancebeskatningsreglerne, såfremt der  

 dispenseres efter LL § 16 A, stk. 3. Om likvidationsudlodninger, se S.G.3.1.
Udlodning ved nedsættelse af aktiekapitalen Udlodninger omfattet af LL § 16 A, i forbindelse med nedsættelse af  

 aktiekapitalen i et selskab, som ikke er i likvidation, behandles efter  

 aktieavancebeskatningsreglerne, såfremt der dispenseres efter bestemmelsens  

 stk. 2.
 Om disse udlodninger, se S.G.3.2.
Afståelser omfattet af LL § 16 B Afståelser til det udstedende selskab, omfattet af LL § 16 B, stk. 1,  

 behandles efter aktieavancebeskatningsreglerne, såfremt der dispenseres efter  

 LL § 16 B, stk. 2. Se S.G.3.3.
Indskud i pensionsordning Indskud af aktier i en opsparing i pensionsøjemed, der er omfattet af PBL,  

 sidestilles med afståelse, og udlodning af aktier fra en sådan  

 pensionsordning anses for en anskaffelse, jf.
ABL § 9. Se i øvrigt S.G.4.2.
 Skattefri fusion mv.
Aktieombytning, ABL § 13, stk. 1-3 Ved fusion, spaltning mv. efter FUL udløses ikke nogen beskatning for  

 aktionærerne i det omfang, aktier i det indskydende selskab udelukkende  

 ombyttes med aktier i det modtagende selskab.
Bliver aktierne ved fusionen  

 udløst kontant eller med andre værdier end aktier i det modtagende selskab,  

 anses aktierne for afstået.
Om skattefri fusion, se S.G.3.4.
 Aktieombytningen omfattet af ABL § 13, stk. 1-3, se S.G.3.5.
Arveudlæg * Om arveudlæg af aktier se DBSL § 26, stk. 2, § 36, § 37 og § 38, samt  

 S.G.3.6. * Succession ved familieoverdragelse I ABL § 11 er indeholdt regler om succession ved familieoverdragelse af  

 aktier, se S.G.3.7.
S.G.1.3.1 Ægtefællers afståelse af aktier Hver ægtefælle skal medregne fortjeneste eller tab ved afståelse af sine  

 aktier.
Overdragelse eller overførsel af aktier mv. mellem samlevende ægtefæller  

 udløser i almindelighed ikke nogen avancebeskatning eller adgang til at  

 fratrække et lidt tab, jf.
KSL § 26 B.
Dette gælder, selv om aktierne  

 overdrages fra den ene ægtefælles særeje til den andens særeje, jf.
LSR  

 1980.18. Heller ikke overdragelse eller overførsel i forbindelse med skifte i  

 anledning af separation eller skilsmisse betragtes som en afhændelse i lovens  

 forstand, jf. lsr. 1961.104. Se i øvrigt skm.cirk. nr. 137 af 19. juli 1994,  

 pkt. 2.2, sidste afsnit samt t&s nyt 1991.13.719 (TfS 1991,301) og  

 TOLD-SKAT Nyt 1992.21.675 (TfS 1992,494), der begge er kommenteret i TfS 1992.43.484  

 om ægtefællers aktionærstatus ved separation og skilsmisse.
Se i øvrigt  

 S.G.1.1.
Overdragelse til ægtefælle i udlandet - ABL § 13 b Ifølge ABL § 13 b beskattes fortjeneste eller tab ved overdragelse af  

 aktier til en på overdragelsestidspunktet samlevende ægtefælle, der er  

 hjemmehørende i en fremmed stat, Færøerne eller Grønland, efter de  

 almindelige regler i ABL om afståelse af aktier til tredjemand.
For aktier omfattet af ABL § 2 gælder dette dog kun, hvis aktionæren er  

 hovedaktionær i relation til * ABL § 11, stk. 2-4, eller hvis aktierne er  

 erhvervet i forbindelse med omdannelsen af en personligt ejet virksomhed  

 efter VOL.
Se skm.cirk. nr. 137 af 19. juli 1994, pkt. 17.2.
 Ved opgørelsen af fortjeneste eller tab anses aktierne for afstået på  

 tidspunktet for overdragelsen for et beløb svarende til værdien på dette  

 tidspunkt.
S.G.1.3.2 Gaveoverdragelse Overdragelse og erhvervelse af aktier ved gave eller arveforskud betragtes  

 som henholdsvis afståelse og anskaffelse, jf.
ABL § 9, stk. 1.
Ved bortgivelse eller salg til børn, fonds o.lign. kan overdrageren have  

 betinget overdragelsen således, at der ikke kan antages at være sket nogen  

 overdragelse.
At overdrageren har forbeholdt sig udbytteretten, herunder ret  

 til fremtidige friaktier, udelukker dog ikke, at afhændelse i lovens forstand  

 har fundet sted.
Har den pågældende derimod forbeholdt sig stemmeretten  

 samtidigt med, at der er pålagt modtageren indskrænkninger i hans ret til at  

 disponere over aktierne, anses overdragelse i lovens forstand ikke at have  

 fundet sted.
Se Skat 1989.3.208 (ØLD) (æTfS 1989,110).
Bortgivelse af aktier til mindreårige børn har kun virkning for  

 forældrenes opgørelse af tab eller avance ved aktieafhændelsen, hvis disse  

 definitivt har fraskrevet sig rådigheden over aktierne.
Ved bedømmelsen af,  

 hvorvidt dette er tilfældet, kommer de almindelige civilretlige regler til  

 anvendelse, herunder eventuel inddragelse af aktierne under et godkendt  

 forvaltningsinstituts bestyrelse.
Båndlæggelse er dog ikke nødvendig for at  

 anse gaven for definitiv, hvis barnet har opnået en sådan alder, at det må  

 antages at have forståelse af gavens indhold (gavehabilitet).
 Dispositionens karakter af bindende overdragelse ændres ikke ved, at det i  

 gaveoverdragelsesdokumentet fastslås, at aktierne skal tilhøre den umyndige  

 som dennes særeje, samt at den umyndige overlader stemmeretten til faderen -  

 eventuelt indtil gavemodtageren fylder f.eks. 30 år eller bliver myndig.  

 Derimod vil man ikke godkende, at ejendomsretten kan anses for overgået,  

 såfremt det i overdragelsesdokumentet fastslås, at børnene hverken retligt  

 eller faktisk kan råde over de pågældende aktier.
Såfremt en gaveoverdragelse af aktier ifølge gavebrevet er sket under  

 forudsætning af, at T&S-regionen godkender den i gaveanmeldelsen anførte  

 aktiekurs, anses gaven i skattemæssig henseende for ydet på det tidspunkt,  

 hvor modtageren af gaven er underrettet om gaven, uanset om det pågældende  

 vilkår først opfyldes på et senere tidspunkt.
Gavedispositionen vil kunne  

 annulleres med skattemæssig virkning fra gavetidspunktet, såfremt T&S-regionen fastsætter en højere værdi af aktierne, idet en afgørende  

 forudsætning fra giverens side må anses for bristet.
Det er dog en  

 forudsætning, at gaven annulleres i umiddelbar forbindelse med den endelige  

 afgørelse af aktiernes værdi til gaveafgiftsberegningen, skd.16.48.
 Om overdragelseskurs ved gaveoverdragelse, se S.G.2.4.8.3.
S.G.1.3.3 Barns afståelse af aktier Et mindreårigt barns salg af aktier, som det har modtaget som gave fra  

 forældrene, medfører skattepligt af fortjeneste/tab hos barnet og ikke hos  

 forældrene, idet sådan fortjeneste/tab ikke er omfattet af bestemmelsen i KSL  

 § 5, stk. 2, jf.
LSR 1975.107 og Skat 1988.10.607 (LSR) (TfS 1988,568).
S.G.1.4 Fraflytter beskatning - ABL § 13 a I ABL § 13 a er indeholdt en regel om aktieavancebeskatning ved  

 fraflytning fra Danmark.
Til bestemmelsen knytter sig skm.cirk. nr. 137 af  

 19. juli 1994, pkt. 17.1.
 I tilfælde, hvor der indtræder skattepligt efter denne bestemmelse,  

 beskattes fortjeneste eller tab efter de generelle beskatningsbestemmelser i  

 ABL, det vil sige §§ 2, 2a, 2b, 2c, 2d, 3 eller 4. Vedrørende beskatningen  

 henvises til S.G.2. Vedrørende særregler for opgørelse af fortjeneste eller  

 tab samt fradrag for tab henvises til S.G.1.4.3.
Reglerne om aktieavancebeskatning ved fraflytning finder anvendelse på  

 såvel danske som udenlandske aktier.
For aktier omfattet af ABL § 2,  

 indtræder dog kun skattepligt efter ABL § 13 a, hvis aktionæren er  

 hovedaktionær ifølge * ABL § 11, stk. 2-4, eller hvis aktierne er erhvervet i  

 forbindelse med omdannelsen af en personligt ejet virksomhed efter VOL.
 Reglerne omfatter samme arter af værdipapirer, som er omfattet af ABL's  

 almindelige bestemmelser.
 Reglerne om aktieavancebeskatning ved fraflytning går i hovedtræk ud på  

 følgende:
- Aktieavancebeskatningen sker på grundlag af aktiernes værdi på  

 tidspunktet for skattepligtsophøret eller flytningen af skattemæssigt  

 hjemsted, jf.
ABL § 13 a, stk. 3. Se S.G.1.4.3.
- Der kan ydes henstand med betalingen af pålignede skatter mod sikkerhed  

 og betaling af tillæg indtil aktierne afstås eller aktionæren dør, jf.
ABL §  

 13 a, stk. 5. Se S.G.1.4.4.
- Når aktierne realiseres eller aktionæren dør, kan skatten som hovedregel  

 vælges omberegnet på grundlag af afståelsessummen/ handelsværdien og  

 besiddelsestiden på afståelseshhv. dødstidspunktet, jf.
ABL § 13 a, stk. 6.  

 Se S.G.1.4.3.
- Der gives nedslag i den danske beskatning for eventuel udenlandsk  

 beskatning af den samme fortjeneste, jf.
ABL § 13 a, stk. 7. Se S.G.1.4.3.
- Den pålignede skat bortfalder, hvis aktionæren igen får skattemæssigt  

 hjemsted i Danmark og dermed bliver omfattet af de almindelige  

 aktieavancebeskatningsregler, såfremt aktierne ikke er afstået forinden, jf.  

 ABL § 13 a, stk. 8. Den pålignede skat bortfalder ligeledes i visse tilfælde,  

 hvor aktionæren ophører med at være hovedaktionær.
Se S.G.1.4.5.
* Se TfS 1997,704 (BF), hvor tilladelse til skattefri aktieombytning efter  

 ABL § 13 ikke gjaldt for en aktionær, som ikke var fuldt skattepligtig.
Denne  

 aktionærs ombyttede aktier måtte derfor anses for afstået ved ombytningen.
Den ved fraflytningen pålignede skat bortfalder derfor ikke ved  

 genindtræden af fuld skattepligt til Danmark.
Ved genindtræden af fuld  

 skattepligt vil aktionæren være omfattet af KSL § 9, og hans aktier, som  

 anses for anskaffet, mens han var begrænset skattepligtig, anses for  

 anskaffet på det faktiske anskaffelsestidspunkt til handelsværdien på  

 tilflytningstidspunktet.
Ved fornyet fraflytning vil han være omfattet af ABL  

 § 13 a, hvis han har været fuldt skattepligtig efter KSL § 1 eller § 2, stk.  

 1, litra d, i en eller flere perioder på i alt mindst 5 år inden for de  

 seneste 10 år før skattepligtsophøret. * Vedrørende reglerne om afsluttende ansættelse ved ophør af skattepligt  

 samt om henstand efter ABL § 13 a henvises i øvrigt til bek.nr. 770 af 19.  

 nov. 1990 og bek. nr. 873 af 17. okt. 1994.
S.G.1.4.1 Indtræden af skattepligt efter ABL § 13 a Skattepligt efter ABL § 13 a, indtræder i følgende tilfælde:
1. Når en persons fulde skattepligt efter KSL § 1, ophører som følge af  

 fraflytning, medmindre personen i stedet bliver begrænset skattepligtig af  

 erhvervsvirksomhed med fast driftssted her i landet, jf.
KSL § 2, stk. 1,  

 litra d, og aktierne indgår som en del af denne erhvervsvirksomhed.
2. Når en person - uanset fuld skattepligt her til landet - efter  

 bestemmelserne i en DBO bliver hjemmehørende i en fremmed stat, Færøerne eller Grønland.
Dette gælder ikke, hvis personen efter flytningen  

 af sit skattemæssige hjemsted fortsat ejer aktierne som en del af en  

 erhvervsmæssig virksomhed med fast driftssted her i landet.
3. Når aktier - som ejes af en person eller et selskab mv., som en del af  

 en erhvervsmæssig virksomhed med fast driftssted her i landet, jf.
KSL § 2,  

 stk. 1, litra d, eller SEL § 2, stk. 1, litra a - enten udgår af det faste  

 driftssteds skattepligtige virksomhed, eller aktionæren ophører med at drive  

 erhvervsmæssig virksomhed her i landet gennem det faste driftssted.
Dette  

 gælder dog ikke, hvis aktionæren bliver fuldt skattepligtig her til landet.
I de under 1. og 2. anførte tilfælde indtræder skattepligten henholdsvis  

 på tidspunktet for skattepligtsophøret og på tidspunktet for flytningen af  

 det skattemæssige hjemsted.
I det under 3. anførte tilfælde indtræder  

 skattepligten på det tidspunkt, hvor aktierne udgår af virksomheden, eller  

 hvor virksomheden ophører.
En person, der er begrænset skattepligtig her til landet af en  

 erhvervsvirksomhed med fast driftssted her i landet, jf.
KSL § 2, stk. 1,  

 litra d, og som ejer aktierne som en del af denne erhvervsvirksomhed,  

 beskattes som hidtil af aktieavancer efter ABL's almindelige bestemmelser.  

 For disse aktier beregnes således ikke en skat efter reglerne i ABL § 13 a,  

 jf. bestemmelsens stk. 2. Bestemmelsen omfatter næringsaktier, se Skat  

 1988.5.297 (skd.) (TfS 1988,276).
S.G.1.4.2 Aktionærens tilknytning til Danmark Det er som hovedregel en betingelse for indtræden af skattepligt efter ABL  

 § 13 a, at aktionæren har været skattepligtig efter KSL § 1, KSL § 2, stk. 1,  

 litra d, eller SEL § 2, stk. 1, litra a, i en eller flere perioder på i alt 5  

 år inden for de seneste 10 år før tidspunktet for indtræden af skattepligt.
 Hvis aktionæren inden for de seneste 10 år både har været fuldt  

 skattepligtig og begrænset skattepligtig af en erhvervsvirksomhed med fast  

 driftssted, sammenlægges disse skattepligtsperioder ved afgørelsen af, om  

 aktionæren har været skattepligtig i mindst 5 år.
 Betingelsen om skattepligt i 5 år ud af de seneste 10 år gælder dog ikke i  

 følgende tilfælde:
 1. Når aktierne er erhvervet fra den skattepligtiges ægtefælle, og denne  

 opfylder betingelsen om at have været skattepligtig her til landet i 5 år ud  

 af de seneste 10 år.
 2. For aktionærer, der tidligere har været skattepligtige efter ABL § 13  

 a, stk. 1-2, men hvor denne skattepligt er ophævet ved tilbageflytning efter  

 ABL § 13 a, stk. 9. For disse aktionærer indtræder skattepligt således, selv  

 om den tidsmæssige betingelse ikke er opfyldt ved den seneste fraflytning.  

 Beskatningen sker på grundlag af aktiernes værdi og ejertid på tidspunktet  

 for den seneste fraflytning eller hjemstedsændring.
 3. For aktionærer, der har erhvervet aktier ved udlæg fra et dødsbo og er  

 indtrådt i boets skattemæssige stilling vedrørende disse aktier.
Reglen vedrører kun disse aktier, og reglen vedrører kun udlæg til en  

 modtager, som er skattepligtig her til landet.
Vedrørende udlæg fra et dødsbo  

 til en modtager, der ikke er skattepligtig af aktieavancer her til landet,  

 henvises til S.G.3.6.
4. For aktionærer, der ved erhvervelse af aktier efter § 11 er indtrådt i  

 overdragerens skattemæssige stilling.
Reglen vedrører kun disse aktier.
S.G.1.4.3 Opgørelse af fortjeneste eller tab Ved indtræden af skattepligt i forbindelse med fraflytning opgøres  

 fortjeneste eller tab, som om aktierne var afstået på tidspunktet for  

 fraflytningen mv., se S.G.1.4.1.
Aktierne anses for afstået for et beløb svarende til værdien af aktierne  

 på dette tidspunkt, * jf. § 13 a, stk. 3. Om denne værdiansættelse, se cirk.  

 nr. 137 af 19. juli 1994 pkt. 17.1.3 og pkt. 3.3.3. * Et eventuelt tab kan kun fradrages efter de almindelige regler i ABL, men  

 herudover gælder den begrænsning, at tab kun kan fradrages i fortjeneste på  

 andre aktier, der blev skattepligtige i forbindelse med aktionærens  

 fraflytning, se skm.cirk. nr. 137 af 19. juli 1994, pkt. 17.1.3-17.1.4.
 Fortjeneste og tab beskattes og opgøres i øvrigt efter de almindelige  

 regler i ABL, jf. herved henholdsvis ABL §§ 2, 2a, 2b, 2c, 2d, 2e, 3 og 4,  

 samt ABL §§ 5, 6 og 7.
Omberegning af skatten Aktionæren kan ved senere afståelse af aktierne som hovedregel vælge at få  

 den skat, som er pålignet ved fraflytningen, omberegnet på grundlag af  

 afståelsessummen og besiddelsestiden på dette tidspunkt, jf.
ABL § 13 a, stk.  

 6.
 Det samme gælder ved aktionærens død, hvor boet kan få skatten opgjort på  

 grundlag af værdien og den faktiske ejertid på tidspunktet for dødsfaldet.
 Ved skatteberegningen kan ligningsmyndighederne efter de almindelige  

 regler tilsidesætte den faktiske afståelsessum, hvis afståelsen ikke er sket  

 til uafhængig tredjemand, og vilkårene afviger fra normale markedsvilkår.
 Valget mellem beregning efter ABL § 13 a, stk. 1 (værdien ved  

 fraflytningen) eller omberegning efter ABL § 13 a, stk. 6 (faktisk  

 fortjeneste/tab) kan foretages særskilt for hver enkelt afståelse, og valget  

 kan foretages, uanset om de pålignede skatter er betalt, eller der er givet  

 henstand med betalingen.
Er de pålignede skatter betalt ved fraflytningen, og nedsættes skatten ved  

 omberegningen efter ABL § 13 a, stk. 6, gives der ved tilbagebetalingen af  

 for meget betalt skat en skattefri rentegodtgørelse på 6 pct. årligt fra  

 betalingstidspunktet, jf.
ABL § 13 a, stk. 10.
Er der givet henstand med betalingen af de pålignede skatter ved  

 fraflytningen, og vælges skatten omberegnet efter ABL § 13 a, stk. 6,  

 bortfalder den oprindelige beskatning og det i ABL § 13 a, stk. 5, nævnte  

 tillæg til henstandsbeløbet, og den omberegnede skat bliver ikke forhøjet med  

 henstandstillæg, jf.
ABL § 13 a, stk. 10.
 Et eventuelt tab ved omberegning af skatten kan alene fradrages i en  

 fortjeneste på andre aktier, der blev skattepligtig i forbindelse med  

 aktionærens fraflytning, og tillige kun i det omfang tabet i øvrigt er  

 fradragsberettiget efter de almindelige regler i ABL, se skm.cirk. nr. 137 af  

 19. juli 1994, pkt. 17.1.3 - 17.1.4.
Ved omberegning efter ABL § 13 a, stk. 6, skal der til afståelsessummen  

 medregnes de udbytter af de afståede aktier, der er udloddet efter  

 tidspunktet for indtræden af skattepligt i forbindelse med fraflytningen,  

 hvis den danske skat af udbytterne er nedsat efter bestemmelserne i en DBO  

 med fremmed stat, Færøerne eller Grønland, og udbytterne ikke medregnes til  

 den skattepligtige indkomst i denne stat.
Dansk skat, der efter LL § 16 A er  

 betalt af disse udbytter, kan fradrages i den omberegnede skat.  

 Aktieavanceskatten kan dog højst nedsættes til 0.
I relation til omberegning efter ABL § 13 a, stk. 6, anses aktieretter  

 eller tegningsretter, der er tildelt aktionæren efter tidspunktet for  

 indtræden af skattepligt i forbindelse med fraflytningen, samt aktier, der er  

 erhvervet ved udnyttelse af disse retter, for erhvervet samtidig med de  

 moderaktier, som de nævnte retter eller aktier knytter sig til.
Det samme  

 gælder for konvertible obligationer, der er erhvervet ved udnyttelse af  

 tegningsretter, samt aktier erhvervet ved konvertering af konvertible  

 obligationer, jf.
ABL § 13 a, stk. 11. * Om tegningsretter, se lov nr. 447 af  

 10/6 1997 § 1.
 Reglen medfører blandt andet, at en aktionær, som vælger omberegning af  

 skatten, og som efter fraflytningen har fået tildelt fondsaktier knyttet til  

 moderaktier omfattet af fraflytterbeskatningen, først har afviklet hele  

 fraflytterbeskatningen, når såvel moderaktierne som fondsaktierne er afstået.
 Hvis aktionæren efter fraflytningen erhverver aktier uden udnyttelse af  

 aktie- eller tegningsret, men til markedspris, holdes disse aktier uden for  

 opgørelsen af fortjeneste eller tab ved omberegningen.
Bliver den efterfølgende aktieafståelse beskattet efter LL § 16 B, kan  

 aktionæren ikke vælge omberegning ved afståelse af disse aktier.
Ved  

 beregning af skatten efter ABL § 13 a, stk. 1, kan fradrages dansk skat, som  

 efter LL § 16 B er betalt af afståelsessummen for aktier i det omfang, den  

 betalte skat vedrører den afståelsessum, der er lagt til grund ved  

 beskatningen efter ABL § 13 a, stk. 1. Fradragsbeløbet kan dog ikke overstige  

 den beregnede skat af denne fortjeneste.
 Får aktionæren ved den efterfølgende aktieafståelse dispensation efter LL  

 § 16 B, stk. 2, kan aktionæren vælge at få skatten omberegnet efter ABL § 13  

 a, stk. 6.
 Adgangen til omberegning efter ABL § 13 a, stk. 6, bortfalder, såfremt der  

 ikke rettidigt indgives selvangivelse ved afståelse af aktierne, jf. nærmere  

 bek.nr. 770 af 19. nov. 1990.
Lempelse for udenlandsk skat I den beregnede skat efter ABL § 13 a, stk. 1, eller den omberegnede skat  

 efter ABL § 13 a, stk. 6, kan fradrages skat, der er betalt til fremmed stat, Færøerne eller Grønland ved afståelse af aktier i det omfang, den  

 skattepligtige godtgør, at den betalte skat vedrører den fortjeneste, der er  

 beskattet her i landet.
Fradragsbeløbet kan dog ikke overstige den beregnede  

 skat af denne fortjeneste.
 Såfremt der med den fremmede stat, Færøerne eller Grønland er indgået en  

 dobbeltbeskatningsoverenskomst, skal der dog ikke gives fradrag for et større  

 beløb end det, som denne stat, Færøerne eller Grønland har et ubetinget krav  

 på at oppebære.
 Den danske skat skal ikke lempes for skat betalt i udlandet, når  

 aktionæren har været begrænset skattepligtig af en erhvervsvirksomhed med  

 fast driftssted her i landet, og aktierne indgår i denne erhvervsvirksomhed,  

 se S.G.1.4.1, pkt. 3. I disse tilfælde skal den danske beskatning ikke  

 lempes, selv om der ved senere afståelse sker beskatning i bopælsstaten.
 Hvis aktionæren har valgt at lade sig beskatte efter ABL § 13 a, stk. 1,  

 og der er ydet henstand med skattebetalingen, gives nedslaget for den  

 udenlandske skat i den oprindeligt beregnede skat uden tillæg til  

 henstandsbeløbet efter ABL § 13 a, stk. 5. Hvis der efter nedslaget resterer  

 en dansk beskatning, beregnes tillægget til denne resterende skat efter  

 henstandsreglerne i stk. 5.
 Vælger aktionæren omberegning af skatten efter ABL § 13 a, stk. 6, gives  

 nedslaget for den udenlandske skat i den omberegnede skat, og der beregnes  

 ikke tillæg.
Er de pålignede skatter betalt ved fraflytningen, og nedsættes skatten for  

 betalt skat i udlandet, tilbagebetales den for meget betalte skat med en  

 skattefri rentegodtgørelse på 6 pct. årligt.
Dette gælder, uanset om skatten  

 beregnes efter ABL § 13 a, stk. 1, eller der sker omberegning efter ABL § 13  

 a, stk. 6.
S.G.1.4.4 Henstand med skattebetaling T&S-regionerne kan imod sikkerhed give henstand med betaling af  

 skatter, der er pålignet efter ABL § 13 a, stk. 1, jf. bestemmelsens stk. 5  

 og bek.nr.
 * 653 af 14. aug. 1997.
 Henstand er betinget dels af rettidig indgivelse af selvangivelse i  

 forbindelse med fraflytningen og dels af rettidig indgivelse af selvangivelse  

 eller meddelelse i forbindelse med afståelsen, jf. nærmere bek.nr. 770 af 19.  

 nov. 1990. I bek. er tillige indeholdt nærmere regler om sikkerhedsstillelse  

 i forbindelse med henstand.
Når der gives henstand, beregnes et tillæg til henstandsbeløbet fra  

 skattens forfaldstidspunkt, som er det tidspunkt, hvor den pålignede skat  

 ville forfalde, hvis der ikke blev givet henstand.
Dette tidspunkt fastsættes  

 af T&S i forbindelse med den afsluttende ansættelse.
 Tillægget beregnes af skattebeløbet med en sats, som svarer til den  

 officielle diskonto pr. 1. jan. for det enkelte kalenderår.
Tillægget er ikke fradragsberettiget.
Omfatter henstanden kun en del af et  

 indkomstår, foretages en forholdsmæssig fordeling af tillægget.
Henstandsbeløbet og tillægget forfalder, når aktierne afstås eller  

 aktionæren dør.
Ved dødsfald kan T&S-regionerne samt Københavns og Frederiksberg kommunes skattedirektorater dog tillade, at afdødes  

 ægtefælle indtræder i henstandsordningen på de vilkår, der gjaldt for afdøde.
Betales forfaldne henstandsbeløb og tillæg ikke rettidigt, skal der  

 betales renter af de forfaldne beløb med 1 pct. pr. påbegyndt måned fra  

 forfaldsdagen at regne.
Det samme gælder for forfaldne skattebeløb, som ikke  

 er omfattet af henstandsordningen.
Disse renter er ikke fradragsberettigede.
 Vedrørende nedsættelse eller bortfald af tillæg til henstandsbeløbet ved  

 omberegning af skatten efter ABL § 13 a, stk. 6, ved lempelse for udenlandske  

 skatter efter ABL § 13 a, stk. 7, samt ved bortfald af skatten efter ABL § 13  

 a, stk. 8, henvises til ABL § 13 a, stk. 10, samt S.G.1.4.3 og S.G.1.4.5.
S.G.1.4.5 Bortfald af pålignet skat Den pålignede skat af aktieavancer ved fraflytning bortfalder, hvis  

 aktionæren igen får skattemæssigt hjemsted her i landet og dermed bliver  

 omfattet af de almindelige aktieavancebeskatningsregler, jf.
ABL § 13 a, stk.  

 8.
 Dette vil være tilfældet, hvis aktionæren bliver fuldt skattepligtig,  

 eller hvis aktiebesiddelsen bliver led i en begrænset skattepligtig  

 virksomhed med fast driftssted her i landet.
 Ved afståelse af aktierne opgøres fortjeneste eller tab på grundlag af den  

 oprindelige anskaffelsessum og det oprindelige anskaffelsestidspunkt, og  

 fortjenesten eller tabet behandles efter de almindelige regler.
S.G.1.5 Konvertible obligationer Fortjeneste og tab ved afståelse af konvertible obligationer samt retten  

 til at tegne konvertible obligationer kan beskattes efter reglerne i ABL, jf.  

 ABL § 8, eller efter LL § 16 B.
Se endvidere S.G.1.3. Imidlertid indeholder  

 KGL også bestemmelser om beskatning af konvertible obligationer.
Se skm.cirk.  

 nr. 137 af 19. juli 1994, pkt. 11.
S.G.1.5.1 Indfrielse og afståel se til det udstedende selskab LL § 16 B om beskatning af afståelsessummen ved afståelse af aktier til  

 det udstedende selskab, finder anvendelse, når der sker kontant indfrielse af  

 den konvertible obligation, og når obligationen afstås til det udstedende  

 selskab.
Bestemmelsen i LL § 16 B finder dog ikke anvendelse ved kontant indfrielse  

 på det på forhånd aftalte indfrielsestidspunkt til den på forhånd aftalte  

 indfrielseskurs.
Sker der imidlertid indfrielse til overkurs eller på et  

 andet tidspunkt end det aftalte indfrielsestidspunkt, finder LL § 16 B  

 anvendelse.
Når LL § 16 B ikke finder anvendelse, behandles gevinst eller tab efter  

 reglerne i ABL eller KGL.
Når forholdet er omfattet af LL § 16 B, finder  

 hverken ABL eller KGL anvendelse.
S.G.1.5.2 Afståelse inden 3 års ejertid Er der tale om konvertible obligationer, som anses for anskaffet mindre  

 end 3 år før afståelsen, behandles fortjeneste eller tab efter ABL § 2,  

 medmindre ABL §§ 2 a-3 finder anvendelse.
Dette gælder for såvel selskaber  

 som personer.
Fortjeneste er herefter skattepligtig, og beskattes hos  

 personer som kapitalindkomst.
Tab kan fradrages i fortjenester på andre  

 aktier, der afstås inden 3 års ejertid, og eventuelt overskydende tab kan  

 overføres til fradrag i ægtefællens gevinster på aktier, der er ejet i mindre  

 end 3 år eller fremføres i op til 5 år.
Fortjeneste eller tab opgøres, når  

 der er tale om personer, for børsnoterede konvertible obligationer efter  

 aktie-for-aktie-metoden og for unoterede konvertible obligationer efter  

 gennemsnitsmetoden.
Ved anvendelsen af først ind - først ud reglen holdes de konvertible  

 obligationer adskilt fra aktierne, idet de anses for aktier med særlige  

 rettigheder.S.G.1.5.3 Afståelse efter en ejertid på mindst 3 år - fysiske personer For fortjeneste og tab på konvertible obligationer, som er ejet i 3 år  

 eller mere, og som ikke er omfattet af ABL § 2 a-3, og som dermed efter ABL  

 skal medregnes ved opgørelsen af aktieindkomsten, gælder følgende:
a) hvis der ikke er hjemmel til beskatning efter ABL, mens der er hjemmel  

 til beskatning efter KGL, sker der beskatning efter KGL, jf.
KGL § 6, stk. 2,  

 og § 7, stk. 7, samt ABL § 4, stk. 6, b) hvis der ikke er hjemmel til beskatning efter KGL, mens der er hjemmel  

 til beskatning efter ABL, sker der beskatning efter ABL, jf ABL § 4, stk. 6,  

 og c) hvis der hverken er hjemmel til beskatning i ABL eller KGL, sker der  

 ingen beskatning.
Ad a) Beskatning efter KGL kan komme på tale ved afståelse af  

 sortstemplede konvertible obligationer i danske kroner og ved afståelse af  

 konvertible obligationer i fremmed valuta.
Ved sortstemplede konvertible  

 obligationer forstås konvertible obligationer, som ikke opfylder  

 mindsterentekravet på udstedelsestidspunktet.
 Fremmedmøntede konvertible obligationer beskattes efter KGL, såfremt det  

 pågældende indkomstårs samlede nettogevinst eller nettotab på fordringer,  

 gæld og konvertible obligationer i fremmed valuta overstiger 1.000 kr.  

 Overstiger indkomstårets nettogevinst/nettotab dette beløb, vil hele avancen  

 eller tabet skulle medregnes ved opgørelsen af den skattepligtige indkomst.
Ad b) Beskatning efter ABL kan komme på tale, når der er tale om  

 blåstemplede konvertible obligationer i danske kroner.
Ved blåstemplede  

 konvertible obligationer, forstås konvertible obligationer, som opfylder  

 mindsterentekravet på udstedelsestidspunktet.
Endvidere kan der ske  

 beskatning efter ABL ved afståelse af fremmedmøntede konvertible  

 obligationer, når årets samlede nettogevinst/nettotab på fordringer, gæld og  

 konvertible obligationer i fremmed valuta ikke overstiger 1.000 kr.
 Det er dog en forudsætning for beskatning, at der enten er tale om  

 unoterede konvertible obligationer eller om børsnoterede konvertible  

 obligationer, som sælges fra en beholdning af børsnoterede aktier mv., hvis  

 samlede kursværdi på et registreringstidspunkt inden for de seneste 3 år  

 forud for afståelsen har ligget over bundgrænsen, som i * 1997 er 107.300 kr.
 Ad c) Skattefrihed ved afståelse af konvertible obligationer kan komme på  

 tale ved afståelse af blåstemplede konvertible obligationer i danske kroner  

 og ved afståelse af fremmedmøntede fordringer i tilfælde, hvor årets samlede  

 nettogevinst/nettotab på fordringer, gæld og konvertible obligationer ikke  

 overstiger 1.000 kr.
 Det er en forudsætning for skattefriheden, at der er tale om afståelse af  

 børsnoterede konvertible obligationer, og at kursværdien af aktionærens  

 samlede beholdning af børsnoterede aktier m.v. på alle  

 registreringstidspunkter indenfor de seneste 3 år før afståelsen har været  

 under bundgrænsen, som i * 1997 er på 107.300 kr.
S.G.1.5.4 ABL §§ 2 a-3 Gevinst og tab på konvertible obligationer, der er omfattet af ABL §§ 2  

 a-3, vil altid blive beskattet efter reglerne i ABL.
S.G.2 Reglerne om aktieavancebeskatning Reglerne om den skattemæssige behandling af fortjeneste eller tab ved  

 afståelse af aktier mv. fremgår af ABL, jf. lovbek. nr. 817 af 30. okt. 1997.
 Til ABL knytter sig bl.a. flg. cirkulærer:
 - skm.cirk. nr. 137 af 19.juli 1994 (i det følgende kaldet 1994-cirk.).
 - skd.cirk. nr. 78 af 29. maj 1989 om succession ved familieoverdragelse.
 Reglerne om fradrag for tab på aktier mv. er udtømmende angivet i ABL.
 Se Skat 1988.6.347 (LSR) (TfS 1988,334).
Et selskabs tab ved afståelse af aktier mv. kan kun fradrages i det  

 omfang, tabet overstiger udbytter af de pågældende aktier, som selskabet har  

 været fritaget for at medregne ved indkomstopgørelsen efter SEL § 13, stk. 1,  

 nr. 2 og 3, og § 13, stk. 3, samt FBL § 10. Se 1994-cirk., pkt. 4.3. Dette  

 gælder også ved afståelse af aktier, hvor selskabet har været fritaget for at  

 medregne en del af udbytterne ved indkomstopgørelsen efter SEL § 13, stk. 4,  

 eller FBL § 10, stk. 3, jf.
ABL § 6, stk. 6. Udbytter fra næringsaktier  

 omfattet af ABL § 3, skal medregnes fuldt ud ved opgørelsen af den  

 skattepligtige indkomst.
Ifølge § 16, stk. 6, i lov nr. 1117 af 22. december  

 1993, skal skattepligtige efter den dagældende SEL § 1, stk. 1, nr. 1-3 og  

 5-5 b, og stk. 2, 1. pkt, eller FBL ved opgørelse af fortjeneste eller tab  

 efter ABL § 6 se bort fra aktier, som er erhvervet den 18. november 1990  

 eller tidligere.
Tegner den skattepligtige nye aktier til overkurs i forhold  

 til aktiernes handelsværdi, kan foranstående regel dog ikke anvendes.
I så  

 fald kan den skattepligtige anvende aktiernes handelsværdi den 19. maj 1993  

 eller den 18. november 1993 i stedet for anskaffelsessummen.
Reglen i 1. pkt.  

 kan heller ikke anvendes for aktier, der er udlagt fra et dødsbo den 18.  

 november 1993 eller senere, der ikke beskattes af udlægget, fordi  

 udlægsmodtageren indtrådte i dødsboets skattemæssige stilling.
Det er  

 selskaber omfattet af SEL § 1, stk. 1, nr. 1-2b og 3a-5b, samt FBL, der er  

 omfattet af foranstående regel.
Se i øvrigt 1994-cirk. pkt. 4.3.
S.G.2.1 Aktiearter Beskatningsreglerne i ABL er forskellige, afhængig af om aktierne mv. er:
 1. Andelsbeviser mv. omfattet af ABL § 2 b.
 ABL § 2 b omfatter andelsbeviser eller andele i andelsforeninger omfattet  

 af SEL § 1, stk. 1, nr. 3.
 2. Næringsaktier omfattet af ABL § 3.
Aktier anses som næringsaktier, hvis aktionæren har som erhverv at handle  

 med aktier og lign. værdipapirer, og de afståede aktier tillige er erhvervet  

 med videresalg for øje, eller hvis aktierne er erhvervet som et led i  

 aktionærens næringsvej.
Se nærmere S.G.2.3.
3. ABL § 2 a aktier.
ABL § 2 a vedrører aktier udstedt af selskaber mv.,  

 der er eller har været hjemmehørende i udlandet, på Færøerne eller i Grønland, herunder efter bestemmelserne i en DBO, når de  

 i ABL § 2a, stk. 1, nærmere angivne betingelser er opfyldt.
For afståelser,  

 der foretages efter 6. april 1995 er det uden betydning, om formålet med  

 erhvervelsen eller besiddelsen af aktierne har været at opnå en værdistigning  

 på disse jf. lov nr. 312 af 17. maj 1995. Beskatning efter ABL § 2 a, skal  

 ifølge stk. 2, også ske i de tilfælde, hvor der er indskudt et dansk  

 holdingselskab mellem det danske og udenlandske selskab.
Se nærmere  

 S.G.2.4.1.
 4. Lånefinansierede aktier omfattet af ABL § 2 c.
ABL § 2 c vedrører aktier, der er erhvervet for lånte midler, når det  

 pågældende selskab i det væsentlige må antages at indtjene overskud eller  

 anden værditilvækst ved finansiering eller investering under sådanne  

 omstændigheder, at selskabets overskud eller anden værditilvækst over en  

 periode med stor sikkerhed kan opgøres på forhånd.
Det bemærkes, at ABL § 2 c er tidsbegrænset og ophører vedrørende erhvervelser efter 31.  

 dec. 1993. Se nærmere S.G. 2.4.2.
5. Investeringsbeviser i udloddende investeringsforeninger, jf.
ABL § 2 d.
Der er ved lov nr. 399 af 25. maj 1996 i LL § 16 C indsat en lovmæssig  

 definition af udloddende investeringsforeninger.
Udloddende  

 investeringsforeninger er herefter foreninger, der udsteder omsættelige  

 beviser for medlemmernes indskud, og som inden fristen for indgivelse af  

 selvangivelse for et indkomstår foretager en udlodning, der som minimum skal  

 omfatte de i LL § 16 C, stk. 2 til 6 anførte beløb, og som ifølge vedtægterne  

 er forpligtet til at foretage en sådan udlodning.
Investeringsbeviser i  

 udloddende aktieafdelinger er ikke omfattet af § 2 d.
Ved udloddende aktieafdelinger forstås udloddende investeringsforeninger,  

 der udelukkende investerer i aktier omfattet af ABL, dog ikke aktier som  

 omhandlet i ABL § 2 a og konvertible obligationer samt tegningsretter til  

 konvertible obligationer.
Der henvises endvidere til S.G.2.4.3.
6. Idéaktier, jf.
ABL § 2 e.
Ved lov nr. 1212 af 17. jan. 1996 er  

 der indsat en ny bestemmelse vedr. idé aktier.
Fortjeneste og tab ved  

 afståelse af aktier (idéaktier), som en person har modtaget som  

 vederlag ved afhændelse af et forsknings- eller udviklingsarbejde, jf.
LL §  

 27 E, stk. 1, medregnes ved opgørelsen af den skattepligtige indkomst uanset  

 ejertidens længde.
Bestemmelsen omfatter alle "idéaktier", dog ikke aktier  

 som nævnt i ABL § 2 a, og aktier, der er erhvervet som led i den  

 skattepligtiges næringsvej, jf.
ABL § 3. ABL §§ 2 og 4 finder ikke anvendelse  

 på aktier omfattet af ABL § 2 e.
Se nærmere herom S.G.2.4.4.
 7. Almindelige aktier omfattet af ABL § 2 og § 4, stk. 1. Der er tale om  

 aktier, som ikke er omfattet af pkt. 1-5 foran.
 Arten af aktier mv. bedømmes i ovennævnte rækkefølge.
Det bemærkes, at for aktier ejet den 19. maj 1993, kan  

 minoritetsaktionærer i visse tilfælde anvende handelsværdien pr. 19. maj 1993  

 i stedet for den oprindelige købspris.
Se S.G.2.4.5.2.5. De, der var  

 hovedaktionærer, kan i stedet anvende den særlige regel i ABL § 7 a.
Se  

 S.G.2.4.5.2.4.
S.G.2.2 Regler for andelsbeviser - ABL § 2 b For andelsbeviser mv. omfattet af ABL § 2 b medregnes fortjeneste eller  

 tab ved indkomstopgørelsen som kapitalindkomst, uanset ejertidens længde.
 ABL § 2 b omfatter andelsbeviser m.v. i andelsforeninger omfattet af SEL §  

 1, stk. 1, nr. 3.
Er der tale om andelsbeviser mv. i selskaber eller foreninger, der ved  

 udgangen af indkomståret 1993, henholdsvis 1994, er omfattet af ABL § 2 b,  

 fastholdes de tidligere gældende regler, medmindre andelsbeviset mv. er  

 omfattet af den nuværende § 2 b.
Dette betyder for det første, at  

 andelsbeviser i selskaber eller foreninger, som ikke er omfattet af ABL § 2  

 b, fortsat vil blive beskattet efter den tidligere § 2 b i en 10-årig  

 periode.
For det andet betyder det, at andelsbeviser mv. i selskaber eller  

 foreninger, der er blevet omdannet, således at selskaberne eller foreningerne  

 ikke længere tilhører den gruppe af selskaber og foreninger, der var nævnt i  

 § 2 b efter den tidligere gældende formulering, men hvor der på  

 lovændringernes virkningstidspunkt endnu ikke er gået 10 år efter  

 omdannelsen, fastholdes i beskatningen efter § 2 b, indtil der er forløbet 10  

 år fra omdannelsen.
Se 1994-cirk. pkt. 8.5.
* I TfS 1997,730 (BF) fandt LR, at handelsværdien pr. 19/5 1993 kunne  

 anvendes som indgangsværdi i stedet for den faktiske anskaffelsessum, hvor et  

 andelsbevis m.v. var omfattet af ABL § 2 b den 18/5 1993, men hvor  

 andelsbeviset m.v. ved en senere afståelse omfattes af ABL § 4. * Hvilke selskaber og foreninger De andelsselskaber og foreninger, der tidligere var omfattet af ABL § 2 b,  

 er andelsselskaber omfattet af SEL § 1, stk. 1, nr. 3 eller 4.
De andelsforeninger, der er omfattet af ABL § 2 b, er andelsforeninger,  

 der er omfattet af SEL § 1, stk. 1, nr. 3. D.v.s. foreninger, hvis formål er  

 at fremme medlemmernes fælles erhvervsmæssige interesser gennem deres  

 deltagelse i andelsforeningens virksomhed som aftagere, leverandører el.lign.  

 Det er herudover et krav, at der skal være mindst 10 medlemmer, og at  

 omsætningen med ikke-medlemmer ikke væsentligt eller længerevarende  

 overstiger 25% af den samlede omsætning.
Betingelserne er uddybet i SEL § 1,  

 stk. 2 og 3.
Beskatning hos andelshaveren ABL § 2 b omhandler fortjeneste eller tab ved udlodning af  

 likvidationsprovenu i det kalenderår, hvori selskabet endeligt opløses, jf.  

 bestemmelsens stk. 1.
Et andelsselskab eller en forening kan tidligst anses for endeligt opløst,  

 når likvidationsregnskabet er godkendt.
Se hertil Skat 1989.12.955 (LSR) (TfS  

 1989,684).
 Ved udlodning af likvidationsprovenu forud for det kalenderår, hvori  

 selskabet eller foreningen endeligt opløses, beskattes hele udlodningsbeløbet  

 efter reglerne i LL § 16 A, stk. 1, således at beskatning af fortjeneste  

 eller tab ved likvidationsudlodningen efter reglerne i ABL § 2 b,  

 forudsætter, at der gives dispensation efter reglerne i LL § 16 A, stk. 3.
 ABL § 2 b omhandler endvidere fortjeneste eller tab ved afståelse af  

 andelsbeviser mv., jf. bestemmelsens stk. 2. Der kan dog dispenseres fra  

 denne beskatning, jf. nærmere nedenfor.
Opgørelse af fortjeneste eller tab Avancen eller tabet opgøres som forskellen mellem afståelsessummen/  

 likvidationsprovenuet og anskaffelsessummen.
I tilfælde af delvis afståelse  

 skal andelshaverens samlede anskaffelsessum for andelen(e) mv. som  

 udgangspunkt fordeles forholdsmæssigt imellem den afståede del heraf og den  

 del, som andelshaveren beholder.
Dispensation efter ABL § 2b, stk. 5 Der kan dispenseres fra beskatning efter ABL § 2 b, stk. 2, ved afståelse,  

 således at fortjeneste eller tab i stedet beskattes efter de almindelige  

 regler i ABL, jf.
ABL § 2 b, stk. 5. Ansøgning om dispensation indgives til  

 den kommunale skattemyndighed, jf. bek. nr. * 653 af 14. aug. 1997. Der kan  

 kun dispenseres, hvis selskabet eller foreningen er stiftet før den 22. maj  

 1987, og det tillige må anses for godtgjort, at afståelsen ikke er sket for  

 at undgå likvidationsbeskatning efter ABL § 2 b, stk. 1. Dispensation kan kun  

 gives enkeltvis for den konkrete afståelse.
Betingelserne for dispensation er  

 nærmere beskrevet i cirkulære nr. 215 af 20. dec. 1995 om ændring af  

 cirkulære af beskatning ved afståelse af aktier m.v.
Se endvidere Skatteministeriets kommentar i TfS 1996,108.
Skattepligtige som ikke tidligere har kunnet opnå dispensation, men som  

 efter den praksisændring, som cirkulæret er udtryk for, opfylder  

 betingelserne for at opnå dispensation, kan efter indsendt ansøgning om  

 dispensation få deres skatteansættelse genoptaget.
Dette kan ske for  

 indkomstår, der ligger 3 år forud for indkomståret 1995. Det vil sige for  

 indkomstårene 1992, 1993 og 1994. Anmodning om dispensation og genoptagelse  

 skal indgives til skattemyndigheden inden udgangen af 1997.
I TfS 1997,937 (HD) havde en andelshaver i Sukkerfabrikken Nykøbing den  

 18. dec. 1989 fået indløst sine roeandele ved tilbagesalg til det udstedende  

 selskab - efter at sukkerfabrikens generalforsamling havde besluttet at sælge  

 andelsselskabets sukkervirksomhed til Danisco A/S med virkning fra 1. maj  

 1989. Landsetten fandt at indløsningen af andelene var omfattet af ABL § 2b,  

 stk. 2, og sagsøgeren heller ikke havde krav på dispensation efter stk. 5. *  

 Højesteret stadfæstede landsrettens dom og bemærkede, at selv om  

 sukkerfabrikken forud for generalforsamlingen havde meddelt andelshavere  

 dispensationer, der ikke var tilstrækkeligt begrundede, kunne dette ikke ud  

 fra en lighedsgrundsætning medføre, at skatteyderen havde krav på  

 dispensation. * Ved dispensation finder de almindelige regler i ABL anvendelse.
 Overgangsreglen for mindretalsaktionærer i § 19, stk. 3, i lov nr. 421 af  

 25. juni 1993 (ensartet udbytte- og aktieavancebeskatning m.v.) er ændret ved  

 lov nr. 412 af 14. juni 1995, således at 19. maj 1993-kursen kan anvendes i  

 stedet for anskaffelsessummen, når der dispenseres efter ABL § 2 b, stk. 5.
 Beløb, der udbetales ved udtræden af et andelsselskab, anses for vederlag  

 for tilbagesalg af andele til det udstedende selskab, og hele  

 afståelsessummen beskattes efter reglerne i LL § 16 B, stk. 1. Beskatning af  

 fortjeneste eller tab vedrørende afståelsessummen efter de almindelige regler  

 i ABL forudsætter derfor, at der både gives dispensation efter LL § 16 B,  

 stk. 2, og ABL § 2 b, stk. 5.
Udlodninger samt afståelsessummer omfattet af LL § 16 B fra selskaber og  

 foreninger som nævnt i ABL § 2 b, medregnes til den personlige indkomst,  

 medmindre udlodningen udgør en normal forrentning af en indbetalt  

 andelskapital, jf.
PSL § 4, stk. 4. Udlodninger, som udgør en normal  

 forrentning af indskudskapitalen, beskattes som kapitalindkomst, jf.
PSL § 4,  

 stk. 1, nr. 4.
S.G.2.3 Regler for næringsaktier - ABL § 3 For næringsaktier omfattet af ABL § 3, medregnes fortjeneste eller tab ved  

 opgørelsen af den personlige indkomst uanset ejertidens længde.
Udbytter på  

 næringsaktier beskattes også som personlig indkomst, jf.
PSL § 4, stk. 5.
Aktier anses for næringsaktier, hvis aktionæren har som erhverv at handle  

 med aktier og lignende værdipapirer, og de afståede aktier tillige er  

 erhvervet med videresalg for øje, eller hvis aktierne er erhvervet som et led  

 i aktionærens næringsvej.
Se i øvrigt 1994-cirk. pkt. 6.1, * samt TfS 1997,  

 901 (DEP), om aktieerhvervelse ved varesalg. * * Se TfS 1997,538 (VLD) appelleret, hvor landsretten stadfæstede  

 Landskatterettens kendelse *, at et selskab ikke kunne foretage fradrag for  

 næringstab, da aktierne ikke var erhvervet med henblik på at opnå  

 fortjeneste, men derimod for at konstatere tab ved videresalg. * Se endvidere  

 TfS 1997,621 (VLD) appelleret, hvor landsretten lagde vægt på, at selskabets  

 direktør og dennes rådgiver havde betydelig indsigt i det finansielle marked,  

 men ingen af dem havde professionel tilknytning hertil, henset hertil samt  

 til det forholdsvis beskredne antal handler fandt, at selskabets virksomhed  

 med handel med aktier og optioner ikke kunne betegnes som næringsvirksomhed.  

 * For bankers beholdning af aktier er der en formodning for, at der er tale  

 om næringsaktier.
Den næringsdrivende har bevisbyrden for, at aktierne ikke  

 er anskaffet i videresalgshensigt.
Se TOLD*SKAT Nyt 1993.9.401 (TfS  

 1993,110), hvor en sparekasses aktiepost i en bank blev anset for  

 anlægsaktier.
Dommen er kommenteret i TOLD*SKAT Nyt 1993.21.107 (TfS  

 1995,48).
 Bankers aktier i andre finansierings-, investerings-, og  

 bankaktieselskaber betragtes som anlægsaktier, såfremt de er erhvervet med  

 henblik på permanent drift af en virksomhed, der er supplement til den  

 almindelige bankvirksomhed, herunder eksempelvis bankdatterselskaber, se Skat  

 1986.9.566 (sd) (TfS 1986,474). Et sparekasseaktieselskab kunne ikke indtræde  

 i den tidligere sparekasses hovedaktionærstatus, se TfS 1991.92.
Om et specielt tilfælde, hvor en banks aktietab ikke var omfattet af ABL's  

 § 3, se t&s nyt 1991.20.1149 (TfS 1991,450). * Se ligeledes TfS 1997,497  

 (VLD) appelleret, hvor en banks køb og videresalg af anparter ikke blev anset  

 som næring. * For vekselerere o.lign. anses aktierne for næringsaktier, medmindre der  

 føres et klart bevis for, at aktierne er erhvervet uden forbindelse med  

 næringsvejen.
En vekselerer, der trak sig tilbage fra Københavns Fondsbørs,  

 blev anset for indkomstskattepligtig ved afståelse af aktier og obligationer,  

 der var erhvervet som led i vekselerervirksomheden, selv om afståelsen skete  

 efter virksomhedens ophør.
En fondsbørsvekselerer, som var medindehaver af et vekselererfirma samt af  

 et interessentskab, som ejede 100 pct. og 90 pct. af anpartskapitalen i to  

 selskaber, overvejede på grund af svigtende helbred at afstå sin ideelle  

 anpart af interessentskabet og dermed af dettes anpartsbesiddelser.  

 Anparterne var erhvervet i 1975 og i 1981, og de var i interessentskabets  

 regnskab opført under anlægsbeholdning af aktier.
Ved salg af anparter havde  

 øvrige anpartshavere forkøbsret.
Ligningsrådet fandt, at anparterne ikke  

 kunne anses for erhvervet med videresalg for øje som led i  

 vekselerervirksomheden, hvorfor anparterne ikke kunne betragtes som  

 næringsanparter.
Tre vekselerere, som tilsammen var indehavere af et vekselererfirma, havde  

 erhvervet aktiemajoriteten i et selskab med henblik på heri at drive den del  

 af deres hidtidige virksomhed, som efter en forventet ændring af reglerne for  

 vekselerervirksomhed ikke længere ville kunne drives i vekselererfirmaet.
Man  

 overvejede at indskyde aktierne i vekselererfirmaet for at understrege det  

 nære erhvervsmæssige samhør mellem de to virksomheder samt for at sikre, at  

 fremtidige ændringer i ejerforholdet til vekselererfirmaet også kom til at  

 gælde ejerforholdet til selskabet.
Ligningsrådet fandt, at aktierne måtte anses som anlægsaktier, uanset om  

 de tre indehavere af vekselererfirmaet ejede aktierne i eller uden for  

 vekselererfirmaet.
Der blev herved henset til, at aktierne ikke var erhvervet  

 med videresalg for øje, men for at kunne danne grundlag for en videreførelse  

 af den del af den hidtidige virksomhed, som efter forventet lovgivning ikke  

 længere ville kunne drives i vekselererfirmaet.
 I LSR 1985.150 fandt retten, at der var tilstrækkeligt grundlag for at  

 anse en vekselerers beholdning af obligationer og aktier for hele tiden at  

 være holdt uden for hans forretningssfære, samt at han havde haft  

 tilstrækkelige indtægter og midler uden for vekselererfirmaet til at dække  

 deres anskaffelse.
 Retten kunne derfor tiltræde, at kursavancen ved obligationernes  

 indfrielse og nettotabene ved aktiernes salg blev holdt uden for hans  

 almindelige indkomst.
En prokurist, der var ansat i et vekselererfirma, blev anset for  

 næringsdrivende med værdipapirer, jf.
SL § 4 og ABL § 3. Prokuristen havde  

 gennem en længere årrække, i hvilken han stedse havde været ansat i  

 vekselererfirmaer, handlet med værdipapirer.
Handlerne, som delvis blev  

 finansieret gennem en løbende kredit hos arbejdsgiveren, vedrørte betydelige  

 poster.
Aktierne blev typisk handlet hurtig efter udløbet af 3 års-fristen i  

 ABL for at opnå fortjeneste ved salg.
Obligationerne blev typisk købt kort  

 tid før deres udløb.
Handlerne skete med henblik på, at der derefter skulle  

 ske genplacering med det formål at opnå tilsvarende avancer.
Prokuristens  

 fortjeneste ved disse salg og ved indfrielse oversteg væsentligt rente- og  

 udbytteafkastet af beholdningen og havde givet betydelige indkomster såvel  

 absolut som i forhold til hans lønindtægter.
Under disse omstændigheder fandt  

 Højesteret det utvivlsomt, at de opnåede fortjenester skulle beskattes som  

 næringsindkomst.
Se TOLD-SKAT Nyt 1993.24.1126 (TfS 1993,531).
 * TfS 1997,472 (HD) En prokurist og vekselerer, som var ansat i et  

 vekselererfirma og tidligere havde været ansat i en bank, solgte i 1988  

 aktier samt konvertible obligationer med et tab, som han opgjorde til 447.108  

 kr.
Højesteret fandt, modsat landsretten, at skatteyderen måtte anses som  

 næringsdrivende med handel med aktier m.v.
Højesteret bemærkede, at  

 skatteyderen, som ansat i en bank eller et vekselererfirma, havde haft handel  

 med aktier og obligationer som sit arbejdsområde, siden 1982 på lederniveau.  

 Han havde delvist for lånte penge købt betydelige aktieposter med henblik på  

 at opnå fortjeneste ved salg inden for en kortere periode.
I hvert fald under  

 disse omstændigheder fandt Højesteret, at aktierne - uanset det begrænsede  

 antal handler - måtte anses som erhvervet som led i skatteyderens næringsvej,  

 således at tab var fradragsberettiget. * Vekselerer i næring med værdipapirer, herunder aktier og  

 præmieobligationer.
Påstand om anlægsinvestering, men formodning om næring ud  

 fra et afsmitningssynspunkt ansås ikke afkræftet. ØLD af 24. nov. 1992.
 TOLD*SKAT Nyt 1993.4.132 (TfS 1992,576).
En prokurist, ansat i et vekselererfirma, og herudover ejer af hovedparten  

 af anparterne i to anpartsselskaber, der investerede i værdipapirer, blev  

 ikke af Landsskatteretten anset for næringsskattepligtig ved handel med  

 aktier og obligationer i personligt regi.
Han skulle heller ikke beskattes af  

 avance ved salg af aktier registreret i hustrus navn og med udbetalt  

 dividende til hende, uanset at fondsnotaerne var udstedt til ham.
TOLD*SKAT  

 Nyt 1992.24.844 (TfS 1992,560). Et selskab, der drev speditions-og  

 transportvirksomhed, havde siden 1985 tillige drevet virksomhed med handel  

 med valuta og obligationer samt med aktier.
I 1986 blev selskabets vedtægter  

 ændret, således at de også omfattede denne finansielle virksomhed.
Endvidere  

 blev hovedaktionærens søn, der var professionel vekselerer, tilknyttet  

 selskabet.
Ved indkomstansættelsen for skatteåret 1988/89 blev der ikke  

 indrømmet fradrag for tab på handel med aktier.
Højesteret fandt i sin dom af  

 19. dec. 1995 (TfS 1996, 64), at virksomheden indenfor den finansielle sektor  

 havde haft en så professionel, regelmæssig og systematisk erhvervsmæssig  

 karakter, at selskabet måtte anses som næringsdrivende med handel med  

 værdipapirer, herunder aktier.
 Selskabet fik derfor fradrag for tabet på handel med aktier.
En bankassistent med daglig beskæftigelse i bankens aktieafdeling blev  

 anset for at drive binæring med aktiehandel.
Han gennemførte et betydeligt  

 antal aktiehandler med hurtige salg efter erhvervelsen, hvorved den opnåede  

 fortjeneste oversteg lønindkomsten som bankassistent.
Endvidere var han  

 engageret i to selskaber, der havde værdipapirhandel som formål.
VLD af 2.  

 dec. 1992. Se TOLD*SKAT Nyt 1993.5.179 (TfS 1993,305).
En EDB-konsulent deltog i et interessentskab, der havde til formål at  

 drive handel med aktier mv. samt rådgivning om investering.
Der var foretaget  

 ca. 100 handler i perioden 1986-1989 gennem pengeinstitutter o.l.
Under  

 hensyn til omfanget og karakteren af handlerne fandt Landsskatteretten ikke,  

 at der forelå næring efter reglerne i ABL § 3 og tab kunne derfor ikke  

 fradrages.
 TOLD*SKAT Nyt 1993.12.587 (TfS 1993,287).
En regnskabschef i et oliefirma foretog i 1986 og 1987 for lånte midler en  

 række terminshandler vedrørende obligationer og valuta samt køb og salg af  

 aktier.
Forretningerne blev afviklet for nogles vedkommende samme dag, og i  

 øvrigt inden han i 1987 blev ansat i et firma, hvor han ikke måtte deltage i  

 sådanne arrangementer.
De stedlige ligningsmyndigheder fandt ligesom senere  

 Landsskatteretten, at tabene ved de foretagne terminshandler mv. ikke var  

 fradragsberettigede som led i næring, men var omfattet af SL § 4 f  

 (væddemålskontrakter) og for aktiehandlernes vedkommende af ABL § 2, stk. 1  

 og 2. Landsskatteretten lagde herved til grund, at køb og salg af  

 obligationer skete samme dag og afsluttedes med differenceafregning, og at  

 der ikke skete levering af de underliggende aktiver, ligesom handlerne ikke  

 havde sammenhæng med anden erhvervsmæssig virksomhed inden for det  

 finansielle marked.
Landsskatteretten fandt ligeledes, at tabene ikke kunne  

 fradrages som næringstab efter SL § 4 a.
Man tillagde det herved betydning,  

 at de foretagne handler alene havde haft et begrænset omfang, og at  

 skatteyderen således ikke havde bevist, at handlerne var sket som led i  

 næring.
Se TfS 1994, 628. En skatteyder drev selvstændig virksomhed dels i  

 personligt regi, dels i selskabsform, med ledelses- og  

 porteføljeplejevejledning, herunder rådgivning om køb og salg af aktier.
Han  

 var personligt ejer af en aktiebeholdning, som han havde opbygget gradvist  

 indtil 1985. Han led i 1987 og 1988 et nettotab på aktiesalg på hhv. 46.547  

 kr. og 332.043 kr.
Han havde ikke købt og solgt aktier i 1984 og 1985, mens  

 han i 1986 både havde købt og solgt aktier.
I 1987 og 1988 solgte han aktier,  

 men købte ikke aktier.
 Han havde ved udgangen af 1988 kun en meget lille aktiebeholdning tilbage.
Landsretten fandt efter en samlet vurdering af aktiehandelens omfang, både  

 i relation til antal og tidsmæssig udstrækning, at handelen ikke havde haft  

 en sådan regelmæssig, systematisk og vedvarende karakter, at der var grundlag  

 for at anse skatteyderen som næringsdrivende i relation hertil.
Hans tab på  

 aktiesalgene var derfor ikke fradragsberettigede.
TfS 1995, 523 (VLD).
En advokat foretog for 1986 og 1987 fradrag for valutakurstab på  

 udlandslån, renter af udlandslån og fradrag for tab på handel med aktier,  

 idet han henviste til, at han i løbet af 3 år sammen med en kompagnon havde  

 foretaget ca. 90 aktiesalg.
Han havde endvidere sammen med en kompagnon  

 rådgivet klienter om køb og salg af værdipapirer.
Landsretten bemærkede, at  

 skatteyderens hovederhverv som advokat ikke kunne antages at omfatte  

 næringsvirksomhed med køb og salg af aktier, og aktiehandlerne havde ikke  

 haft et sådant omfang og en sådan systematisk karakter, at de kunne anses som  

 led i binæringsvirksomhed.
Tabet på handlerne kunne derfor ikke fradrages.  

 Det var uden betydning for bedømmelsen, at advokaten havde rådgivet klienter  

 om handel med værdipapirer.
De udlandslån, som advokaten havde optaget, var  

 overvejende anvendt til finansiering af aktiehandlerne, og kurstabet var ikke  

 fradragsberettiget.
Renter af udlandslån vedrørte advokatens kapitalindkomst  

 og ikke advokatinteressentskabets regnskaber, * jf.
TfS 1996,887 (HD).
En civilingeniør, der ikke havde lønindkomst i de omhandlede indkomstår,  

 havde i 1986 og 1987 foretaget 34 handler med aktier og 6 handler med  

 obligationer, samt valutaterminsforretninger.
Han foretog fradrag for tab med  

 handlerne med aktier og obligationer og terminsforretninger samt omkostninger  

 med henholdsvis 105.154 kr. i 1986 og 92.930 kr. i 1987.
Landsretten fandt, ligesom tidligere i Landsskatteretten, at skatteyderen,  

 uanset at han i de 2 år ikke havde anden form for erhvervsarbejde, ikke havde  

 godtgjort, at handlerne havde fundet sted som led i hans næringsvirksomhed.  

 Der var derfor ikke fradrag for tab efter SL's §§ 4 - 6, og ikke fradrag for  

 tab på aktiehandler ud over, hvad der fulgte af ABL § 2, stk. 2, jf.
TfS  

 1996, 175.
Et aktieselskab stiftede i 1984 et irsk datterselskab, der skulle  

 producere og sælge selskabets produkter.
Datterselskabet stiftedes med en  

 aktiekapital på 800.000 IEP, hvoraf selskabet ejede 220.000 IEP.
På grund af  

 særlige omstændigheder lukkede selskabet datterselskabet i 1988, og selskabet  

 solgte i 1989 aktierne, nom. 220.000 IEP for 1 kr.
Selskabet fratrak tabet på  

 aktierne efter ABL § 3 med 5.044.500 kr.
Landsretten fandt, ligesom tidligere  

 Landsskatteretten og den lokale skattemyndighed, at tabet ikke var  

 fradragsberettiget, idet aktierne ikke var erhvervet af selskabet som led i  

 selskabets næringsvej, jf.
TfS 1996, 401.
 I Skat 1989.9.646 (VLD) (TfS 1989,418) blev en tømrermester, som dels  

 personligt og dels via konsortier og selskaber, havde drevet en omfattende  

 virksomhed med erhvervelse, opførelse og salg af faste ejendomme, ikke anset  

 for skattepligtig efter reglerne om næringsaktier ved salg af aktierne i et  

 ejendomsselskab.
 Se kommentaren i t&s nyt 1991.12.669, hvori det konkluderes, at der  

 kan forekomme næringsaktier uden for området for handelsnæring.
Kommentaren vedrører VLD af 25. okt. 1990 (t&s nyt 1991.3.112) (TfS  

 1990,524), hvorved det fastslås, at den fortjeneste, der opnås ved salg af  

 håndværkeraktier, som udgangspunkt skal beskattes som almindelig indkomst, at  

 en oprindelig næringsformodning kan afkræftes, og at også den avance, der  

 ligger ud over pari, skal beskattes som almindelig indkomst.
I TfS 1996,50  

 (HD), havde to brødre i 1997 arvet aktier i ejendomsselskaber efter deres  

 fader.
Denne havde erhvervet aktierne som vederlag for byggearbejder, hans  

 VVS-virksomhed havde udført.
Aktierne blev tillagt de to brødre med  

 succession og med passivering på 30 pct. svarende til beskatning som  

 almindelig indkomst.
I 1981-82 solgte brødrene de arvede aktier med  

 fortjeneste.
Landsretten fandt, at det som følge af successionen og  

 passiveringen var fastslået, at faderen i sin tid havde erhvervet aktierne  

 som led i sin næring.
Under hensyn til den lange besiddelsestid fandt retten  

 imidlertid, at aktierne på salgstidspunktet, uanset successionen, var  

 overgået til anlægsformuen, og at avancen derfor ikke var skattepligtig efter  

 reglerne om næringsaktier.
Højesteret bemærkede, at der i LL § 16 C og ABL §  

 3 var hjemmel til at beskatte de pågældendes fortjeneste ved salgene af  

 håndværkeraktierne som almindelig indkomst, og ved udlæg af aktierne med  

 succession var det endeligt og bindende fastslået, at avancen skulle  

 beskattes som næringsindkomst.
 H, som hensad i uskiftet bo efter sin ægtefælle, solgte i 1982 nogle  

 håndværkeraktier, som H's afdøde ægtefælle havde erhvervet i 1950'erne.
Vestre Landsret fandt, at der er en formodning for, at fortjeneste ved  

 afståelse af håndværkeraktier skal beskattes som almindelig indkomst efter  

 ABL § 3, og at sådan beskatning kun kan undgås, såfremt næringsformodningen  

 afkræftes.
Landsretten fandt, idet man lagde betydelig vægt på den lange  

 besiddelsestid og på de foreliggende oplysninger om omfanget af og baggrunden  

 for H og H's afdøde ægtefælles handel med aktier og fast ejendom, at aktierne  

 på tidspunktet for H's salg var overgået til anlægsformuen, og derfor ikke  

 længere var omfattet af bestemmelsen i ABL § 3, stk. 1. VLD af 12. marts  

 1993. TOLD*SKAT Nyt 1993.15.701 (TfS 1993,259).
Den omstændighed, at aktier i et selskab er erhvervet for at kunne få  

 leveret varer, medfører ikke, at der foreligger næringsaktier.
Se Skat  

 1987.4.276 (lsr - købmandskæden OCEKA) (TfS 1987,210) og Skat 1988.6.347  

 (LSR) (TfS 1988,334).
 Et selskab A, som indtil 1970 havde drevet handelsvirksomhed, men som i  

 1970 havde ændret vedtægterne således, at hovedformålet var investerings- og  

 finansieringsvirksomhed, fandtes ikke at være skattepligtig efter reglerne om  

 næringsaktier vedrørende en aktiepost i selskab B, som var anskaffet i  

 anlægsøjemed før 1970, samt hertil knyttede fondsaktier, som var tildelt  

 efter 1970, Skat 1987.4.276 (LSR) (TfS 1987,210).
Et selskab, der drev produktionsvirksomhed, anvendte likvide midler til  

 køb af værdipapirer.
Selskabet var ikke omfattet af ABL § 3, TOLD-SKAT Nyt 1992.4.117 ) (TfS 1992,123).
Et selskab købte aktiekapitalen i 9 selskaber for 28.693.276 kr.,  

 udloddede udbytte med 21.280.651 kr. og solgte 4 dage efter hele  

 aktiekapitalen i disse selskaber for 2.306.467 kr.
Landsskatteretten fandt  

 ikke, at der forelå næring omfattet af ABL § 3, da det måtte antages at  

 køb/salg var sket for at konstatere et tab ved videresalg.
TOLD*SKAT Nyt  

 1993.21.992 (TfS 1993,484).
Beskatningen af næringsaktier For næringsaktier skal fortjeneste eller tab medregnes som skattepligtig  

 almindelig indkomst (personlig indkomst) uden hensyn til ejertidens længde.
 Aktionæren kan vælge enten at medregne fortjeneste eller tab ved afståelse  

 af næringsaktierne ved opgørelsen af den skattepligtige almindelige indkomst  

 i afståelsesåret (realisationsprincippet) eller at medregne urealiseret  

 fortjeneste eller tab på beholdningen af aktier til den skattepligtige  

 almindelige indkomst (lagerprincippet).
Det én gang valgte princip kan kun ændres efter tilladelse fra den  

 kommunale skattemyndighed, jf.
T&S-cirk. 1990-15.
 Anvendes realisationsprincippet, opgøres fortjeneste eller tab efter  

 gennemsnitsmetoden i ABL § 6, stk. 2 og 3.
Anvendes lagerprincippet, opgøres indkomstårets fortjeneste eller tab som  

 forskellen mellem aktiernes værdi ved indkomstårets slutning og aktiernes  

 værdi ved indkomstårets begyndelse.
For aktier, som er erhvervet i  

 indkomstårets løb, træder anskaffelsessummen i stedet for den værdien ved  

 indkomstårets begyndelse.
For aktier, som er afstået i indkomstårets løb,  

 træder afståelsessummen i stedet for den værdien ved indkomstårets slutning.
 Om den skattemæssige behandling af næringsaktier henvises i øvrigt til ABL  

 § 3 samt til bek. nr. 3 af 6. jan. 1982 om opgørelse af fortjeneste eller tab  

 på næringsaktier og 1994-cirk. pkt. 6.2.
 S.G.2.4 Regler for aktier omfattet af ABL §§ 2, 2 a, 2 c, 2 d, 2e og 4.
 Ejer en aktionær aktier med samme rettigheder, men erhvervet på  

 forskellige tidspunkter, anses de først erhvervede aktier for de først  

 afståede.
Ved afståelse af aktieretter eller tegningsretter gælder ligeledes, at de  

 retter, som knytter sig til de ældste aktier, anses for først afstået.
Se  

 1994-cirk. pkt. 2.5.3.
 Denne såkaldte først ind - først ud regel er obligatorisk.
 Selv om den ældste aktie er båndlagt f.eks. som led i en  

 medarbejderaktieordning, således at den fysisk ikke kan afstås, er det denne  

 aktie, som anses for afstået først.
Hvis den ældste aktie har et større pålydende end den faktisk afståede  

 aktie, er det en forholdsmæssig del af den ældste aktie, som anses for  

 afstået.
Først ind - først ud-reglen gælder kun for aktier i samme selskab og  

 kun for aktier med samme rettigheder.
Aktier med f.eks. forskellig stemmeret  

 eller forskellig udbytteret holdes således adskilt ved anvendelsen af reglen.
 Konvertible obligationer sidestilles i relation til først ind - først  

 ud-reglen med aktier med særlige rettigheder, indtil de konverteres til  

 aktier.
S.G.2.4.1 ABL § 2 a aktier Der gælder særlige regler ved afståelse af aktier omfattet af ABL § 2 a.
ABL § 2 a, omfatter ifølge stk. 1, afståelser af aktier udstedt af  

 selskaber mv., der er eller har været hjemmehørende i udlandet, på Færøerne  

 eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, 1) at virksomheden i selskabet mv. overvejende har været af finansiel  

 karakter, og 2) at det samlede afkast heraf er beskattet væsentligt lavere end efter  

 danske beskatningsregler.
 Ifølge lov nr. 312 af 17. maj 1995 § 11, stk. 13, kan skattepligtige der  

 skal medregne fortjeneste ved opgørelse af den skattepligtige indkomst efter  

 ABL § 2 a i den nuværende affattelse vælge at anvende aktiernes handelsværdi  

 den 6. april 1995 i stedet for den faktiske anskaffelsessum, hvis en eventuel  

 fortjeneste ved afståelse den 5. april 1995 ikke skulle medregnes ved  

 opgørelse af den skattepligtige indkomst.
Efter ABL § 2 a, stk. 2, omfatter § 2 a, endvidere afståelser af aktier i  

 selskaber, som i væsentligt omfang direkte eller indirekte ejer eller har  

 ejet aktier i selskaber mv., der er eller har været hjemmehørende i udlandet,  

 på Færøerne eller i Grønland, herunder efter bestemmelserne i en  

 dobbeltbeskatningsoverenskomst, hvis det må antages, 1) at virksomheden i det sidstnævnte selskab mv. overvejende har været af  

 finansiel karakter, 2) at det samlede afkast heraf er beskattet væsentligt lavere end efter  

 danske regler, og 3) at eventuelle udbytter fra det sidstnævnte selskab mv. samlet beskattes  

 med en procentsats, der er væsentligt lavere end den i SEL § 17, stk. 1,  

 nævnte.
Ifølge ABL § 2a, stk. 5, er betingelsen om et væsentligt lavere  

 beskatningsniveau end det danske i både stk. 1 og stk. 2 opfyldt, hvis et  

 selskab har indgået aftale om skattesats eller beskatningsgrundlag med  

 skattemyndighederne i sit hjemland.
Det samme gælder, hvis skattereglerne i  

 det pågældende land er indrettet efter, hvor selskabsdeltagerne er  

 hjemmehørende.
Bestemmelsen har virkning for afståelser, der foretages efter  

 6. apr. 1995. Reglen om handelsværdi den 6. apr. 1995 ovenfor gælder  

 tilsvarende.
 Om ovennævnte betingelser i øvrigt, se nærmere 1994-cirk. pkt. 7.
Opgørelse af fortjeneste Fortjeneste ved afståelse af aktier omfattet af ABL § 2 a beskattes som  

 almindelig indkomst (kapitalindkomst), og tab er hverken fradragsberettiget  

 eller modregningsberettiget.
Dette gælder uanset ejertidens længde.
 Fortjenesten opgøres efter gennemsnitsmetoden i ABL § 6. Fortjenesten  

 forhøjes dog med 1 pct. for hvert års besiddelsestid, dog mindst 10 pct. jf.  

 ABL § 6, stk. 5. Der ses dog bort fra de perioder, hvor aktiejeren har været  

 undergivet tvungen sambeskatning med udstederen efter SEL § 32.
Ved beregningen af forhøjelsen træder for aktier, som er erhvervet før den  

 18. feb. 1987, kursværdien på denne dato i stedet for den faktiske  

 anskaffelsessum, medmindre denne er højere.
Ved beregningen af forhøjelsen  

 anses disse aktier for anskaffet på denne dato.
 Ved beregningen af fortjeneste for aktier, som er erhvervet før den 27.  

 nov. 1985, og som afstås 3 år eller mere efter erhvervelsen, træder kurs  

 værdien pr. 1. jan. 1986 i stedet for den faktiske anskaffelsessum, medmindre  

 denne er højere.
Også hovedaktionærer, jf.
ABL § 11, stk. 2-4, skal ved opgørelsen af den  

 skattepligtige fortjeneste benytte kursværdien af aktierne pr. 1. januar  

 1986, hvis aktierne er erhvervet inden den 27. nov. 1985, og afstås 3 år  

 eller mere efter erhvervelsen.
Forskellen mellem kursværdien pr. 1. jan. 1986  

 og den faktiske anskaffelsessum beskattes efter ABL's dagældende regler for  

 hovedaktionærer.
Er afståelsessummen mindre end kursværdien pr. 1. jan. 1986,  

 er det dog forskellen mellem afståelsessummen og den faktiske  

 anskaffelsessum, der beskattes efter de dagældende regler for beskatning af  

 hovedaktionærer.
 For aktier, som er erhvervet før den 18. feb. 1987, og som afstås 3 år  

 eller mere efter erhvervelsen, og som er udstedt af selskaber mv., der har  

 flyttet hjemsted til Danmark inden den 18. feb. 1987, træder kursværdien på  

 denne dato i stedet for den faktiske anskaffelsessum, medmindre denne er  

 højere.
Hvis beskatningen efter ABL § 2 a sker på grundlag af kursværdien pr. 18.  

 feb. 1987, beskattes forskellen mellem kursværdien pr. 18. feb. 1987 og  

 anskaffelsessummen, hvis der er tale om en hovedaktionær, jf.
ABL § 11, stk.  

 2-4, efter de dagældende regler i ABL.
I de tilfælde, hvor afståelsessummen  

 er mindre end kursværdien pr. 18. feb. 1987, er det dog forskellen mellem  

 afståelsessummen og anskaffelsessummen, der beskattes efter de dagældende  

 regler.
 For aktier ejet af minoritetsaktionærer, der fra og med 19. maj 1993 er  

 omfattet af ABL § 2 a, henvises til S.G.2.4.5.2.5, hvor overgangsreglerne er  

 beskrevet.
S.G.2.4.2. Lånefinansierede aktier Visse aktiesalg hvor aktierne er erhvervet for lånte midler beskattes  

 efter ABL § 2c.
Reglen er nærmere beskrevet i 1994-cirk. pkt. 9. Den finder  

 anvendelse, når de pågældende aktier er erhvervet for lånte midler, og det  

 pågældende selskab i det væsentlige må antages at indtjene overskud eller  

 anden værditilvækst ved finansiering eller investering under sådanne  

 omstændigheder, at selskabets overskud eller værditilvækst over en periode  

 med stor sikkerhed kan opgøres på forhånd.
Bestemmelsen retter sig alene mod lånefinansieret erhvervelse af aktier i  

 finansieringsselskaber, hvor låntagningen, aktieerhvervelsen og selskabets  

 virke sammen fungerer som alternativ til personers egen lånefinansierede  

 erhvervelse af fordringer.
Bestemmelsen retter sig derimod ikke mod  

 lånefinansieret køb af aktier i f.eks. pengeinstitutter eller  

 driftsselskaber.
S.G.2.4.2.1 Erhvervelse for lånte midler Erhvervelse for lånte midler anses at foreligge, hvis den skattepligtige i  

 forbindelse med erhvervelsen har optaget lån, der står i åbenbart misforhold  

 til det kapitalbehov, som den skattepligtiges øvrige virksomhed eller  

 privatforbrug betinger, eller hvis sammenhængen mellem erhvervelse og  

 låneoptagelse klart fremgår af omstændighederne ved erhvervelsen.
Opnåelse af  

 usædvanlig kredit ligestilles med låneoptagelse.
Efter bestemmelsen skal en af følgende to betingelser være opfyldt, for at  

 beskatning efter særbestemmelsen kan finde sted.
Enten skal en sammenhæng  

 mellem erhvervelsen af aktierne mv. og låneoptagelsen klart fremgå af  

 omstændighederne ved erhvervelsen, eller også skal det optagne lån stå i  

 åbenbart misforhold til det kapitalbehov, som den skattepligtiges øvrige  

 virksomhed eller privatforbrug betinger.
Førstnævnte betingelse vil f.eks.  

 være opfyldt, hvis lånet er optaget med sikkerhed i aktierne mv.
 Sidstnævnte betingelse forudsætter et væsentlig element af skøn, og i  

 tilfælde, hvor alene denne betingelse er opfyldt, har bestemmelsen ikke  

 virkning for aktier mv. erhvervet forud for den 16. juni 1992.
I TOLD-SKAT Nyt 1992.21.670 (TfS 1992,525) er gengivet en BF, hvor Ligningsrådet fandt aktionærerne i et selskab omfattet af § 2 c.  

 Selskabets portefølje var for 90%»s vedkommende anbragt i sikre  

 værdipapirer med forudsigeligt afkast.
Aktionærerne overvejede herefter at  

 anlægge en mere risikopræget investeringsstrategi, hvorefter 60% af  

 porteføljen skulle forblive investeret i sikre værdipapirer.
De resterende  

 40% skulle investeres i værdipapirer med ikke forudsigeligt afkast.  

 Ligningsrådet fandt dog ikke, at den påtænkte omlægning af porteføljen ville  

 bringe aktionærerne udenfor bestemmelsens område, se TOLD-SKAT Nyt  

 1992.24.853 (TfS 1992,551). Ligningsrådet fandt, at investeringsbeviser  

 omfattet af ABL § 2 c ikke kunne bringes udenfor bestemmelsens område ved at  

 indfri det lån, der var optaget til køb af beviserne.
TOLD*SKAT Nyt  

 1993.10.495 (TfS 1993,265).
Landsskatteretten fandt ikke, at indtjent overskud eller værditilvækst for  

 et selskab, der investerede i pantebreve, over en periode med stor sikkerhed  

 kunne opgøres på forhånd, og aktionærerne var derfor ikke omfattet af ABL § 2  

 c.
TfS 1994,516. Ligningsrådet anså en investor i investeringsbeviser for  

 omfattet af ABL § 2 c, og han kunne derfor ikke sælge beviserne skattefrit  

 efter 3 år.
Ved salg inden 3 år kunne kursværdien pr. 16. juni 1992 ikke  

 lægges til grund ved opgørelse af avance/tab i stedet for bevisernes  

 egentlige anskaffelsessum.
 TOLD*SKAT Nyt 1993.14.686 (TfS 1993,395).
I lovforarbejderne er anført, at hovedparten af de kendte arrangementer  

 opererer med lånoptagelse og køb af fordringer mv. for beløb i en  

 størrelsesorden på mindst 5 mio. kr.
Som udgangspunkt behøver  

 ligningsmyndighederne normalt ikke at interessere sig for beløbsstørrelser på  

 under 1 mio., når der tages udgangspunkt i de arrangementer, der blev udbudt  

 (dvs. ved lovens vedtagelse).
 Bestemmelsen finder ikke anvendelse, hvis den skattepligtige godtgør, at  

 de fradragsberettigede udgifter vedrørende det pågældende lån kun i  

 forholdsvis uvæsentligt omfang overstiger de skattepligtige udlodninger fra  

 og skattepligtige fortjenester ved afståelse af aktier i det pågældende  

 selskab.
 Den finder endvidere ikke anvendelse, hvis den skattepligtige godtgør, at  

 det samlede resultat vedrørende lånet og aktiebesiddelsen, herunder  

 fortjeneste ved afståelse af aktierne, under et er negativt efter skat selv  

 uden beskatning.
S.G.2.4.2.2 § 2 c's midlertidige anvendelse Bestemmelsen har alene virkning for aktier, der er erhvervet inden den 1.  

 januar 1994.
Ligningsrådets kompetence Imod den skattepligtiges påstand kan beskatning kun gennemføres efter Ligningsrådets nærmere bestemmelse.
Denne bestemmelse er indsat med  

 henblik på at sikre en ensartet praktisering af bestemmelsen over hele  

 landet.
For grupper af skattepligtige, som under ensartede omstændigheder har  

 deltaget i fælles arrangementer med lånefinansieret erhvervelse af aktier,  

 vil Ligningsrådet kunne træffe bestemmelse for deltagerne under et.
S.G.2.4.2.3 Beskatning Når aktiesalget er omfattet af ABL § 2 c, finder ABL §§ 2 og 4 ikke  

 anvendelse.
Er aktierne omfattet af ABL §§ 2 a eller 3, finder § 2 c ikke  

 anvendelse.
Fortjeneste ved afståelse af aktier omfattet af § 2 c medregnes ved  

 opgørelsen af den skattepligtige almindelige indkomst (kapitalindkomst). Tab  

 kan ikke fratrækkes uanset ejertidens længde.
Fortjeneste skal opgøres efter  

 gennemsnitsmetoden i ABL § 6.
 S.G.2.4.2.4 Ikrafttræden mv.
 Bestemmelsen har virkning for aktier, som er erhvervet senest den 31. dec.  

 1993. Skattepligtige, der skal medregne fortjeneste på aktier, som efter de  

 hidtidige regler ikke har skullet medregnes ved opgørelsen af den  

 skattepligtige indkomst, kan ved opgørelsen af fortjenesten i stedet for  

 anskaffelsessummen benytte værdien den 16. juni 1992. Valget skal træffes  

 samlet for samtlige aktier under et.
S.G.2.4.3 Investeringsbeviser i udloddende investeringsforeninger - ABL §  

 2 d Med virkning fra og med den 19. januar 1994 er fortjeneste og tab ved  

 afståelse af investeringsbeviser i udloddende investeringsforeninger omfattet  

 af ABL § 2 d.
Ved lov nr. 399 af 25. maj 1996, § 7, nr. 2 er ABL § 2 d, stk.  

 1, blevet ændret.
Ifølge bestemmelsen skal fortjeneste ved afståelse af  

 omsættelige beviser for indskud i udloddende investeringsforeninger, jf.
LL §  

 16 C, stk. 1, medregnes med opgørelsen af den skattepligtige indkomst. 1.  

 pkt. finder ikke anvendelse, hvis investeringsforeningen ifølge sine  

 vedtægter er forpligtet til udelukkende at anbringe aktivmassen i foreningens  

 administrationsbygning og i aktier m.v. som omhandlet i denne lov, dog ikke  

 aktier som omhandlet i ABL § 2 a og konvertible obligationer samt retten til  

 at tegne sådanne, og til højest at anbringe 25% af aktivmassen i kontanter  

 samt i aktiver som omhandlet i KGL §§ 8 C til 8 G til afdækning af  

 kursrisiko.
Anbringelse på anfordringskonto sidestilles med kontanter.
Hvis  

 investeringsforeningens anbringelser i aktiver overskrider eller ifølge  

 vedtægterne må overskride de i 2. pkt. anførte grænser, og det ved  

 overskridelse af den i 2. pkt. nævnte grænse på 25% sker i mere end 5 på  

 hinanden følgende børsdage, finder 1. pkt. anvendelse.
Ved opgørelserne i  

 relation til den i 2. pkt. nævnte grænse på 25% medregnes aktiver som  

 omhandlet i KGL §§ 8 C til 8 G med værdien af de underliggende aktiver.
Ifølge ABL § 2 d, stk. 6, kan skatteministeren fastsætte de nærmere regler  

 om administrationen af den i ABL § 2 d, stk. 1, 2. pkt. nævnte 25% grænse, * jf. bek. nr. 1034 af 5/12 1996.
Ændringen har virkning fra 1. januar 1996. Lov nr.399 af 22. maj 1996 §  

 11, stk. 4, indeholder følgende særlige ikrafttrædelsessbestemmelse: et  

 negativt beløb, som efter selskabsskattelovens § 1, stk. 4, 2. og 3. pkt.,  

 ville kunne fremføres til fradrag efter den 1. januar 1996, kan fradrages  

 efter LL § 16 C, stk. 6, i ind til det 5. indkomstår efter det indkomstår  

 hvori det negative beløb er opstået.
Dette gælder dog kun i det omfang det  

 negative beløb udgøres af det tab som omhandlet i KGL § 6. I perioden fra og  

 med den 1. januar 1996 til og med den 31. december 1996 kan  

 investeringsforeningen som alternativ til de i ABL § 2 d, stk. 1, 2. til 7.  

 pkt. omhandlede vedtægtskrav og placeringsregler i tilknytning til kontanter  

 samt aktiver som nævnt i KGL §§ 8 C - 8 G og kontanter i tilknytning hertil  

 anvende de tilsvarende regler i realrenteafgiftslovens § 3 e, som har  

 virkning for den samme periode.
De i ABL § 2 d, stk. 1, 2. til 7. pkt.,  

 omhandlede vedtægtskrav anses i den i 4. pkt. nævnte periode for opfyldt,  

 såfremt investeringsforeningen faktisk placerer sine midler i  

 overensstemmelse med vedtægtskravene og investerings-foreningen senest med  

 virkning fra og med den 1. januar 1997 har ændret sine vedtægter således, at  

 de opfylder vedtægtskravene.
Personer skal medregne fortjeneste og tab ved opgørelsen af  

 kapitalindkomsten, jf.
PSL § 4, stk. 1, nr. 5. Fortjeneste og tab skal  

 opgøres efter gennemsnitsmetoden i ABL § 6. Vedr. definitionen af udloddende  

 investeringsforeninger, se S.A 1.6.1.
 Investeringsbeviser i udloddende aktieafdelinger, dvs. foreninger der  

 udelukkende investerer i aktier mv. omfattet af ABL - dog ikke aktier  

 omfattet af ABL § 2 a og konvertible obligationer og tegningsretter til  

 konvertible obligationer - er ikke omfattet af ABL § 2 d.
 Fortjeneste og tab ved afståelse af investeringsbeviser i udloddende  

 aktieafdelinger og akkumulerende investeringsbeviser er omfattet af de øvrige  

 regler i ABL.
 Personer kan fradrage tab ved afståelse af de i § 2 d omhandlede  

 investeringsbeviser, såfremt det godtgøres, at investeringsforeningen  

 udelukkende investerer i fordringer i fremmed valuta omfattet af KGL § 6.
 Der er adgang til at fradrage tab selv om investeringsforeningen har  

 anbragt en del af midlerne i finansielle kontrakter, såfremt det godtgøres,  

 at investeringen i finansielle kontrakter opfylder de regler, som  

 Finanstilsynet har fastsat for investeringsforeningers adgang til at anbringe  

 midler i finansielle kontrakter i bekendtgørelse nr. 455 af 19. juni 1990, og  

 der er tale om investeringsbeviser i en udloddende investeringsforening, der  

 er omfattet af EF-direktivet 85/611/EØF af 20. dec. 1985.
Selskaber mv. som nævnt i § 2 d, stk. 2, kan foretage fradrag for tab, når  

 det godtgøres, at investeringsforeningen udelukkende investerer i fordringer  

 som omhandlet i KGL, dog ikke konvertible obligationer og retten til at tegne  

 sådanne.
Der er adgang til tabsfradrag, selv om investeringsforeningen har  

 anbragt en del af midlerne i finansielle kontrakter.
Tabsfradraget er dog  

 betinget af, at det godtgøres, at investeringen i finansielle kontrakter  

 opfylder de regler, som Finanstilsynet har fastsat for  

 investeringsforeningers adgang til at anbringe midlerne i finansielle  

 kontrakter i bek. nr. 455 af 19. juni 1990.
Ved lov nr. 399 af 22. maj 1996 § 7, nr. 3 og 4 er ABL § 2 d, stk. 2 og 3  

 ændret.
Efter ABL § 2 d, stk. 2 og 3, er i begge stykker efter 2. pkt. efter  

 "en del af midlerne i" indsat "aktier i det  

 administrationsselskab, som forestår investeringsforeningens administration,  

 i foreningens administrationsbygning og i". Ændringen medfører, at tab  

 på investeringsbeviser i udloddende investeringsforeninger, som ikke er rene  

 aktieafdelinger, for selskaber alene kan fradrages, hvis foreningen alene  

 investerer i fordringer omfattet af KGL, dog ikke konvertible obligationer.  

 For personer kan tab på investeringsbeviserne i udloddende  

 investeringsforeninger, som ikke er rene aktieafdelinger, kun fradrages, hvis  

 foreningen udelukkende investerer i fremmedmøntede fordringer omfattet af KGL  

 § 6. For personer og selskaber afskæres fradragsretten dog ikke, hvis  

 foreningen indenfor visse rammer placerer sine midler i finansielle  

 kontrakter.
Investeringsforeninger kan indenfor investeringsforeningsloven  

 eje fast ejendom, hvorfra de driver virksomhed.
For foreninger, som iøvrigt  

 opfyldte betingelserne for, at medlemmerne kunne have fradragsret for tab på  

 investeringsbeviserne, medførte de hidtidige regler, at evt. tab ved  

 besiddelse af foreningens administrationsbygning ikke var fradragsberettiget.  

 Efter de nye regler forhindrer besiddelse af foreningens  

 administrationsbygning ikke, at tab på investeringbeviserne kan fradrages af  

 medlemmerne.
Investeringsforeninger er ofte organiseret således, at administrationen af  

 foreningen er samlet i et administrationsselskab, som er ejet af foreningens  

 afdelinger.
Med henblik på at sikre, at en sådan organisation ikke bevirker,  

 at fradragsretten for tab på investeringsbeviserne afskæres, medfører de nye  

 regler, at fradragsretten for tab på investeringsbeviserne ikke afskæres,  

 hvis foreningen ejer aktier i det administrationsselskab, som står for  

 foreningens administration.
Det er i denne forbindelse en betingelse for, at  

 fradragsretten bevares, at administrationsselskabets eneste virksomhed består  

 i at forestå administration af investeringsforeninger.
 Ovennævnte ændringe af ABL § 2 d, stk. 2, 2. pkt., og stk. 3, 2. pkt., har  

 virkning fra den 1. januar 1996. Dette medfører en udvidelse af  

 fradragsretten for tab på investeringsbeviser.
S.G.2.4.3.1 Beskatning Når salg af investeringsbeviset er omfattet af ABL § 2 d, finder §§ 2 og 4  

 ikke anvendelse.
Modsat finder §§ 2 a, 2 c eller 3 anvendelse, hvis papiret  

 både er omfattet af en af disse bestemmelser og § 2 d.
S.G.2.4.3.2 Overgangsregler I tilfælde, hvor fortjeneste eller tab ved afståelse af  

 investeringsbeviset den 18. januar 1994 ville være skattefri henholdsvis  

 ikke-fradragsberettiget, men hvor fortjeneste eller tab ved en afståelse den  

 19. januar 1994 eller senere er omfattet af ABL § 2 d, kan den skattepligtige  

 vælge at anvende investeringsbevisets handelsværdi den 19. januar 1994 i  

 stedet for den faktiske anskaffelsessum.
Det kan være aktuelt for personer,  

 når investeringsbeviset er børsnoteret, og beholdningen af børsnoterede  

 aktier ikke den 19. maj 1993 eller senere har været over bundgrænsen i ABL §  

 4, stk. 2, der for 1997 udgør 107.300 kr.
 Endvidere har minoritetsaktionærer, der har adgang til at anvende  

 handelsværdien pr. 19. maj 1993, fortsat adgang til at anvende denne værdi i  

 stedet for den faktiske anskaffelsessum, selv om aktierne ved indførelsen af  

 § 2 d er blevet omfattet af denne bestemmelse.
Til brug ved opgørelsen af fortjeneste eller tab ved en afståelse kan dog  

 ikke anvendes en anskaffelsessum (eller værdi pr. 19. maj 1993), der er  

 højere end handelsværdien den 19. januar 1994 eller handelsværdien på  

 afståelsestidspunktet.
Den faktiske anskaffelsessum kan ikke anvendes i disse  

 tilfælde, men der kan vælges mellem at anvende handelsværdien den 19. januar  

 1994 og afståelsessummen som indgangsværdi.
Fradragsberettigede tab efter § 2 og § 4, stk. 3, (aktier ejet i mindre  

 end 3 år og børsnoterede aktier, der er ejet i 3 år eller mere), der er  

 realiseret før den 19. januar 1994, og som endnu ikke er fuldt modregnet, kan  

 under iagttagelse af reglerne i ABL § 2, stk. 2, 5. pkt. overføres til  

 fradrag i fortjeneste på investeringsbeviser, der er omfattet af § 2 d.
Det  

 er dog en forudsætning, at de pågældende investeringsbeviser er erhvervet før  

 den 19. januar 1994.
S.G.2.4.4 Idéaktier ABL § 2 e Ved lov nr. 1212 af 27. dec. 1996 er der i ABL § 2 e indsat en bestemmelse  

 om idéaktier.
Aktier, som en person har modtaget som vederlag ved  

 afhændelse af et forsknings- eller udviklingsarbejde, jf. § 27 E, stk. 1, er  

 omfattet af begrebet "idéaktier", dog ikke aktier omfattet  

 af ABL § 2 a eller næringsaktier.
ABL § 2 e omfatter alle de tilfælde, hvor  

 den pågældende aktionær har haft mulighed for at udskyde beskatningen af  

 vederlaget efter LL § 27 E.
Det er således alene en forudsætning for  

 anvendelsen af ABL § 2 e, at den pågældende iværksætter har kunnet anvende  

 reglerne i LL § 27 E, og det er ikke en forudsætning, at beskatningen af  

 vederlaget rent faktisk har været udskudt efter LL § 27 E.
I forbindelse med  

 afståelse af "idéaktier" skal den skattepligtige, der vil  

 påberåbe sig ABL § 2 e kunne dokumentere eller sandsynliggøre, at aktierne er  

 erhvervet under sådanne omstændigheder, at bestemmelsen finder anvendelse.
I  

 det omfang aktierne allerede ved erhvervelsen er kategoriseret som  

 "idéaktier", omfattet af ABL § 2 e, skal de relevante  

 skattemyndigheder sikre, at oplysningerne herom ikke går tabt.
 Efter den ABL § 2 e beskattes fortjeneste og tab ved afståelse af  

 "idéaktier" på samme måde, uanset om aktierne er unoterede  

 el. børsnoterede, og uanset hvor lang tid aktierne har været ejet.
For idéaktier ejet mindre end 3 år, er det således i forhold til de  

 hidtidige regler en lempelse af beskatningen af gevinster og dels en adgang  

 til at fradrage tab i den skattepligtige indkomst.
Til gengæld kan tab i  

 disse tilfælde ikke modregnes i tilsvarende fortjenester på andre aktier ejet  

 i mindre end 3 år.
Der er således i forhold til de hidtidige regler tale om en skærpet  

 beskatning, hvis der er tale om fortjeneste ved afståelse fra en lille  

 beholdning af børsnoterede aktier efter mere end 3 års ejertid, idet en  

 fortjeneste på børsnoterede idéaktier ikke kan være skattefri efter  

 100.000 kr.'s reglen i ABL § 4, stk. 2. Til gengæld vil tab i et sådant  

 tilfælde kunne fradrages efter reglerne om aktieindkomst.
Endvidere vil tab  

 ved afståelse af børsnoterede aktier fra en større beholdning, som har været  

 ejet i mere end 3 år kunne fradrages i den skattepligtige indkomst og ikke  

 kun medregnes i tilsvarende fortjeneste.
Fortjeneste og tab opgøres efter gennemsnitsmetoden, jf.
ABL § 6.
Idéaktier vil formodentlig som hovedregel være unoterede, idet  

 iværksætteren må antages at ville bevare indflydelse i selskabet.
Der er dog  

 ikke noget til hinder for, at et eksisterende børsnoteret selskab erhverver  

 ideen, eller at selskabets aktier efterfølgende bliver børsnoterede.  

 Børsnoterede idéaktier behandles på samme måde som unoterede  

 idéaktier.
Børsnoterede idéaktier medregnes dog ved opgørelsen  

 af beholdningen børsnoterede aktier i relation til 100.000 kr.'s grænsen jf.  

 ABL § 4, stk. 2, § 7, stk. 1, § 10, stk. 1 og § 11, stk. 1. Dette betyder  

 bl.a., at fortjeneste på børsnoterede idéaktier med en ejertid på 3 år  

 eller mere ikke kan være skattefri efter 100.000 kr.'s reglen i ABL § 4, stk.  

 2, at der ikke tildeles børsnoterede idéaktier indgangsværdier efter  

 ABL § 7 ved overskridelse af 100.000 kr.'s grænsen, og at reglerne om, at der  

 alene kan succederes ved udlæg fra et dødsbo (ABL § 11, stk. 1, 5. pkt.)  

 efter den del af udlægget eller overdragelsen til hver enkelt modtager, der  

 overstiger 100.000 kr.'s grænsen, ikke finder anvendelse for børsnoterede  

 idéaktier.
 Efter ABL § 2 e skelnes der ikke imellem tilfælde, hvor selskabet går  

 konkurs og de tilfælde, hvor aktierne afstås ved almindeligt salg.
 Endvidere skelnes der ikke mellem de tilfælde, hvor idéen  

 overdrages til et nystiftet selskab og de tilfælde, hvor overdragelsen sker  

 til et allerede eksisterende selskab.
Fortjeneste og tab, som omfattes af ABL § 2 e, er aktieindkomst for  

 skattepligtige personer, jf.
PSL § 4 a, stk. 1, nr. 4.
 Beskatning:
 Når aktierne er omfattet af ABL § 2 e finder ABL § 2 og § 4 ikke  

 anvendelse.
 Overgangsregler:
Reglerne om idéaktier i ABL § 2 e træder iflg. lov nr. 1212 af 27.  

 dec. 1996 § 4 i kraft dagen efter bekendtgørelse i lovtidende.
Dette  

 indebærer, at loven ikke kan håndhæves før denne dato.
Loven har imidlertid  

 virkning for aktier som omfattes af ABL § 2 e, og som afstås den 31. okt.  

 1996 eller senere.
S.G.2.4.5 Almindelige aktier - ABL § 2 og § 4 Såfremt aktionæren har ejet de afståede aktier i mindre end 3 år, skal  

 fortjeneste beskattes som almindelig indkomst, jf.
ABL § 2, stk. 1, og  

 beløbet henregnes til kapitalindkomsten.
S.G.2.4.5.1 Skattemæssig behandling af fortjeneste eller tab ved salg  

 efter mindre end 3 års ejertid Årets tab ved afståelse inden 3 års ejertid kan kun fratrækkes i  

 skattepligtig fortjeneste omfattet af ABL § 2, stk. 1. Tab på aktier, som i  

 tilfælde af fortjeneste ville være skattepligtig efter ABL §§ 2 a, 2 c, 2 d  

 eller 2 e kan ikke modregnes i gevinster omfattet af § 2.
Fortjeneste eller tab på unoterede aktier, ejet i mindre end 3 år, skal  

 opgøres efter gennemsnitsmetoden i ABL § 6. Skattepligtige efter SEL § 1,  

 stk. 1, nr. 1-2 c og 3 a-5 b, eller FBL skal, ved salg af aktier ejet i  

 mindre end 3 år opgøre fortjeneste eller tab efter gennemsnitsmetoden i ABL §  

 6, uanset om det er unoterede eller børsnoterede aktier.
Fortjeneste eller  

 tab på næringsaktier, skal opgøres efter ABL § 3, jf.
ABL § 2, stk. 3. Ved  

 personers salg af børsnoterede aktier, ejet under 3 år, skal avance eller tab  

 opgøres efter aktie-for-aktie-metoden.
Ifølge § 16, stk. 6, i lov nr. 1117 af 22. december 1993, skal  

 skattepligtige efter den tidligere SEL § 1, stk. 1, nr. 1-3 og 5-5 b, og stk.  

 2, 1. pkt, eller FBL ved opgørelse af fortjeneste eller tab efter ABL § 6, se  

 bort fra aktier, som er erhvervet den 18. november 1990 eller tidligere.  

 Tegner den skattepligtige nye aktier til overkurs i forhold til aktiernes  

 handelsværdi, kan foranstående regel dog ikke anvendes.
I så fald kan den  

 skattepligtige anvende aktiernes handelsværdi den 19. maj 1993 eller den 18.  

 november 1993 i stedet for anskaffelsessummen.
Reglen i 1. pkt. kan heller  

 ikke anvendes for aktier, der er udlagt fra et dødsbo den 18. november 1993  

 eller senere, hvor boet ikke beskattes af udlægget, fordi udlægsmodtageren  

 indtrådte i dødsboets skattemæssige stilling.
Skattepligtig efter SEL § 1,  

 stk. 1, nr. 1-2 c og 3 a-5 b, og FBL, kan anvende reglen, som er beskrevet i  

 dette afsnit.
Se 1994-cirk. pkt. 4.3.
Et overskydende tab kan overføres til fradrag i en ægtefælles fortjeneste  

 af samme art, hvis ægtefællerne er samlevende ved indkomstårets udgang.
Et  

 herefter overskydende tab kan fremføres i de følgende 5 indkomstår til  

 fradrag i aktionærens eller en samlevende ægtefælles fortjeneste af samme  

 art.
Tab kan kun overføres til fradrag i et senere år, hvis det ikke kan  

 udnyttes i et tidligere år.
ABL § 13 e indeholder en bestemmelse om overdragelse af aktier, ejet i  

 mindre end 3 år, i forbindelse med en fusion mellem en andelsforening og et  

 af de i bestemmelsen nævnte selskaber eller foreninger, og hvor  

 andelsforeningen er det modtagende selskab.
Se S.G.3.9. Se endvidere TfS  

 1996,892 (VLD) appelleret, hvoraf det fremgår, at en skatteyder i 1982 købte  

 aktier i et selskab, hvori han var ansat.
Han fratrådte i 1983 og solgte  

 herefter en del af aktierne til et andet selskab, idet han samtidig gav dette  

 selskab køberet til resten af aktierne til en aftalt kurs.
Køberetten kunne  

 tidligst gøres gældende i februar 1989 og bortfaldt, hvis den ikke var gjort  

 gældende 15/2 1989. Samtidig med aftalen om køberetten optog skatteyderen i  

 selskabet et lån, der ifølge gældsbrev forrentedes med 8½ pct. p.a. og  

 forfaldt uden opsigelse 15/2 1989. Lånet var efter det oplyste optaget for at  

 skaffe skatteyderen kapital til investering i skatteyderens nye virksomhed.
Landsskatteretten fandt, ligesom den stedlige skattemyndighed, at  

 skatteyderen ved den nævnte disposition reelt havde overdraget aktierne og  

 fået disse betalt gennem lånet ifølge gældsbrevet.
Landsretten bemærkede, at  

 aftalen om køberetten blev indgået for at undgå, at skatteyderen blev  

 beskattet af avancen ved et salg forud for 1989, og Landsretten fandt ud fra  

 en samlet bedømmelse, at der i skattemæssig henseende var sket en  

 overdragelse i 1984, hvorfor skatteyderen var skattepligtig af den opnåede  

 avance.
S.G.2.4.5.2 ABL § 4 - skattemæssig behandling af fortjeneste eller tab ved  

 salg efter mindst 3 års ejertid ABL § 4 om afståelse af aktier efter mindst 3 års ejertid, er senest  

 ændret ved lov nr. 1072 af 20. dec. 1995.
 For skattepligtige efter SEL § 1, stk. 1, nr. 1-2 c og 3 a-5 b, eller FBL  

 sker der fortsat ingen beskatning ved salg af aktier efter mindst 3 års  

 ejertid.
 I ABL § 4, stk. 6, er der dog indsat en særregel for aktier udlagt med  

 succession, se S.G.3.6.
Den tidligere sondring mellem hovedaktionærer og almindelige aktionærer er  

 ophævet i relation til beskatning ved afståelse af aktier omfattet af ABL §  

 4. Hovedaktionærbegrebet har dog fortsat betydning i andre skattemæssige  

 relationer.
Begrebet findes nu i ABL § 11, stk. 2-4.
Aktieindkomst omfatter bl.a. de avancer fra salg af aktier, som efter ABL  

 skal medregnes til aktieindkomsten.
Vedrørende dette begreb og beskatningen  

 af aktieindkomsten henvises til S.F.1.1.
Hvordan fortjeneste eller tab ved afståelse af aktier efter mindst 3 års  

 ejertid skal behandles skattemæssigt, afhænger nu af om aktierne er  

 børsnoterede eller unoterede.
Er aktierne børsnoterede, afhænger beskatningen  

 af, om beholdningen af børsnoterede aktier overstiger bundgrænsen den 19. maj  

 1993 eller senere.
Bundgrænsen var i 1994 på 103.000 kr., i 1995 på 103.800  

 kr., i 1996 på 106.600 kr. og i * 1997 på 107.300 kr.
S.G.2.4.5.2.1 Unoterede aktier Ved afståelse af unoterede aktier skal fortjeneste beskattes som  

 aktieindkomst.
 Udenlandske aktier, som ikke kan anses som børsnoterede, jf. nedenfor,  

 beskattes ved salg efter 3 års ejertid på samme måde som unoterede aktier.
Tab ved afståelse af unoterede aktier kan fradrages ved opgørelsen af  

 aktieindkomsten.
Bliver aktieindkomsten herefter negativ, kan tabet modregnes  

 i anden indkomst, med en skatteværdi svarende til skattesatsen for positiv  

 aktieindkomst, jf.
ABL § 4, stk. 4, jf.
PSL § 8 a, stk. 5. Denne regel finder  

 dog ikke anvendelse for unoterede aktier, som i den skattepligtiges  

 besiddelsestid har været børsnoterede, hvis tab ved afståelsen på tidspunktet  

 for overgangen fra børsnoterede til unoterede ikke ville have været  

 fradragsberettiget, fordi beholdningen af børsnoterede aktier ikke inden for  

 de sidste 3 år var over bundgrænsen, jf.
ABL § 4, stk. 5.
 Ved suspension fra noteringen anses de suspenderede aktier for at være  

 overgået fra at være børsnoterede til at være unoterede, uanset varigheden af  

 suspensionen.
 Fradragsafskæringen gælder også, når aktierne på tidspunktet for  

 overgangen fra børsnoteret til unoteret var ejet i mindre end 3 år, men først  

 afstås efter en ejertid på 3 år eller mere.
Ved afgørelsen af, om aktierne ved en eventuel afståelse på tidspunktet  

 for overgangen fra børsnoteret til unoteret vil være fradragsberettiget, skal  

 der tages hensyn til værdien af den samlede beholdning af børsnoterede aktier  

 på overgangstidspunktet, da en eventuel afståelse på dette tidspunkt ville  

 have medført, at der ville foreligge et registreringstidspunkt for værdien af  

 den samlede beholdning.
Værdien af den samlede beholdning af børsnoterede  

 aktier på overgangstidspunktet har dog alene betydning i relation til ABL §  

 4, stk. 5, og denne værdi får dermed ikke betydning f.eks. ved salg af andre  

 børsnoterede aktier, der ikke er overgået til at være unoterede.
Er en aktie overgået fra børsnoteret til unoteret på et tidspunkt, der  

 ligger 3 år eller mere efter erhvervelsen af aktien, og fortjeneste eller tab  

 ved en afståelse af aktien på førstnævnte tidspunkt ikke ville have været  

 skattepligtig efter ABL § 4, anses aktien ved en senere opgørelse af  

 fortjeneste eller tab for erhvervet for aktiens kursværdi på tidspunktet for  

 overgangen fra børsnoteret til unoteret, jf.
ABL § 7, stk. 2. Ifølge ABL § 7,  

 stk. 3, gælder forannævnte regel, om tildeling af indgangsværdier, ikke for  

 aktier omfattet af ABL §§ 2a-3.
 De ovenfor nævnte regler i ABL § 4, stk. 5, og § 7, stk. 2, gælder kun,  

 hvis aktierne er overgået fra at være børsnoterede til at være unoterede  

 efter den 19. maj 1993.
 Reglerne om beskatning af unoterede aktier ved salg efter mindst 3 års  

 ejertid er nærmere beskrevet i 1994-cirk., pkt. 3.2.3. og 3.2.4.
I et tilfælde, hvor en aktionær overdrog hele kapitalen i et af sine  

 selskaber A A/S til et andet af sine selskaber B ApS, og hvor aktiekapitalen  

 i A A/S blev udvidet af aktionæren for at kunne nedbringe gælden til B ApS,  

 hvorefter kapitalen i A A/S blev nedskrevet, udtalte Ligningsrådet, at  

 hovedaktionærens aktiesalg var omfattet af ABL § 4, stk. 1 og 4, og PBL § 4  

 a, stk. 1, nr. 4, og stk. 3. Se TfS 1994, 299. * Se endvidere TfS 1997, 595  

 (LSR), hvor en aktionær indskød en aktiepost på 150.000 kr. i et  

 interessentskab med to deltagere. Året efter udtog han aktieposten.
Ved  

 opgørelsen af tabet ved et senere salg af aktieposten ansås indskud og  

 udtagelse af aktierne for henholdsvis salg og generhvervelse af 75.000 kr.  

 aktier med deraf følgende virkning for beskatningen efter reglerne i ABL. * S.G.2.4.5.2.2 Børsnoterede aktier fra beholdninger op til og med  

 bundgrænsen Salg af børsnoterede aktier ejet i mindst 3 år fra en beholdning der ikke  

 overstiger bundgrænsen, kan ske skattefrit.
Det er en betingelse for  

 skattefrihed, at bundgrænsen ikke har været oversteget på et tidspunkt, der  

 ligger efter den 19. maj 1993 og inden for de sidste 3 år før datoen for  

 afståelsen.
 Det er desuden en betingelse for skattefrihed, at sælger er skattepligtig  

 efter KSL § 1. Har den skattepligtige i hele indkomståret været samlevende  

 med en ægtefælle, medregnes ægtefællens beholdning af børsnoterede aktier.
 Ægtefæller har altså tilsammen kun ét bundfradrag.
*Ved lov nr. 440 af 10. juni 1997 er § 4, stk. 2, 2. pkt, ændret.
Ved  

 børsnoterede aktier forstås aktier, som er noteret på en fondsbørs i et land  

 inden for EU/EØS eller en børs, der er medlem eller associeret medlem af Fédération Internationale des Bourses de Valeurs (FIBV).  

 Bestemmelsen har virkning fra den 13. marts 1997. * Følgende fondsbørser er medlem eller associeret medlem af FIBV:
 American Stock Exchange, Inc.
 Amsterdam Exchanges N.V.
 Australian Stock Exchange Ltd.
Barcelona Stock Exchange Bolsa de Comercio de Buenos Aires Bolsa de Comercio de Santiago Bolsa de Valores de BilbaoBolsa de Valores de Lima Bolsa de Valores de Lisboa Bolsa de Valores de Madrid Bolsa de Valores do Rio de Janciro Bolsa de Valores do Sao Paulo Bolsa Mexicana de Valores Bourse de Montréal Bourse de Valeurs de Bruxelles SC Chicago Board Options Exchange, Inc.
Deutsche Börse AG Helsinki Exchanges Irish Stock Exchange Istanbul Stock Exchange Italian Stock Exchange Council Jakarta Stock Exchange, Inc.
Johannesburg Stock Exchange Københavns Fondsbørs Korea Stock Exchange Kuala Lumpur Stock Exchange Ljubljana Stock Exchange, Inc. (Medlem pr. 30. oktober 1997) London Stock Exchange National Association of Securities Dealers, Inc.
 New York Stock Exchange Inc.
New Zealand Stock Exchange Osaka Securities Exchange Oslo Børs Philippine Stock Exchange SBF-Paris Bourse Société de la Bourse de Luxembourg SA Stock Exchange of Singapore Ltd.
Swiss Exchange Taiwan Stock Exchange Corporation Tehran Stock Exchange The Athens Stock Exchange The Chicago Stock Exchange, Inc.
 The Stock Exchange of Hong Kong Ltd.
The Stock Exchange of Thailand The Stockholm Stock Exchange The Tel-Aviv Stock Exchange Ltd.
The Toronto Stock Exchange Tokyo Stock Exchange Vancouver Stock Exchange Vienna Stock Exchange Warsaw Stock Exchange Beholdningen skal måles på følgende tre tidspunkter:
1) Ved udgangen af hvert indkomstår, 2) umiddelbart efter køb af børsnoterede aktier og 3) umiddelbart før salg af børsnoterede aktier.
Opgørelse foretages på grundlag af kurserne på henholdsvis  

 afståelsesdagen, erhvervelsesdagen eller den sidste dag i indkomståret.
Der  

 tages alene hensyn til, om kursværdien af beholdningen af børsnoterede aktier  

 har overskredet bundgrænsen den 19. maj 1993 eller senere.
 Bundgrænsen reguleres efter PSL § 20, og udgør følgende:
 Beløbsgrænsen omfatter den samlede beholdning af børsnoterede aktier, hvad  

 enten aktierne har været ejet kortere eller længere end 3 år, og aktierne  

 medregnes, uanset om de ved en eventuel afståelse vil være omfattet af ABL §§  

 2, 2 a, 2 c, 2 d, 2 e, 3 eller 4. Til beholdningen medregnes foruden aktier  

 (herunder medarbejderaktier) aktieretter, tegningsretter og konvertible  

 obligationer samt tegningsretter til konvertible obligationer.
 Tab på salg af børsnoterede aktier kan ikke fradrages, såfremt en  

 fortjeneste ville være skattefri.
Indgangsværdi ved overskridelse af bundgrænsen Aktierne anses for erhvervet til kursen på det tidspunkt, hvor det måles,  

 at bundgrænsen er oversteget, jf.
ABL § 7, stk. 1. Det gælder også for  

 aktier, hvis kursværdi er lavere end den faktiske anskaffelsessum på det  

 tidspunkt, hvor beholdningen opgøres til at overstige bundgrænsen.
Det  

 anførte gælder dog kun for de aktier, som på dette tidspunkt har været ejet i  

 mindst 3 år.
For de aktier, som ved den senest forudgående måling ikke var  

 børsnoterede, skal fortsat anvendes den oprindelige købspris.
Det er en  

 betingelse for at kunne anvende reglen, at man umiddelbart forud for det  

 tidspunkt, hvor kursværdien overstiger bundgrænsen, har kunnet sælge aktierne  

 uden beskatning.
Forannævnte regel, om tildeling af indgangsværdier, finder  

 ikke anvendelse for aktier omfattet af ABL §§ 2a-3, jf.
ABL § 7, stk. 3.
Udviste den første opgørelse efter den 19. maj 1993 en kursværdi, der  

 oversteg bundgrænsen, skal kursværdien ved denne opgørelse anvendes som  

 indgangsværdi, såfremt beholdningens kursværdi den 19. maj 1993 ikke oversteg  

 bundgrænsen, som i 1993 var på 100.000 kr.
Oversteg kursværdien af  

 beholdningen imidlertid bundgrænsen den 19. maj 1993, kan kursværdien ved den  

 første opgørelse efter 19. maj 1993 ikke anvendes som indgangsværdi.
Der skal derfor foretages en opgørelse af kursværdien af den samlede  

 beholdning af børsnoterede aktier pr. 19. maj 1993 i det omfang, kursværdien  

 af den samlede beholdning ved det første registreringstidspunkt efter den 19.  

 maj 1993 oversteg grundbeløbet.
Denne opgørelse har alene betydning i  

 relation til anvendelsen af indgangsværdier efter ABL § 7, stk. 1, ved den  

 første opgørelse efter den 19. maj 1993. Den 19. maj 1993 er dermed ikke et  

 egentligt registreringstidspunkt i relation til beløbsgrænsen, medmindre der  

 efter de almindelige regler for opgørelse af kursværdien af den samlede  

 beholdning skal foretages en opgørelse den 19. maj 1993.
Vedrørende foranstående henvises til 1994-cirk. pkt. 3.2.2.3 og TfS  

 1994.464. Skal der anvendes indgangsværdier efter ABL § 7, stk. 1, vil  

 aktionæren, for så vidt angår de aktier, der skal tildeles indgangsværdier,  

 være afskåret fra at anvende den faktiske anskaffelsessum eller andre  

 indgangsværdier, der er tildelt den skattepligtige i medfør af  

 overgangsregler eller på grund af tidligere overskridelse af bundgrænsen.
En  

 minoritetsaktionær, hvis beholdning af børsnoterede aktier overskred  

 bundgrænsen den 19. maj 1993, og som skal anvende indgangsværdier efter ABL §  

 7, stk. 1, vil således være afskåret fra at anvende værdien den 19. maj 1993  

 ved afståelse af de aktier, der har fået tildelt indgangsværdier efter ABL §  

 7, stk. 1.
 Omkostningerne i forbindelse med erhvervelsen af aktierne kan ikke  

 tillægges indgangsværdierne, som tildeles i medfør af ABL § 7, stk. 1.
S.G.2.4.5.2.3 Børsnoterede aktier fra beholdninger over bundgrænsen Fortjeneste ved salg af børsnoterede aktier ejet i mindst 3 år fra  

 beholdninger, som ved en måling efter den 19. maj 1993 og inden for de sidste  

 3 år før datoen for afståelsen, har været over bundgrænsen, som i 1997 er  

 107.300 kr., skal beskattes som aktieindkomst.
Tab ved salg af børsnoterede aktier ejet i mindst 3 år fra beholdninger,  

 som ved en måling efter den 19. maj 1993 og inden for de sidste 3 år før  

 datoen for afståelsen, har været over bundgrænsen, kan kun fradrages i  

 indkomstårets fortjeneste ved salg af tilsvarende aktier, dvs. fortjeneste på  

 andre børsnoterede aktier fra en beholdning over bundgrænsen, som man har  

 ejet i 3 år eller mere, jf.
ABL § 4, stk. 3. Et overskydende tab kan  

 overføres til fradrag i en ægtefælles fortjeneste af foranstående art, hvis  

 ægtefællerne er samlevende ved indkomstårets udgang.
Et herefter overskydende  

 tab kan fremføres i de følgende 5 indkomstår til fradrag i aktionærens eller  

 en samlevende ægtefælles fortjeneste af foranstående art.
Tab kan kun  

 fremføres til fradrag i et senere år, hvis det ikke har kunnet udnyttes i et  

 tidligere år.
Falder kursværdien af børsnoterede aktier til under bundgrænsen, er  

 fremtidige gevinster skattefrie, når beholdningen i 3 år har ligget under  

 bundgrænsen.
Tab kan ikke fradrages, når beholdningen i 3 år har været under  

 bundgrænsen.
S.G.2.4.5.2.4 Hovedaktionærer Nedslag Skattepligtige, der afstår aktier med fortjeneste, og hvor fortjeneste  

 eller tab ved en eventuel afståelse den 18. maj 1993 skulle have været  

 beskattet efter den tidligere § 6, som vedrørte hovedaktionærer, jf.
ABL §  

 11, stk. 2-4, og ophørende hovedaktionærer, kan få et nedslag ved opgørelsen  

 af den skattepligtige fortjeneste på de pågældende aktier, jf.
ABL § 7 a.  

 Nedslag efter denne regel kan ikke beregnes, hvis den pågældende alene skulle  

 have opgjort fortjenesten i kraft af den tidligere ABL § 6, stk. 6.
 Reglen om nedslag gælder, uanset om aktierne ved afståelsen har været ejet  

 i mindre end 3 år, men reglen gælder ikke for aktier omfattet af ABL §§ 2 a,  

 2 c og 3. Er aktierne omfattet af § 2 d, vil der være mulighed for nedslag  

 efter § 7 a, såfremt bestemmelsens øvrige betingelser er opfyldt.
 Er aktierne erhvervet, før aktionæren blev omfattet af de tidligere  

 hovedaktionærregler, gives nedslaget i forhold til den fulde ejertid, dvs.  

 også for perioden forud for det tidspunkt, hvor aktionæren blev  

 hovedaktionær.
Der gives ikke nedslag for aktier som er erhvervet den 19. maj 1993 eller  

 senere.
Dog gives der nedslag for aktieretter, som tildeles den  

 skattepligtige, og som er knyttet til aktier, den skattepligtige har  

 erhvervet inden 19. maj 1993, samt for fondsaktier erhvervet ved udnyttelse  

 af sådanne aktieretter.
Fondsaktier og aktieretter, der berettiger til nedslag, anses for  

 erhvervet på samme tidspunkt som moderaktien ved beregning af ejertiden.
Der  

 gives derimod ikke nedslag for tegningsretter, der er tildelt den  

 skattepligtige den 19. maj 1993 eller senere og for aktier erhvervet ved  

 udnyttelse af sådanne tegningsretter.
 Nedslaget beregnes med 1% pr. år, den skattepligtige har ejet de  

 pågældende aktier forud for udløbet af indkomståret 1998. Nedslaget kan højst  

 udgøre 25%.
Udlægges eller overdrages aktierne med skattemæssig succession, * jf.
ABL  

 § 11 og DBSL § 29, stk. 2 og § 36 *, anvendes aktiernes værdi ved udlægget  

 eller overdragelsen i stedet for afståelsessummen ved beregningen af  

 nedslaget, jf.
ABL § 7 a, stk. 3. Dette gælder selv om værdien ved udlægget  

 er højere end afståelsessummen.
Ved opgørelsen af besiddelsestiden medregnes  

 dog såvel overdragerens som erhververens besiddelsestid.
Denne særlige  

 opgørelsesmåde ved succession finder ikke anvendelse, når en efterlevende  

 ægtefælle hensidder i uskiftet bo, eller når * efterlevende ægtefælle er eneste legale arving, jf.
DBSL § 58. * I disse  

 tilfælde opgøres nedslaget på grundlag af afståelsessummen og på grundlag af  

 såvel afdødes som ægtefællens besiddelsestid.
For aktier, der er erhvervet med succession i forbindelse med skattefri  

 ombytning mv. af aktier efter ABL § 13 eller FUL, medregnes værdistigningen  

 og ejertiden både før og efter ombytningen mv. ved opgørelsen af nedslaget  

 efter § 7 a.
Ombytning er ingen hindring for anvendelse af § 7 a, uanset om  

 ombytningen sker før eller efter den 19. maj 1993.
Er aktierne erhvervet på forskellige tidspunkter, fordeles fortjenesten  

 ved beregningen af nedslaget for ejertid forholdsmæssigt efter aktiernes  

 pålydende.
Afstås en del af aktierne i samme selskab, anses de først  

 erhvervede for først afstået.
Indgangsværdier § 19, stk 5-6, i lov nr. 421 af 25. juni 1993 indeholder overgangsregler  

 for hovedaktionærer.
Ved lov nr. 1117 af 22. dec. 1993 blev § 19, stk. 5, i  

 lov nr. 421 af 25. juni 1993, tydeliggjort.
Reglerne viderefører de tidligere  

 gældende overgangsbestemmelser for hovedaktionærbeskatningen.
Den første regel omhandler aktionærer, der inden den 1. juli 1981 havde  

 afstået aktier, og som var hovedaktionærer pr. 1. juli 1981, samt enten ved  

 den første aktieafståelse efter den 1. juli 1981, men inden den 19. maj 1993  

 var hovedaktionærer, eller ved en eventuel afståelse den 18. maj 1993 ville  

 have været hovedaktionærer.
For disse aktionærer opgøres anskaffelsessummen  

 for beholdningen pr. 1. juli 1981 som den anskaffelsessum, som ved afståelsen  

 før den 1. juli 1981 blev opgjort for de i behold værende aktier efter de  

 dagældende regler i LOSI.
Har aktionæren ikke afstået aktier i det pågældende  

 selskab inden den 1. juli 1981, skal den faktiske anskaffelsessum anvendes.
 Den anden regel gælder for aktier, som er erhvervet inden den 1. januar  

 1962, og som ville blive beskattet som hovedaktionæraktier ved afståelse den  

 18. maj 1993. For disse aktier træder den formueskattepligtige værdi pr. 1.  

 januar 1962 i stedet for den faktiske anskaffelsessum, medmindre den faktiske  

 anskaffelsessum er højere.
 Den tredje regel gælder for aktionærer, som efter den 1. juli 1981 er  

 blevet omfattet af hovedaktionærbeskatningen, men som ikke var omfattet heraf  

 den 1. juli 1981. Disse aktionærer kan vælge ved opgørelsen af den samlede  

 anskaffelsessum at anvende den gennemsnitlige anskaffelsessum for aktier, den  

 pågældende aktionær ejede den 1. juli 1981, i stedet for den faktiske  

 anskaffelsessum.
S.G.2.4.5.2.5 Overgangsregler for minoritetsaktionærer I lov nr. 421 af 25. juni 1993 er i § 19, stk. 3, fastsat nogle særlige  

 overgangsbestemmelser.
Se 1994-cirk. pkt. 3.3.3.
 Skattepligtige, som ved en eventuel afståelse den 18. maj 1993 ikke skulle  

 have opgjort fortjeneste eller tab efter ABL § 6, eller som alene skulle gøre  

 det i kraft af ABL § 6, stk. 6, og som ikke ville være omfattet af ABL §§ 2 a  

 - 2 c eller 3 eller KGL, kan ved opgørelsen af fortjeneste eller tab ved en  

 senere afståelse af de pågældende aktier anvende aktiernes handelsværdi den  

 19. maj 1993 i stedet for anskaffelsessummen.
 Anskaffelsesomkostningerne kan ikke tillægges kursværdien pr. 19. maj  

 1993. For andelsbeviser omfattet af ABL § 2b kan handelsværdien den 19. maj  

 1993 tilsvarende anvendes i stedet for anskaffelsessummen, hvis der gives  

 dispensation efter ABL § 2b, stk. 5, jf. lov nr. 412 af 14. jun. 1995.
Valget skal træffes samlet for alle aktier i hvert selskab, den pågældende  

 aktionær ejede den 18. maj 1993, herunder fondsaktier, aktieretter og  

 tegningsretter, aktier erhvervet på grundlag af tegningsretter samt for  

 aktier i forskellige aktieklasser.
For konvertible obligationer kan der alene  

 anvendes handelsværdien pr. 19. maj 1993, såfremt beskatning efter en ejertid  

 på 3 år eller mere ikke skal ske efter reglerne i KGL.
Også ved afståelse af fondsaktier tildelt før den 19. maj 1993 kan den  

 skattepligtige ved avanceopgørelsen vælge værdien pr. 19. maj 1993. Det er en  

 betingelse, at afståelsen finder sted tre år eller mere efter erhvervelsen af  

 moderaktien.
Er fondsaktien tildelt den 19. maj 1993 eller senere kan der  

 ikke anvendes indgangsværdi, jf.
TOLD-SKAT Nyt 1993.24.1142.
 Adgangen til at anvende handelsværdien den 19. maj 1993 i stedet for den  

 oprindelige anskaffelsessum, for så vidt angår tegningsretter og aktieretter,  

 er afhængig af, om tegningsretterne henholdsvis aktieretterne er i  

 aktionærens besiddelse den 18. maj 1993. Der er ikke adgang til at anvende  

 handelsværdien den 19. maj 1993 for tegningsretter og aktieretter, hvis  

 tildelingen eller erhvervelsen af de pågældende retter sker den 19. maj 1993  

 eller senere.
Tilsvarende regler gælder for aktier tegnet ved udnyttelse af aktieretter  

 eller tegningsretter.
Det er her en betingelse for anvendelse af  

 handelsværdien pr. 19. maj 1993, at aktieretterne eller tegningsretterne er  

 udnyttet til erhvervelse af aktier senest den 18. maj 1993. Er  

 tegningsretterne eller aktieretterne imidlertid i den pågældendes besiddelse  

 den 18. maj 1993, og er der efter det foregående adgang til at anvende  

 handelsværdien pr. 19. maj 1993 for disses vedkommende, kan aktieretternes  

 eller tegningsretternes handelspris pr. 19. maj 1993 anvendes ved opgørelsen  

 af anskaffelsessummerne for aktierne.
Dette skyldes, at det følger af de  

 almindelige regler for opgørelse af anskaffelsessummer, at aktier erhvervet  

 ved udnyttelse af aktieretter anses for anskaffet for det beløb, der er  

 erlagt ved anskaffelsen af aktieretterne, og at aktier erhvervet ved  

 udnyttelse af tegningsretter anses for anskaffet for det beløb, der er erlagt  

 ved anskaffelsen af tegningsretterne med tillæg af det beløb, der skal  

 indbetales ved tegningen af aktierne.
Såfremt de øvrige betingelser herfor er  

 opfyldt, kan værdien pr. 19. maj 1993 træde i stedet for det beløb, der er  

 erlagt ved anskaffelsen af henholdsvis aktieretterne og tegningsretterne ved  

 opgørelsen af aktiernes anskaffelsessum.
Dette gælder uanset at der er tale  

 om tildelte aktie- eller tegningsretter, og det beløb, der er erlagt ved  

 erhvervelsen af aktieretterne eller tegningsretterne dermed er 0 kr.
 Ved en senere afståelse kan et fradragsberettiget eller  

 modregningsberettiget tab ikke overstige forskellen mellem afståelsessummen  

 og aktiernes handelsværdi den 19. maj 1993. Derimod kan et fradragsberettiget  

 eller modregningsberettiget tab godt overstige forskellen mellem den faktiske  

 anskaffelsessum og afståelsessummen (hvis handelsværdien den 19. maj 1993 var  

 højere end den faktiske anskaffelsessum).
 For aktier, som den skattepligtige har erhvervet mindre end 3 år forud for  

 den 19. maj 1993, kan overgangsreglen kun anvendes, hvis aktierne afstås 3 år  

 eller mere efter erhvervelsen.
Afståelse af aktier efter mindre end tre år afskærer ikke aktionæren fra  

 at anvende værdien den 19. maj 1993 i stedet for anskaffelsessummen ved  

 senere afståelse af aktier i samme selskab, hvis betingelserne herfor i  

 øvrigt er opfyldt, jf.
TOLD*SKAT Nyt 1993.24.1142.
 For konvertible obligationer er det en betingelse for anvendelse af  

 ovenstående overgangsregel, at en gevinst ved en senere afståelse 3 år eller  

 mere efter erhvervelsen ikke vil være skattepligtig efter KGL.
 Adgangen til at anvende handelsværdien den 19. maj 1993 overføres til  

 erhververen, hvis der den 19. maj 1993 eller senere sker overdragelse eller  

 udlæg af aktierne med succession efter reglerne i ABL § 11 * DSBL § 29, stk.  

 2 og § 36, * og adgangen til at anvende handelsværdien pr. 19. maj 1993  

 bevares, uanset at der den 19. maj 1993 eller senere sker ombytning mv. af  

 aktierne med succession efter reglerne i ABL § 13 eller FUL.
Handelskursen pr. 19. maj 1993 Børsnoterede aktier For børsnoterede aktier er handelskursen pr. 19. maj 1993, den kurs som  

 fremgår af børslisten for den 19. maj 1993. Told- og Skattestyrelsen finder,  

 at den børskurs, der skal anvendes som handelskursen for børsnoterede aktier  

 pr. 19. maj 1993, er alle-handler-kursen.
Børskursen pr. 19. maj 1993 på danske aktier er gengivet i LV cirkulære  

 m.v. 1997 Unoterede aktier Ved fastsættelse af unoterede aktiers handelsværdi pr. 19. maj 1993 er der  

 mulighed for at opnå en bindende forhåndsbesked for Ligningsrådet efter lov  

 om bindende forhåndsbesked.
Told- og Skattestyrelsen har offentliggjort flere BF om fastsættelse af  

 handelskursen pr. 19. maj 1993 i unoterede selskaber.
Se TfS 1994, 166, 300,  

 321, 372, 373, 400, 430, 632, 833 og 835 samt TfS 1995,116 318, 554, TfS  

 1996,182 * TfS 1997,437.
Se endvidere TfS 1997,897(BF), den af LR fastsatte handelsværdi pr. 19.  

 maj 1993 for et selskabs aktier kan også, når selskabet efterfølgende har  

 skiftet status fra unoteret til børsnoteret selskab, anvendes af  

 minoritetsaktionærerne som indgangsværdi i stedet for den faktiske  

 anskaffelsessum ved salg af aktier ejet i 3 år eller mere.
Dette forudsætter  

 dog, at der ikke skal anvendes indgangsværdier efter reglerne i ABL § 7, stk.  

 1. * Det er et gennemgående træk for de pågældende sager, at Ligningsrådet har  

 søgt at tilvejebringe et så sikkert beslutningsgrundlag som muligt.
 Ligningsrådet har ved fastsættelsen af handelskursen pr. 19. maj 1993  

 bl.a. henset til følgende:- Formueskattekursen ifølge kurslisten pr. 1. jan.  

 1991, 1. jan. 1992 og 1. jan. 1993.
 - Skattekursen beregnet på basis af sidste regnskab før 19. maj 1993.
Sluttes regnskabet mindre end én måned efter den 19. maj 1993, er  

 det dog dette regnskab, der skal anvendes.
Det er kapitaliseringsfaktorerne  

 pr. 1. januar 1993, der skal anvendes.
 - Kursen beregnet på basis af den regnskabsmæssige indre værdi for de  

 seneste 3 regnskabsår før 19. maj 1993. Sluttes næste regnskab mindre end  

 én måned efter den 19. maj 1993, skal den indre-værdikurs beregnes på  

 basis af dette regnskab, men således at der ialt oplyses tre kurser (1.  

 januar 1991, 1. januar 1992 og 1. janaur 1993).
 - Hvilken % primoegenkapitalen er forrentet med i situationer, nævnt under  

 forrige punkt (indre værdi). Resultatet både før og efter skat oplyses.
 - Det bør overvejes at indregne værdien af goodwill ved fastsættelse af  

 kursen beregnet på basis af den regnskabsmæssige indre værdi.
Indregnes goodwill, bør der redegøres for beregningen.
Eventuelle andre  

 skjulte reserver kan ligeledes indregnes, ligesom mindreværdi i forhold til  

 den indre værdi må fragå.
- Kursen beregnet på basis af den skattemæssige indre værdi for de seneste  

 3 regnskabsår.
Sluttes næste regnskab mindre end én måned efter den  

 19. maj 1993, skal den skattemæssige indre værdi kurs beregnes på basis af  

 dette regnskab, men således at der ialt oplyses tre kurser.
 - Såfremt selskabets aktier har været handlet i perioden 1. januar 1990  

 til 1. januar 1994, bør det oplyses, hvor stor en post der er blevet  

 overdraget, om handlen er sket mellem interesseforbundne parter, og til  

 hvilken kurs handlen er sket.
 - Dokumenterede købstilbud.
 - Selskabet og dets virksomhed.
 - Bestemmelser i selskabets vedtægter eller aktionæroverenskomst, der  

 fastsætter overdragelseskursen.
- Price earning (P/E-metoden). Nøgletallet er et parameter, der kan medgå  

 ved vurderingen af aktiernes kursværdi.
Dog med et væsentligt kursnedslag  

 p.g.a. af aktiernes manglende omsættelighed (unoterede aktier). P/E-metoden  

 kan ikke anvendes som et enkeltstående parameter, men skal sammenholdes med  

 andre kursrelaterede prisfastsættelsesmetoder.
Ovenstående opregning af forhold, som Ligningsrådet har henset til ved  

 fastsættelsen af handelsværdien pr. 19. maj 1993, er ikke udtømmende, idet  

 man i det konkrete tilfælde må påse, om der eventuelt foreligger andre  

 forhold, som påvirker handelsværdien. * En faktor der bør indgå i skønnet er  

 udskudt skat.
I det omfang værdien af negativ udskudt skat pr. 19. maj 1993  

 med tilstrækkelig sikkerhed må anses for konstateret, skal der tillige tages  

 hensyn hertil. * Se iøvrigt 1994 cirk. pkt. 3.3.3.
* Se TfS 1997,642 (LSR), hvor der ved fastsættelse af værdien af aktier  

 pr. 19. maj. 1993 måtte lægges afgørende vægt på vedtægternes bestemmelse om  

 forkøbsret til aktionærerne til favørkurs, uanset at det måtte lægges til  

 grund, at handelsværdien i fri handel var højere. * I TfS 1994, 371 er offentliggjort kursen pr. 19. maj 1993 på de unoterede  

 selskaber, som Ligningsrådet indtil da havde taget stilling til.
I TfS 1994,  

 886 er en tilsvarende offentliggørelse, idet de BF, som har været påklaget  

 til Landsskatteretten, og hvor Landsskatteretten har truffet afgørelse, er  

 gengivet med stjernemarkering.
De således fastsatte kurser pr. 19. maj 1993  

 vil løbende blive offentliggjort.
I LV bilag vil kursen på unoterede aktier  

 pr. 19. maj 1993 ligeledes være oplyst, i det omfang Ligningsrådet eller Landsskatteretten har truffet afgørelse.
 Told- og Skattestyrelsen blev ved angivelse af SE-numre anmodet om  

 aktindsigt i en række af Ligningsrådets BF om handelskursen på unoterede  

 aktier pr. 19. maj 1993, idet der i øvrigt var henvist til TfS 1994, 371.
Anmodningen blev ikke imødekommet.
Da selskabernes navne var kendte, var  

 det ikke muligt at anonymisere dokumenterne, ligesom det heller ikke var  

 muligt at give aktindsigt i faktiske omstændigheder uden at afsløre  

 fortrolige forhold vedrørende virksomhederne, se TfS 1994, 635.
Af afsnit S.G.2.4.8.3 fremgår, at hvor der er beregnet gaveafgift, skal  

 den kurs, der af T&S-regionen er lagt til grund ved  

 gaveafgiftsberegningen, anses som afståelsessum.
Uanset at der kort tid før  

 eller efter den 19. maj 1993 er gaveoverdraget aktier i et unoteret selskab,  

 kan det ikke uden videre forventes, at den af T&S-regionen accepterede  

 gaveoverdragelseskurs vil blive lagt til grund som aktiernes handelsværdi pr.  

 19. maj 1993 ved en senere overdragelse af aktier i det pågældende selskab.  

 Aktiernes handelsværdi pr. 19. maj 1993 vil i sådanne tilfælde blive gjort  

 til genstand for en selvstændig prøvelse.
Medarbejderaktier I tilfælde, hvor ovennævnte overgangsregler for minoritetsaktionærer kan  

 anvendes for medarbejderaktier i en ordning, som er godkendt i henhold til LL  

 § 7 A, og som i henhold hertil var båndlagt den 19. maj 1993, kan den  

 skattepligtige ved opgørelse af fortjeneste eller tab ved afståelse af  

 aktierne efter båndlæggelsens ophør anvende aktiernes handelsværdi ved  

 båndlæggelsens ophør i stedet for anskaffelsessummen.
Ved en aktieafståelse  

 efter båndlæggelsens ophør kan et fradragsberettiget eller  

 modregningsberettiget tab ikke overstige forskellen mellem afståelsessummen  

 og aktiernes handelsværdi ved båndlæggelsens ophør, men tabet kan derimod  

 godt overstige forskellen mellem afståelsessummen og den faktiske  

 anskaffelsessum.
 Overgangsreglen for medarbejderaktier finder anvendelse på alle aktier,  

 der den 19. maj 1993 var båndlagt i medfør af den pågældende ordning.
D.v.s. reglen omfatter såvel de oprindeligt tildelte eller udloddede  

 aktier som fondsaktier, der er tildelt på grundlag af de oprindelige aktier,  

 og aktier erhvervet ved udnyttelse af tildelte tegningsretter, som er knyttet  

 til de oprindelige aktier.
Det er en forudsætning for anvendelse af aktiernes  

 kursværdi på tidspunktet for ophævelsen af båndlæggelsen, at aktierne ejes af  

 den pågældende aktionær den 19. maj 1993. Ligningsrådet fandt i en BF, at en  

 medarbejderaktieordning, som var godkendt inden den 19. maj 1993, men hvor  

 den egentlige båndlæggelse først fandt sted efter denne dato, var omfattet af  

 overgangsreglen i § 19, stk. 4, 1. pkt., i lov nr. 421 af 25. juni 1994. Det  

 var dog en betingelse, at den skattepligtige ikke i båndlæggelsesperioden  

 tegner nye aktier til overkurs i forhold til aktiernes handelsværdi.
Se TfS  

 1994.448. I relation til overgangsreglen for medarbejderaktier anses  

 fondsaktier og aktier erhvervet på grundlag af tildelte tegningsretter for  

 anskaffet ved erhvervelsen af de pågældende fondsaktier henholdsvis aktier  

 erhvervet ved udnyttelse af tildelte tegningsretter.
 Skatteministeriet, Departementet har på baggrund af to henvendelser  

 truffet følgende afgørelse vedrørende fortolkningen af reglerne for  

 anvendelse af indgangsværdier i § 19, stk. 3 og 4 i lov nr. 421 af 25. jun.  

 1993 i relation til medarbejderaktier:
 I tilfælde, hvor der efter den 19. maj 1993, men inden båndlæggelsens  

 ophør, udstedes fondsaktier i tilknytning til medarbejderaktier, der var  

 båndlagt den 19. maj 1993, kan værdien ved båndlæggelsens ophør efter § 19,  

 stk. 4, i lov nr. 421 af 25. jun. 1993 ikke anvendes i stedet for  

 anskaffelsessummen for de pågældende fondsaktier, men derimod alene for  

 moderaktierne.
I tilfælde hvor betingelserne for anvendelse af såvel værdien den 19. maj  

 1993 efter § 19, stk. 3 i lov nr. 421 af 25. jun. 1993 som værdien ved  

 båndlæggelsens ophør efter § 19, stk. 4, i samme lov er opfyldt, kan  

 aktionæren vælge mellem de to værdier.
Den faktiske anskaffelsessum kan  

 ligeledes vælges.
 Efter § 19, stk. 3 og 4, i lov nr. 421 af 25. jun. 1993 gælder følgende:
 Valget mellem værdien den 19. maj 1993 og den faktiske anskaffelsessum  

 træffes samlet for alle de aktier i det pågældende selskab, den pågældende  

 aktionær ejede den 18. maj 1993. Dette betyder, at man ved at vælge værdien  

 den 19. maj 1993 for en post aktier er afskåret fra at anvende den faktiske  

 anskaffelsessum for andre aktier i samme selskab, og at man ved at vælge den  

 faktiske anskaffelsessum for en post aktier er afskåret fra at anvende  

 værdien den 19. maj 1993 for andre aktier i samme selskab.
Har aktionæren valgt at anvende værdien den 19. maj 1993 eller den  

 faktiske anskaffelsessum for en post aktier, vil vedkommende imidlertid ikke  

 være afskåret fra at vælge at anvende værdien ved båndlæggelsens ophør for en  

 anden post aktier i samme selskab.
Ligeledes vil aktionæren, selv om  

 vedkommende har valgt at anvende værdien ved båndlæggelsens ophør for en post  

 aktier, ikke være afskåret fra at anvende værdien den 19. maj 1993 eller den  

 faktiske anskaffelsessum for en anden post aktier i samme selskab jf.
TfS  

 1996, 188.
Vælger aktionæren at anvende aktiernes handelsværdi ved båndlæggelsens  

 ophør som anskaffelsessum, skal de båndlagte aktier indtil båndlæggelsens  

 ophør holdes adskilt fra eventuelle frie aktier ved anvendelsen af  

 gennemsnitsmetoden og først ind - først ud reglen i ABL § 6. Dette betyder,  

 at fortjenesten eller tabet ved salg af de frie aktier kan opgøres uden  

 hensyntagen til de båndlagte aktier.
Aktionæren kan dog vælge at medregne  

 anskaffelsessummen for de båndlagte aktier ved opgørelsen af fortjeneste  

 eller tab på de frie aktier.
Vedkommende vil derved have afskåret sig fra  

 senere at anvende værdien ved båndlæggelsens ophør som indgangsværdi for de  

 båndlagte aktier.
Vælger aktionæren derimod at undlade at medregne de  

 båndlagte aktier ved opgørelsen af fortjeneste eller tab ved salg af frie  

 aktier, vil vedkommende ikke herved have afskåret sig fra at anvende den  

 faktiske anskaffelsessum for de båndlagte aktier efter båndlæggelsens ophør.
 Reglen om anvendelse af værdien ved båndlæggelsens ophør som indgangsværdi  

 gælder både ved ophævelse af båndlæggelsen som følge af, at den periode,  

 aktierne skal båndlægges, udløber, og ved ophævelse af båndlæggelse før tiden  

 (f.eks. ved dødsfald). Såfremt båndlæggelsen ophører, inden aktierne har  

 været ejet i 3 år, kan aktiernes værdi ved båndlæggelsens ophør kun anvendes,  

 såfremt aktierne afstås efter en ejertid på 3 år eller mere.
 Hvis aktierne afstås under båndlæggelsen, men 3 år eller mere efter  

 erhvervelsen, er en fortjeneste ikke skattepligtig og et tab ikke fradrags-  

 eller modregningsberettiget.
Såfremt den skattepligtige i båndlæggelsesperioden tegner nye aktier til  

 overkurs i forhold til aktiernes handelsværdi, bortfalder retten til at  

 anvende handelsværdien ved båndlæggelsens ophør.
Den skattepligtige kan i  

 stedet anvende aktiernes handelsværdi umiddelbart før tegning til overkurs.  

 Tegnes der aktier til overkurs, kan de båndlagte aktier ikke mere afstås  

 efter 3 års ejertid uden skattemæssige konsekvenser.
S.G.2.4.5.3 Opgørelse af fortjeneste eller tab Fortjeneste eller tab ved afståelse af almindelige aktier skal opgøres  

 efter gennemsnitsmetoden i ABL § 6. Ved personers salg af børsnoterede aktier  

 efter en ejertid på mindre end 3 år, skal avancen dog opgøres efter  

 aktie-foraktie-metoden.
Gennemsnitsmetoden Ved afståelse af unoterede aktier, uanset ejertid, idéaktier jf.  

 ABL § 2 e samt børsnoterede aktier, efter en ejertid på mindst 3 år, skal  

 fortjeneste eller tab opgøres efter gennemsnitsmetoden i ABL § 6. Se  

 1994-cirk. pkt. 3.2.6.
 For personer, der afstår børsnoterede aktier omfattet af ABL § 4  

 (almindelige aktier), skal der ved anvendelse af gennemsnitsmetoden ikke  

 tages hensyn til børsnoterede aktier, som er erhvervet mindre end 3 år forud  

 for afståelsen.
 Hvis aktionæren afstår samtlige sine aktier i et selskab på én  

 gang, opgøres fortjeneste eller tab som forskellen mellem afståelsessummen og  

 aktiernes samlede anskaffelsessum.
Ved en aktionærs afståelse af en del af aktierne i selskabet opgøres  

 fortjeneste eller tab på grundlag af en anskaffelsessum, der beregnes som en  

 forholdsmæssig andel af den samlede anskaffelsessum for aktionærens hele  

 aktiebeholdning i selskabet lige før afståelsen, idet den samlede  

 anskaffelsessum fordeles på de afståede aktier og de aktier, som aktionæren  

 beholder.
Den del af den samlede anskaffelsessum, der ved denne fordeling  

 henføres til de afståede aktier, lægges til grund ved opgørelsen af  

 fortjeneste eller tab ved afståelsen.
Resten af den samlede anskaffelsessum  

 betragtes som anskaffelsessum for de i behold værende aktier og skal ved  

 senere afståelser benyttes/fordeles efter foranstående regler.
Tilsvarende foretages en fordeling af den samlede anskaffelsessum på de  

 aktier i samme selskab, der har været ejet i mindre end 3 år henholdsvis 3 år  

 eller mere, idet afståelsen behandles efter forskellige skattemæssige regler  

 afhængigt af ejertiden.
Tilsvarende skal der foretages en fordeling i andre  

 tilfælde, hvor forskellige dele af afståelsen behandles efter forskellige  

 skattemæssige regler.
Fordelingen af den samlede anskaffelsessum mellem afståede aktier og  

 beholdte aktier sker på grundlag af aktiernes pålydende.
I de tilfælde, hvor  

 aktierne er forbundet med forskellige rettigheder, tages der altså ikke  

 hensyn til aktiernes forskellige kursværdi ved fordelingen.
Aktier med  

 forskellige rettigheder holdes dermed ikke adskilt ved opgørelsen af den  

 samlede anskaffelsessum og ved fordelingen af denne.
Omkostningerne ved  

 erhvervelsen medregnes ved opgørelsen af den samlede anskaffelsessum.
 Konvertible obligationer medregnes ved opgørelsen af fortjeneste eller tab  

 efter gennemsnitsmetoden, idet der som pålydende værdi af den konvertible  

 obligation regnes med pålydende værdi af den aktie, som den konvertible  

 obligation kan konverteres til.
 Om opgørelse af fortjeneste og tab ved afståelse af tegningsret, se  

 S.G.2.4.7.
Aktie-for-aktie metoden Ved personers afståelse af børsnoterede aktier inden 3 års ejertid opgøres  

 fortjeneste eller tab som forskellen mellem afståelsessummen og  

 anskaffelsessummen for den enkelte aktie (aktie-for-aktie-metoden).
 Aktie-for-aktie-metoden medfører, at det er den faktiske anskaffelsessum  

 og det faktiske anskaffelsestidspunkt for den enkelte aktie, som lægges til  

 grund.
Ved afståelse af aktier med samme rettigheder i samme selskab, er det den  

 ældste akties anskaffelsestidspunkt og anskaffelsessum, der skal lægges til  

 grund ved afgørelsen af, om der skal ske beskatning efter 3-års reglen i ABL  

 § 2, jf. først ind - først ud reglen, se S.G.2.4. Selv om aktiens  

 handelsværdi på afståelsestidspunktet måtte være reduceret som følge af  

 aktiekapitaludvidelse f.eks. med fondsaktier, anvendes alligevel aktiens  

 oprindelige anskaffelsessum ved opgørelse af fortjeneste eller tab.
Aktier,  

 der er erhvervet ved udnyttelse af tildelte aktieretter eller tegningsretter  

 til favørkurs anses for erhvervet samtidig med den eller de moderaktier, som  

 de nævnte aktieretter eller tegningsretter knytter sig til, jf. *ABL § 1,  

 stk. 2.
Se S.G.2.4.7.3 om lovændring foranlediget af Højesterets dom.* S.G.2.4.6 Spekulation Det traditionelle spekulationsbegreb for aktier blev forladt i 1962 og er  

 i medfør af ABL blevet til en 3-års regel.
 En »hausse-spekulant«, der har erhvervet aktier i den hensigt at  

 opnå fortjeneste ved senere afståelse, skal således behandle fortjeneste  

 eller tab skattemæssigt som anført under S.G.2.4.1-2.4.4.
Ved »baisse-spekulation«, hvor en aktionær spekulerer i en  

 forventet kursnedgang på et værdipapir, foregår spekulationen ofte ved, at  

 spekulanten låner en post aktier hos en vekselerer, afstår disse aktier og på  

 et senere tidspunkt tilbagekøber tilsvarende aktier (dækker ind) til en  

 lavere kurs til tilbagelevering til vekselereren.
Sådanne fortjenester og tab  

 skal opgøres og beskattes ved spekulationens afslutning.
Beskatningen sker  

 efter reglerne i ABL om afståelse inden 3 års ejertid, selv om den enkelte  

 spekulationsforretning måtte strække sig over mere end 3 år.
Se lsr.1966.13.  

 Udlån af aktier til en baissespekulant vil som udgangspunkt blive anset for  

 en afståelse, Skat 1989.8.619 (sd) (TfS 1989,471).
 Foregår baisse-spekulationen med egne aktier, således at aktieejeren  

 sælger en aktiepost i håb om økonomisk fordel ved senere tilbagekøb til en  

 lavere kurs, anses der at foreligge et salg henholdsvis et køb i relation til  

 de almindeligt gældende aktieavancebeskatningsregler.
S.G.2.4.7 Anskaffelsessum og anskaffelsestidspunkt for den enkelte aktie Hvis en aktionær ejer aktier med samme rettigheder, men erhvervet på  

 forskellige tidspunkter, er det de først erhvervede aktier, som anses for  

 først afståede (først ind- først ud-reglen).
Fortjeneste eller tab på unoterede aktier, ejet i mindre end 3 år skal  

 opgøres efter gennemsnitsmetoden i ABL § 6. Skattepligtige efter SEL § 1,  

 stk. 1, nr. 1-2c og 3a-5b, eller FBL, skal ved salg af aktier ejet i mindre  

 end 3 år, opgøre fortjeneste eller tab efter gennemsnitsmetoden i ABL § 6,  

 uanset om det er unoterede eller børsnoterede aktier, jf.
ABL § 2, stk. 3.  

 Fortjeneste eller tab på næringsaktier, skal opgøres efter ABL § 3, stk. 2,  

 jf. stk. 3. Ved personers salg af børsnoterede aktier, ejet under 3 år, skal  

 fortjeneste eller tab opgøres efter aktie-for-aktie-metoden.
Skattepligtige efter SEL § 1, stk. 1, nr. 1-2c og 3a-5b, eller FBL skal  

 ved opgørelse af fortjeneste eller tab efter ABL § 6, se bort fra aktier, som  

 er erhvervet den 18. november 1990 eller tidligere.
Tegner den skattepligtige  

 nye aktier til overkurs i forhold til aktiernes handelsværdi, kan  

 foranstående regel dog ikke anvendes.
I så fald kan den skattepligtige  

 anvende aktiernes handelsværdi den 19. maj 1993 eller den 18. november 1993 i  

 stedet for anskaffelsessummen.
Reglen i 1. pkt. kan heller ikke anvendes for  

 aktier, der er udlagt fra et dødsbo den 18. november 1993 eller senere, hvor  

 boet ikke beskattes af udlægget, fordi udlægsmodtagerne indtrådte i dødsboets  

 skattemæssige stilling.
Se 1994-cirk. pkt. 4.3.
 Sker salget efter mindst 3 års ejertid, skal avance eller tab i alle  

 tilfælde opgøres efter gennemsnitsmetoden.
Ved personers opgørelse af avance eller tab på børsnoterede aktier  

 omfattet af ABL § 4, aktier ejet i mindst 3 år, skal alene medregnes de  

 aktier, som er erhvervet 3 år eller mere forud for afståelsen, jf.
ABL § 6,  

 stk. 1.
Tildelte aktieretter og * aktier erhvervet på grundlag af tegningsretter  

 til favørkurs * anses nu altid for erhvervet samtidig med moderaktien.
Se  

 S.G.2.4.7.3.
 Omkostninger, der naturligt kan henregnes til anskaffelsen, tillægges  

 anskaffelsessummen.
 Uanset om anskaffelsessummen skal opgøres efter aktie-for-aktie-metoden  

 eller gennemsnitsmetoden, gælder der som udgangspunkt visse fællesregler.
S.G.2.4.7.1 Køb Aktier, som er erhvervet ved køb, anses for anskaffet på tidspunktet for  

 aftalens indgåelse og anskaffelsessummen er købesummen med tillæg af udgift  

 til aktieafgift og eventuel købsprovision samt evt. forbundne advokat- og  

 revisorudgifter.
Udgift til stiftelsesprovision af banklån ved aktiekøb kan  

 derimod ikke henregnes til anskaffelsessummen, men vil eventuelt kunne  

 fradrages i indkomsten efter LL § 8, stk. 3.
S.G.2.4.7.2 Tegnede aktier Anskaffelsessummen for aktier, der tegnes ved stiftelse af et selskab mod  

 indskud af kontanter, er det faktisk indbetalte beløb.
 Om anskaffelsessummen for aktier, der tegnes mod indskud af andre værdier  

 end kontanter, se S.B.1.5.1.1.
 Om anskaffelsessummen for aktier, der er erhvervet i forbindelse med  

 omdannelsen af en personligt ejet virksomhed efter VOL, se LV E.H.
 Om anskaffelsessummen for aktier i rekonstruktionstilfælde, se S.C.1.2.2  

 og S.G.2.4.7.6.
 Anskaffelsestidspunktet for aktier, der tegnes ved stiftelse af et  

 selskab, kan ikke regnes fra et tidligere tidspunkt end  

 stiftelsesoverenskomstens underskrift, uanset at selskabet stiftes med  

 tilbagevirkende kraft.
* Er en medarbejder blevet beskattet af værdien af en tildelt tegningsret  

 tillægges dette beløb til aktiernes anskaffelsessum. * Aktier, der er  

 erhvervet ved udnyttelse af tildelte aktieretter eller tegningsretter * til  

 favørkurs *, anses for erhvervet samtidig med den eller de moderaktier, som  

 de nævnte aktieretter eller tegningsretter knytter sig til, jf.
ABL §§ 5,  

 stk. 3 og 6, stk. 4. Se S.G.2.4.7.3.
 Tegningstidspunktet vil i almindelighed være det tidspunkt, hvor  

 generalforsamlingen eller evt. bestyrelsen efter bemyndigelse af  

 generalforsamlingen har truffet beslutning om udvidelse af aktiekapitalen.  

 Hvis aktionæren efter det tidspunkt, hvor der er truffet beslutning om  

 udvidelse af aktiekapitalen, erhverver aktier, hvortil der er knyttet  

 tegningsretter, anses disse retter først for erhvervet samtidig med de  

 pågældende moderaktier, og anskaffelsessummen opdeles forholdsmæssigt på  

 moderaktien og de nytegnede aktier, skd. 61.147 og 148. Hvis man udnytter  

 sådanne retter sammen med retter, som man har fået tildelt som aktionær,  

 anses en forholdsmæssig del af den nye aktie for anskaffet ved købet af  

 moderaktien.
 Aktier, der er erhvervet ved køb af tegningsret, anses for erhvervet på  

 købstidspunktet for tegningsretten, og anskaffelsessummen er købesummen for  

 tegningsretterne med tillæg af det beløb, der er erlagt ved tegningen.
Hvis en nytegnet aktie i et selskab kun har kunnet tegnes ved, at  

 aktionærens tildelte tegningsret er blevet suppleret med en tilkøbt  

 tegningsret, anses en forholdsmæssig del af den nye aktie for anskaffet ved  

 købet af den yderligere tegningsret.
Anskaffelsessummen for aktier, som er  

 tegnet på grundlag af tilkøbte tegningsretter, udgør det beløb, som  

 indbetales til selskabet for aktierne med tillæg af købesummen for  

 tegningsretten.
S.G.2.4.7.3 Fondsaktie, aktieret eller tegningsret Fondsaktier, der er erhvervet ved udnyttelse af en tildelt aktieret,  

 aktieretter og tegningsretter, herunder tegningsretter til konvertible  

 obligationer, anses for erhvervet samtidig med moderaktien for 0 kr.
En skatteyder erhvervede i 1984 den samlede anpartskapital på 80.000 kr. i  

 et nystiftet selskab.
Efter vedtægterne havde anpartshaverne ret til  

 forholdsmæssig tegning af nye anparter ved udvidelse af anpartskapitalen.
I  

 1986 blev anpartskapitalen udvidet med 2.020.000 kr.
Skatteyderen udnyttede  

 dog kun sin fortegningsret til at tegne nye anparter for 820.000 kr.  

 Tegningen skete til kurs 100. Selskabet blev samtidig omdannet til et  

 holdingselskab.
På grund af udviklingen i selskabets økonomi påtænkte  

 skatteyderen at sælge en aktiepost på 500.000 kr. af de i 1986 erhvervede  

 aktier for 1 kr.
Han ønskede derfor oplyst, om han i så fald ville være  

 omfattet af reglen i ABL § 6, stk. 4, således at han kunne opnå fradrag for  

 tabet.
I BF, der blev stadfæstet af Landsskatteretten, udtalte Ligningsrådet,  

 at han ikke ville være omfattet af § 6, stk. 4, da aktierne ikke kunne anses  

 for erhvervet på grundlag af tildelte tegningsretter. Østre Landsret  

 tiltrådte afgørelsen, da man fandt, at bestemmelsen måtte forstås således, at  

 tegningsretten skulle give adgang til tegning af nye aktier under deres  

 reelle værdi (favørkurs). Kun i så fald overførtes en del af den værdi, der  

 var knyttet til moderaktien.
Det var ikke godtgjort, at de nye aktier, der  

 var erhvervet til kurs 100, var erhvervet under den reelle værdi.
Højesteret  

 har i dom af 14. august 1996 (TfS 1996,654) ændret landsrettens afgørelse.  

 Højesteret fandt, at det ikke efter ordlyden af den daværende ABL § 6, stk.  

 8, (nuværende § 6, stk. 4) var afgørende for erhvervelsestidspunktet, om  

 tegningskursen var lavere end markedskursen, og bemærkningerne til  

 lovbestemmelsen gav ikke grundlag for en sådan begrænsning af reglen.
Heller  

 ikke forarbejderne til lovgivningen gav holdepunkter herfor.
Højesteret  

 fastslog således, at den påtænkte afhændelse af aktieposten på 500.000 kr.  

 var omfattet af den daværende ABL § 6, stk. 8. Af Højesterets bemærkninger  

 fremgår: "Det fremgår ikke af ordlyden af § 6, stk. 8, i  

 lovbekendtgørelse nr. 371 af 22/7 1983 om beskatning af fortjeneste af  

 afståelse af aktier m.v. - heller ikke af ordet "tildelt" - at det  

 for aktier, som er tegnet på grundlag af tegningsretter, der tilkommer  

 tegneren som aktionær, skal være afgørende for erhvervelsestidspunktet, om  

 tegningskursen var lavere end markedskursen.
Bemærkningerne til det  

 lovforslag, som indeholdt § 6, stk. 8 - Folketingstidende 1982-83, tillæg A,  

 spalte 3943 ff. (specielt spalte 3956 f.) - giver ikke grundlag for en sådan  

 væsentlig begrænsning af reglen.
Der foreligger heller ikke i forarbejderne  

 til den tidligere eller efterfølgende lovgivning om avancebeskatning af  

 aktier m.v. holdepunkter for den nænvte begrænsning." Fsv. angår  

 genoptagelse af tidligere skatteansættelser, der nu er underkendt af  

 Højesterets dom, henvises til TS cirkulære 1996-37. * Foranlediget af  

 Højesterets dom (TfS 1996,654) er der i lov nr. 447 af 10. juni 1997, som  

 pkt. 3 og 4 i ABL § 1, stk. 2 indsat: "Tegningsret til aktier som nævnt  

 i § 5, stk. 3 og 4, § 6, stk. 4, og § 13 a, stk. 11, omfatter kun ret til  

 tegning af aktier til en kurs, der på tidspunktet for tildelingen af  

 tegningsretten er lavere end markedskursen.
Såfremt der tegnes aktier til markedskursen eller en kurs, der er højere  

 end markedskursen, anses de hidtidige aktionærer ikke for at have afstået en  

 tegningsret.
For så vidt angår tegningsretter, der er tildelt før lovens  

 virkningstidspunkt den 16. april 1997, se TfS 1997, 792 (DEP).* Afstår en person fondsaktier, aktieretter eller tegningsretter fra et  

 børsnoteret selskab mindre end 3 år efter erhvervelsen af moderaktien, skal  

 hele afståelsessummen beskattes, da avanceopgørelsen skal ske efter  

 aktie-for-aktie-metoden.
Avanceopgørelsen skal i alle andre tilfælde ske  

 efter gennemsnitsmetoden, og er det fondsaktier eller tildelte aktieretter  

 skal de indgå i den samlede anskaffelsessum med 0 kr.
Tegningsretterne skal  

 indgå med det beløb, som køberen skal indbetale for at udnytte  

 tegningsretterne.
 Ved anvendelsen af først ind - først ud-reglen holdes beholdningerne af  

 henholdsvis tegningsretter, aktieretter og aktier adskilt fra hinanden.
Når tildelte fondsaktier, aktieretter og tildelte tegningsretter udnyttes  

 af den aktionær, der har fået dem tildelt, anses de aktier, der herved  

 erhverves for erhvervet på tidspunktet for moderaktiernes erhvervelse.
I  

 tilfælde, hvor en fondsaktie, aktieret eller en tegningsret knytter sig til  

 flere moderaktier, som er erhvervet på forskellige tidspunkter, anses de  

 aktier, der er erhvervet ved udnyttelsen af de tildelte retter, for erhvervet  

 med en forholdsmæssig del på de forskellige moderaktiers  

 anskaffelsestidspunkt.
 Ved et delsalg fra en beholdning bestående af både moderaktier og  

 fondsaktier eller aktier erhvervet på baggrund af tildelte tegningsretter,  

 hvor aktierne på baggrund af det ovenfor anførte har samme  

 anskaffelsestidspunkt, foretages der en forholdsmæssig fordeling ud fra den  

 nominelle værdi af de afståede aktier, således at en forholdsmæssig del af de  

 afståede aktier anses for at hidrøre fra beholdningen af moderaktier, mens  

 den resterende del af de afståede aktier anses for at hidrøre fra  

 beholdningen af fondsaktier eller aktier erhvervet ved udnyttelse af  

 tegningsretter.
 Den del af de afståede aktier, der anses for hidrørende fra beholdningen  

 af moderaktier, opgøres ved at gange den samlede nominelle værdi af de  

 afståede aktier med den nominelle værdi inden delafståelsen af den samlede  

 beholdning af moderaktier, der anses for erhvervet på det pågældende  

 tidspunkt, divideret med den nominelle værdi af den samlede beholdning inden  

 delafståelsen af aktier, der anses for erhvervet på det pågældende tidspunkt.  

 På tilsvarende måde opgøres den del af de afståede aktier, der hidrører fra  

 beholdningen af fondsaktier eller aktier erhvervet på grundlag af tildelte  

 tegningsretter, idet den nominelle værdi af moderaktierne i beregningen  

 erstattes med den nominelle værdi af fondsaktierne henholdsvis aktierne  

 erhvervet ved udnyttelse af tildelte tegningsretter.
Denne metode får alene betydning, når der er tale om børsnoterede aktier,  

 der afstås efter en ejertid på mindre end 3 år, idet moderaktierne og  

 fondsaktierne eller aktierne erhvervet på grundlag af tildelte tegningsretter  

 i dette tilfælde kan have forskellige anskaffelsessummer grundet anvendelsen  

 af aktie-for-aktie-metoden.
Metoden anvendes dog ikke, hvis f.eks. moderaktie  

 og fondsaktie ikke har samme rettigheder, og det udtrykkeligt er aftalt,  

 hvilke aktier, der er overdraget.
I så fald må det afgøres ud fra  

 overdragelsesaftalen, hvilke aktier, der må anses for afståede.
 Hvis aktionæren efter det tidspunkt, hvor der er truffet beslutning om at  

 udvide aktiekapitalen ved at udstede fondsaktier, aktieretter eller  

 tegningsretter, erhverver aktier, hvortil der er knyttet fondsaktier,  

 aktieretter eller tegningsretter, anses disse for erhvervet samtidig med den  

 moderaktier, de knytter sig til, og anskaffelsessummen opdeles  

 forholdsmæssigt på moderaktierne og de nye fondsaktier, aktieretter eller  

 tegningsretter.
 Erhverves fondsaktier sammen med retter, som man har fået tildelt som  

 aktionær, anses en forholdsmæssig del af den nye fondsaktie, for anskaffet  

 ved købet af moderaktien.
S.G.2.4.7.4 Konvertible obligationer For konvertible obligationer, der er erhvervet ved udnyttelse af en  

 tildelt tegningsret eller ved køb af tegningsret, gælder samme regler  

 vedrørende anskaffelsestidspunkt og anskaffelsessum som for tegnede aktier,  

 se S.G.2.4.7.2.
Ligningsrådet fandt, at kursgevinsten på et nulrente konvertibelt  

 obligationslån med en påtænkt løbetid på 1 år var skattepligtig som  

 almindelig indkomst i henhold til ABL § 2, og at konvertible obligationer  

 ikke er omfattet af KGL's bestemmelser, når der er tale om udsteders  

 kursgevinst/tab, jf.
TOLD-SKAT Nyt 1992.22.722 (TfS 1992,539).
I en BF fandt Ligningsrådet, at konvertible obligationer udstedt til  

 medarbejdere i relation til ABL's bestemmelser skulle anses erhvervet ved  

 tildelingen af de konvertible obligationer.
Forhåndsbeskeden vedrørte i  

 øvrigt en række skattemæssige konsekvenser i forbindelse med udstedelsen af  

 de konvertible obligationer.
TOLD*SKAT Nyt 1993.6.266 (TfS 1993,151).
Konvertible obligationer, som er erhvervet før den 1. juli 1981, anses for  

 anskaffet til obligationernes kursværdi pr. 1. juli 1981, medmindre den  

 faktiske anskaffelsessum er højere.
Var de konvertible obligationer  

 børsnoterede pr. 1. juli 1981, er det den noterede kurs, der skal anvendes.  

 For unoterede obligationer, som i tiden omkring den 1. juli 1981 har været  

 genstand for omsætning mellem uafhængige parter, anvendes den værdi, de er  

 omsat til.
I andre tilfælde må kursværdien beregnes med udgangspunkt i det  

 årsregnskab, der er afsluttet nærmest ved den 1. juli 1981 med fornøden  

 hensyntagen til særlige forhold opstået efter regnskabets  

 afslutningstidspunkt.
Såfremt der ved afståelse af en konvertibel obligation,  

 skal ske beskatning efter ABL, og aktionæren var minoritetsaktionær den 18.  

 maj 1993 kan handelsværdien den 19. maj 1993 anvendes i stedet for den  

 oprindelige anskaffelsessum, se S.G.2.4.4.2.5.
S.G.2.4.7.5 Konvertering af konvertible obligationer Aktier, der er erhvervet ved konvertering af konvertible obligationer,  

 anses for anskaffet på samme tidspunkt og for samme anskaffelsessum som de  

 konvertible obligationer.
 Ved anvendelse af først ind - først ud-reglen sidestilles konvertible  

 obligationer med aktier med særlige rettigheder indtil konverteringen.
Konverteringen af konvertible obligationer til aktier i det pågældende  

 selskab har ikke skattemæssige konsekvenser.
Se iøvrigt TfS 1996,162.
 Om den skattemæssige behandling af medarbejdere, der som led i deres  

 ansættelsesforhold erhverver konvertible obligationer, se LV A.B.1.10.11.
S.G.2.4.7.6 Konvertering af andre fordringer * Anskaffelsessummen for aktier opgøres som udgangspunkt som det beløb,  

 for hvilket den pågældende aktie er erhvervet, med tillæg af omkostningerne  

 ved erhvervelsen, se afsnit 2.4. i cirkulære nr. 137 af 19. juli 1994.
Anskaffelsessummen for aktier, der er erhvervet ved konvertering af en  

 fordring på selskabet, vil normalt være fordringens værdi.
Såfremt  

 fordringens reelle værdi på konverteringstidspunktet er væsentlig mindre end  

 pålydende, opgøres fortjeneste eller tab på grundlag af en anskaffelsessum  

 svarende til fordringens handelsværdi, se HD af 27. okt. 1977 (skd. 45.119),  

 ØLD af 24. marts 1980 (skd. 55.314) og lsr. 1984.7.
 Kontant indskud.
Nedsættelse af anskaffelsessummen for visse aktier.
ABL § 6, stk. 7 og 8.
 I tilfælde, hvor aktier anskaffes i forbindelse med en kapitaludvidelse i  

 selskabet, knyttes spørgsmålet om anskaffelsessummen for aktier i danske  

 selskaber sammen med registreringen i Erhvervs- og Selskabsstyrelsen, således  

 at en registreret kapitalforhøjelse indebærer, at kapitalindskuddet  

 anerkendes som det beløb, hvortil aktien er erhvervet.
ABL § 6, stk. 7 og 8, udgør en undtagelse fra denne regel.
Undtagelsen  

 finder direkte anvendelse, når fortjeneste eller tab ved afståelse af  

 aktierne opgøres efter gennemsnitsmetoden, jf.
ABL § 6. Undtagelsen finder  

 dog tilsvarende anvendelse ved anvendelse af aktie for aktie-metoden, jf.
ABL  

 § 5, på andelsbeviser omfattet af ABL § 2 b og på næringsaktier omfattet af  

 ABL § 3. Dette følger af henvisningerne til ABL § 6, stk. 7 og 8, i ABL § 2  

 b, stk. 3, § 3, stk. 3, og § 5, stk. 5. Således gælder reglen ved opgørelse  

 af fortjenester og tab på alle aktieafståelser omfattet af ABL.
 ABL § 6, stk. 7.
 Efter ABL § 6, stk. 7, reduceres anskaffelsessummen for aktier m.v., når  

 aktierne m.v. er erhvervet i forbindelse med et kapitalindskud foretaget i  

 tilknytning til indfrielse af en fordring.
 Det er en forudsætning for anvendelse af reglen, at indskuddet skal være  

 foretaget i det selskab, der er debitor for den indfriede fordring, eller i  

 et selskab, hvori debitor ejer mere end 25 pct. af selskabskapitalen.
Reglen er endvidere afgrænset med hensyn til, hvem der har foretaget  

 indskuddet.
Denne afgrænsning svarer til den tilsvarende afgrænsning i LL §  

 15, stk. 4.
Det er endelig en forudsætning, at indskuddet anvendes til at betale  

 gælden til indskyderen m.fl.
Der er dog ingen faste grænser for den  

 tidsmæssige sammenhæng mellem indskuddet og gældsindfrielsen eller  

 gældsnedbringelsen.
Der henvises i denne forbindelse til den tilsvarende  

 afgrænsning i LL § 15, stk. 4 i cirkulære nr. 26 af 5/2 1996 om lov om  

 ændring af forskellige skattelove (Handel med underskudsselskaber,  

 gældseftergivelse og renter ved gældseftergivelse), afsnit 3.4.1.
 Til forskel fra reglerne i LL § 15, stk. 4 og 5, er det ikke nogen  

 forudsætning for anvendelsen af reglen i ABL § 6, stk. 7 og 8, at  

 nedbringelsen eller indfrielsen svarer til en samlet ordning mellem en  

 skyldner og dennes kreditorer.
Reduktionen af anskaffelsessummen opgøres som det beløb, hvormed den  

 indfriede fordrings pålydende overstiger fordringens kursværdi på  

 indfrielsestidspunktet.
Er der tale om en nedbringelse af en fordring,  

 opgøres reduktionen som det beløb, den nominelle værdi af den nedbragte del  

 af fordringen overstiger kursværdien på indfrielsestidspunktet af denne del  

 af fordringen.
Ved opgørelsen af fordringens eller delfordringens kursværdi  

 ses bort fra det foretagne indskud.
Der ses således bort fra den forøgelse af  

 debitorselskabets indre værdi, som forårsages af indskuddet.
 Undtagelse - ABL § 6. stk. 8.
Anvendelsesområdet for ABL § 6, stk. 7, er indskrænket gennem reglen i ABL  

 § 6, stk. 8. Efter denne bestemmelsen finder stk. 7 alene anvendelse, såfremt  

 et eventuelt tab på den indfriede fordring eller på kautionen for den  

 indfriede fordring ikke ville være fradragsberettiget for kreditor eller  

 kautionist for den pågældende fordring.
Tilsvarende gælder for en tidligere  

 kreditor eller kautionist for den pågældende fordring, når fordringens eller  

 kautionsforpligtelsens overdragelse må anses for at være sket i forbindelse  

 med kapitalindskuddet.
Se nærmere afsnit 4.1.2 i cirkulære nr. 26 af 5/2 1996  

 om lov om ændring af forskellige skattelove (Handel med underskudsselskaber,  

 gældseftergivelse og renter ved gældseftergivelse). * S.G.2.4.7.7 Medarbejderaktier Anskaffelsessummen for medarbejderaktier omfattet af LL § 7 A, er det  

 beløb, der er betalt ved erhvervelsen af de båndlagte aktier.
For  

 medarbejderaktierne, der er erhvervet vederlagsfrit efter LL § 7 A, stk. 2,  

 er anskaffelsessummen dog handelsværdien på tildelingstidspunktet, jf.
TfS  

 1995, 684.
* Om medarbejderaktieordning med generel tilbagesalgsklausul, se TfS  

 1997,697(DEP). * Der gælder ikke særlige regler ved afståelse af medarbejderaktier.
Se dog  

 S.G.2.4.5.2.5, idet der i lov nr. 421 af 25. juni 1993 er fastsat særlige  

 overgangsregler for medarbejderaktier.
Ved lov nr. 1117 af 22. december 1993  

 er overgangsreglen blevet justeret.
S.G.2.4.7.8 Udenlandske aktier Betalingen for udenlandske aktier vil som oftest være erlagt i udenlandsk  

 mønt.
Ved opgørelse af anskaffelsessummen omregnes købesummen til danske kr.  

 efter valutakursen på købstidspunktet, og afståelsessummen omregnes ligeledes  

 til danske kr. efter valutakursen på afståelsestidspunktet, se lsr. 1967.11  

 og Skat 1986.5.335 (LSR) (TfS 1986,302). Avancebeskatningen vil således også  

 omfatte svingningerne i valutakursen.
 Vedrørende aktier omfattet af ABL § 2 a, se S.G.2.4.1.
S.G.2.4.7.9 Aktionærforskrivninger Nedskrivning på aktionærforskrivninger sidestilles med udbetalt udbytte.
 Nedskrivninger, der finder sted efter erhvervelse af aktierne, medregnes  

 tillige til anskaffelsessummen for aktierne, men nedskrivningerne har ingen  

 indfly delse på anskaffelsestidspunktet for aktierne.
S.G.2.4.7.10 Aktier modtaget som gave For gavemodtagere, der skal svare gaveafgift ved vederlagsfri overdragelse  

 af aktier, udgør anskaffelsessummen for aktierne den gaveafgiftspligtige  

 værdi.
 Hvis gaven skal medregnes til modtagerens skattepligtige almindelige  

 indkomst, udgør anskaffelsessummen det indkomstskattepligtige beløb.
 Er gaven hverken afgiftspligtig eller indkomstskattepligtig, er det  

 aktiernes handelsværdi på gavetidspunktet, der udgør anskaffelsessummen.
 Hvor erhververen indtræder i overdragerens skattemæssige stilling efter  

 reglerne i ABL § 11, se S.G.3.7.
S.G.2.4.7.11 Andelsbevis i andelsboligforening Anskaffelsessummen for et andelsbevis i en andelsboligforening udgør  

 normalt det beløb, som er betalt ved købet af andelsbeviset.
 Ved stiftelse af andelsboligforeninger i forbindelse med lejernes  

 overtagelse af den ejendom, som de bor i, kan forudbetalt husleje og  

 indestående på vedligeholdelseskonto fra det hidtidige lejemål medregnes til  

 andelsbevisets anskaffelsessum sammen med evt. yderligere indskud.
Som regel præsteres der kun et mindre indskud ved stiftelsen, medens  

 andelshaverne påtager sig at betale en højere husleje for at fremskaffe  

 fornødne midler til dækning af udgifterne til ejendommens drift og til afdrag  

 på gælden.
Den forhøjede husleje, der er betalt, kan ikke anses som en del af  

 anskaffelsessummen for andelsbeviset.
Dette gælder også i tilfælde, hvor en  

 andelshaver skal betale forskellen mellem den forhøjede husleje og en evt.  

 lejers husleje, jf. ØLD af 21. okt. 1975 (skd. 40.45). En konkret vurdering  

 af vedtægtsbestemmelserne kan dog føre til, at forhøjet boligafgift må  

 sidestilles med yderligere indskud, lsr. 1977.151.
 En forholdsmæssig andel af den af andelsboligforeningen betalte købesum  

 for ejendommen eller af den kontante udbetaling kan heller ikke anses som en  

 del af anskaffelsesummen for andelsbeviset.
 Har andelshaveren afholdt udgifter til forbedring af lejligheden, kan de  

 afholdte forbedringsudgifter medregnes til andelsbevisets anskaffelsessum.
 Værdien af eget arbejde ved udførelse af forbedringer af lejligheden kan  

 medregnes til anskaffelsessummen, hvis denne værdi i henhold til gældende  

 boliglovgivning kan medregnes til afståelsessummen for andelen.
S.G.2.4.8 Afståelsessum Afståelsessummen er som udgangspunkt det beløb, som aktierne er afstået  

 for, med fradrag af eventuelle omkostninger, der naturligt kan henregnes til  

 salget.
Som eksempler herpå kan nævnes provision til bank ved køb og salg og  

 udgift til aktieafgift samt de med salget evt. forbundne advokat- og  

 revisorudgifter.
Ved overdragelse af K's aktier i D A/S til A AB blev K tilbudt et kontant  

 beløb for aktierne på salgstidspunktet og dernæst et beløb udbetalt efter 2  

 år afhængig af virksomhedens resultat i denne periode.
Ligningsrådet fandt,  

 at det overskudsafhængige beløb skulle anses som betaling for aktierne og  

 derfor beskattes efter ABL's regler på afståelsestidspunktet.
Se TfS  

 1994,110.
Sker overdragelsen ikke ved salg, men på anden måde (gave, arveforskud  

 el.lign.
Se S.G.2.4.8.3) skal det beløb, der er lagt til grund ved  

 beregningen af gaveafgift el.lign., betragtes som afståelsessum.
Foreligger  

 der ikke et sådant grundlag, er det værdien i handel og vandel, der må lægges  

 til grund (ABL § 9, stk. 1). Også i sådanne tilfælde vil omkostningerne kunne  

 fradrages.
Gaveafgift o.lign. kan ikke sidestilles med omkostninger, der kan  

 fradrages.
Om godkendt fradrag i afståelsessummen for den kapitaliserede  

 værdi af fremtidige pensionsforpligtelser, som sælgeren som led i  

 salgsaftalen påtog sig over for nogle af selskabets funktionærer, se lsr.  

 1976.76.
 Om nægtet fradrag for en afløsningssum for et pensionstilsagn, som  

 sælgerne ydede en direktør i selskabet, uden at pensionstilsagnet var omtalt  

 i forbindelse med salget, se lsr. 1976.174.
 Ved salg af andelsbevis i en andelsboligforening udgør afståelsessummen  

 hele salgssummen, uanset en del af denne evt. er ulovlig dusør, lsr. 1966.  

 21.
I BF i TfS 1995,807 har Ligningsrådet anses forlængelse af konvertible  

 obligationer som en så væsentlig ændring, at obligationerne måtte anses for  

 indfriet på det tidspunkt, hvor der indgås endelig og bindende aftale om  

 forlængelse.
Afståelsessummen blev anset for at være handelsværdien på de nye  

 konvertible obligationer.
 Ved afståelse af aktier, for hvilke der er opgjort en negativ skattemæssig  

 anskaffelsessum efter reglerne i § 4, stk. 2-4, i VOL, medregnes det negative  

 beløb ved opgørelsen af skattepligtig fortjeneste eller tab ved afståelsen af  

 disse, jf. lovens § 4, stk. 5.
 Om afståelse af udenlandske aktier, hvor betalingen erlægges i udenlandsk  

 mønt, se S.G.2.4.7.8.
Afståelse af tegningsret Ved opgørelse af fortjeneste eller tab ved afståelse af tegningsret, anses  

 tegningsretten for afstået til det beløb, der modtages for tegningsretten,  

 med tillæg af det beløb, som køberen skal indbetale for at udnytte  

 tegningsretten.
 Tegningsretten anses for anskaffet for det beløb, som køberen skal  

 indbetale for at udnytte tegningsretten, se S.G.2.4.7.3.
 Skal avanceopgørelsen ske efter gennemsnitsmetoden, beregnes den  

 gennemsnitlige anskaffelsessum således:
A er anskaffelsessum for aktier og tegningsret under ét - B er  

 pålydende værdi af de aktier, der kan tegnes ved udnyttelse af den afståede  

 tegningsret - C er pålydende værdi af de beholdne aktier og de aktier, der kan tegnes  

 ved udnyttelse af den afståede tegningsret.
 Fortjeneste eller tab fremkommer ved at trække den foran beregnede  

 anskaffelsessum fra afståelsessummen.
S.G.2.4.8.1 Eventuel tilsidesættelse af den aftalte overdragelseskurs En salgspris kan normalt ikke tilsidesættes, men der kan forekomme  

 tilfælde, hvor denne er åbenbart urimelig.
Dette kan specielt forekomme ved  

 salg mellem slægtninge, indbyrdes afhængige selskaber eller selskaber og  

 disses hovedaktionærer.
I disse tilfælde kan en åbenbart urimelig kurs  

 fraviges, HD af 6. april 1987 (Skat 1987.6.392) (TfS 1987,203), LSR 1964.102  

 og 1967.10.
I HD af 27. april 1983 (skd. 66.330) og ØLD af 29. juni 1984 (skd. 72.90)  

 fandtes det ikke godtgjort, at salget var sket til en lavere kurs end  

 handelsværdien.
Se i øvrigt Skat 1987.6.444 (TfS 1987,234) (LSR-kurs ansat  

 som skønnet af 2 af skifteretten udpegede vurderingsmænd) og Skat 1987.8.594  

 (TfS 1987,395) (LSR-kurs ansat som skønnet af brancheforeningens revisor).
I et anpartsselskab, som var ejet af M og hendes to børn BI og BII, var  

 det vedtægtsmæssigt bestemt, at M's A-anparter - som BI og BII havde  

 forkøbsret til - skulle afstås til kurs 100. Ligningsrådet fandt i en BF, at  

 den vedtægtsbestemte kurs 100 ikke kunne accepteres skattemæssigt i det  

 omfang, den afveg fra handelsværdien.
M skulle derfor anvende handelsværdien  

 på afståelsestidspunktet som afståelsessum for A-anparterne ved  

 avanceopgørelsen.
TfS 1994, 773. * Se TfS 1997,786(LSR), hvor en forkøbsret  

 vedtægtsbestemt til kurs 100 ikke kunne accepteres skattemæssigt ved en  

 faders overdragelse af aktier til to sønner i det omfang, den afveg fra  

 handelskursen.
En ændring af vedtægterne, hvorefter forkøbsretten skulle  

 udnyttes til handelsværdien, ville ikke blive anset for afståelse. * En afståelsessum for aktier, der fastlægges ved offentlig auktion over en  

 minoritetspost, vil normalt være bindende, såfremt aktierne afhændes til en  

 helt udenforstående og uafhængig tredjemand.
Familiens advokat eller  

 bankforbindelse kan eksempelvis ikke anses for uafhængig i denne forbindelse.
 Ved en anpartshavers samtidige salg af anpartskapitalen på nom. 30.000 kr.  

 i et selskab, der havde drevet underskudsgivende virksomhed, og en fordring  

 på selskabet, ansås salgssummen på i alt 30.000 kr. for alene at vedrøre  

 overdragelsen af anparterne, Skat 1988.12.784 (LSR) (TfS 1988,687).
Om et tilfælde, hvor en del af vederlaget for salg af en aktiepost blev  

 anset som godtgørelse for ikke-udbetalt løn til hovedaktionæren og derfor  

 beskattet som almindelig indkomst, se lsr. 1974.7. 8 anpartshavere afhændede  

 deres anparter, og skævdelte salgssummen. ØL fandt, at mervederlaget ud over  

 gennemsnitskursen var skattepligtig efter SL § 4, TfS 1995,783. Dommen er  

 stadfæstet af Højesteret, jf.
TfS 1995,783.
 Vedrørende unoterede aktier henvises til S.F.1.2.3.3.
S.G.2.4.8.2 »Konstruerede« tab kan ikke fradrages Der forekommer tilfælde, hvor man vel ikke anfægter den fastsatte  

 overdragelseskurs direkte, men alligevel ikke anerkender, at der ved  

 afståelsen er konstateret et fradragsberettiget tab.
 Som eksempler fra praksis, hvor tabsfradrag ikke er anerkendt, kan  

 henvises til:
 Lsr. 1971.111, hvor afståelsesvederlaget var fastsat under hensyn til, at  

 sælgeren blev fritaget for en kautionsforpligtelse overfor selskabets  

 kreditorer.
 Lsr. 1974.103, hvor sælgeren havde tilbagekøbsret til samme kurs.
 ØLD, UfR. 1965.802, hvor det fastslås, at et aktietab, der udelukkende er  

 fremkommet ved regnskabsmæssige konstruktioner af skattemæssige hensyn, ikke  

 medfører fradragsret.
 ØLD af 29. jan. 1973, UfR. 1973.408, hvor et selskab i en koncern opkøbte  

 aktier - delvis til kurser over børskursen - og kort tid derefter solgte  

 aktierne til moderselskabet til børskursen og fratrak det herved konstaterede  

 tab.
 ØLD af 7. dec. 1984 (skd. 74.434), hvor tabet var en direkte og forudselig  

 følge af det mellem hovedaktionæren og dennes svigersøn aftalte lån.
 HD af 13. feb. 1986 (Skat 1986.3.191) (TfS 1986,125), hvor der ikke blev  

 godkendt fradrag for tab ved salg af aktier i 1976 til et koncernforbundet  

 selskab.
ØLD af 18. feb. 1992 (TfS 1992.156), hvor ØL anså en aktiehandel for at  

 være atypisk, idet aktiebreve ikke var udstedt, og idet handlen var sket på  

 kredit uden angivelse af betalingstiden.
Der var derfor ikke holdepunkter  

 for, at de trufne aftaler og dispositioner efter deres karakter kunne føre  

 til fradrag for tab ved salg af aktierne.
* Se om tab ved salg til nærtstående af børsnoterede aktier, TfS 1997,691  

 (VLD), dommen er appelleret. * Som eksempel fra praksis, hvor tabsfradrag er anerkendt, kan nævnes: HD af  

 23. maj 1984 (skd. 71.745) hvor fritagelse for en kautionsforpligtelse efter  

 omstændighederne ikke fandtes at indebære en skattepligtig værdi som vederlag  

 for afståelse af aktier.
Se også TOLD-SKAT Nyt 1991.23.1364 (TfS 1992,5),  

 hvor LSR ikke fandt tilstrækkeligt grundlag for at tilsidesætte et salg i  

 skattemæssig henseende.
S.G.2.4.8.3 Gaveoverdragelser I gaveoverdragelsestilfælde, hvor der er beregnet gaveafgift, skal den  

 kurs, der af T&S-regionen er lagt til grund ved gaveafgiftsberegningen,  

 anses som afståelsessum.
Foreligger der ikke et sådant grundlag, skal  

 afståelsessummen ansættes til aktiernes værdi i handel og vandel på  

 gaveoverdragelsestidspunktet.
 Af skd.cirk. nr. 185 af 17. nov. 1982, pkt. 17 om værdiansættelse af  

 unoterede aktier fremgår, at værdiansættelsen for unoterede aktier skal ske  

 efter aktiernes handelsværdi.
Ofte vil der ikke kunne fremskaffes oplysninger om handelsværdien ud fra  

 stedfundne omsætninger, eller omsætningerne har fundet sted under forhold,  

 som bevirker, at den anvendte overdragelseskurs er uegnet som udtryk for  

 handelsværdien. * Som følge af lov nr. 1219 af 27. december 1996 (Ændringer  

 som følge af afskaffelse af formueskatten m.v.) er Told- og Skattestyrelsen ophørt med at beregne formueskattekursen for unoterede  

 aktie- og anpartsselskaber.
Se TfS 1997,599 hvor det fremgår, at den hidtil  

 gældende praksis for værdiansættelse af unoterede aktier og anparter ved arv  

 og gave i princippet fortsat kan finde anvendelse, uanset at kurslisten er  

 afskaffet.
Det betyder, at kursen beregnet efter de af LR fastsatte  

 retningslinier fortsat i et vist omfang og som en midlertidig løsning kan  

 anvendes.* Det er kursen beregnet på grundlag af det årsregnskab, der er afsluttet  

 nærmest forud for gaveoverdragelsestidspunktet, der bør lægges til grund.
I  

 særlige tilfælde må beregningen dog foretages på grundlag af regnskabet for  

 regnskabsåret, der udløber efter overdragelsen, navnlig i tilfælde, hvor den  

 afgiftspligtige begivenhed er indtruffet ganske kort tid forud for  

 regnskabsårets udløb.
Beregningen af kursen sker normalt med anvendelse af de  

 beregningsregler, herunder beregningsfaktorerne, som var kendt ved  

 overdragelsen.
Det vil sige, at ved overdragelse i regnskabsårets første 11 måneder tages  

 der normalt udgangspunkt i det regnskabsår, der udløber forud for  

 overdragelsen.
Ved overdragelse i regnskabsårets sidste måned tages der ofte  

 udgangspunkt i det regnskabsår, der udløber umiddelbart efter overdragelsen.
I begge tilfælde anvendes de på overdragelsestidspunktet kendte faktorer.  

 * Om selve skattekursberegningen henvises til LV 97 A.H.* Højesteret har ved dom af 25. maj 1977 taget stilling til værdiansættelsen  

 af en aktiepost i en boopgørelse.
Retten lagde til grund, at der ved  

 værdiansættelsen af aktier i familieaktieselskaber, hvor en normal  

 handelsværdi i almindelighed ikke lader sig påvise, ikke alene kan lægges  

 vægt på den kurs, hvortil der er handlet mellem slægtninge indbyrdes, men at  

 også skattekursen som udtryk for aktiernes reelle værdi må indgå som  

 vejledning (skd. 43.281). Se også HD af 6. apr. 1987 (Skat 1987.6.392) (TfS  

 1987,203). Det er ikke altid, at der alene kan lægges vægt på den aktiekurs,  

 hvortil der er handlet.
F.eks. kan aftalte afbetalingsvilkår i et gældsbrev  

 danne grundlag for en gavebetragtning, se lsr. 1982.106.
 Ved opgørelse af fortjenesten kan vedtægtsmæssigt fastsatte kurser ikke  

 altid anvendes, se skd. 1.3 og 36.107 og ØLD af 31. jan. 1977 (skd. 44.46)  

 samt TfS 1994, 773.
 Som eksempel på ansættelse af handelsværdi på unoterede aktier kan  

 henvises til TfS 1995,120.
S.G.2.4.8.4 Gælds- eller pantebreve Såfremt overdragelsessummen ikke betales kontant, men helt eller delvis  

 berigtiges ved udstedelse af gælds- eller pantebreve, skal der ved opgørelsen  

 af afståelsessummen tages hensyn til, at sådanne gælds- og pantebreve  

 sjældent er pari værd, således at der må godkendes et kursnedslag.
Den  

 nominelle overdragelsessum må dog være fastsat således, at et eventuelt  

 kontantbeløb med tillæg af gælds- eller pantebrevenes handelsværdi udgør  

 aktiernes kontantværdi.
 S.G.2.4.8.5 Aftægtsydelse og lign.
Berigtiges en del eller hele afståelsessummen ved, at køberen påtager sig  

 en aftægtsforpligtelse eller en anden løbende ydelse over for sælgeren, skal  

 den kapitaliserede værdi af retten tages i betragtning ved opgørelse af  

 afståelsessummen, hvis den løbende ydelse har en sådan karakter med hensyn  

 til årlig ydelse og forpligtelsens varighed, at kapitalisering er mulig.
Er  

 dette ikke tilfældet, må værdien af den løbende ydelse fastsættes efter et  

 skøn, således at afståelsessummen for aktierne svarer til deres handelsværdi.
 Værdifastsættelsen vil som oftest bero på konkrete forhold i den enkelte  

 afståelsessituation.
 Om nægtet fradrag for aktietab, da kapitalværdien af pristalsregulerede,  

 løbende ydelser ansås at modsvare aktiernes anskaffelsessum, se UfR 1979.64  

 (HRD).
 Om beskatning af den kontante salgssum med tillæg af den kapitaliserede  

 værdi af konsulentgage for år, hvor der ikke blev præsteret nogen  

 arbejdsindsats, se HD af 11. jan. 1982 (skd. 61.163).
 Den omstændighed, at sælgeren er indkomstskattepligtig efter SL § 4 litra  

 c af den løbende ydelse, giver ikke grundlag for at bortse fra ydelsens  

 kapitalværdi ved beregning af aktiernes afståelsessum.
S.G.2.4.8.6 Forbeholdt udbytte Det forekommer, at aktier overdrages med forbehold af udbytteret, enten  

 for overdrageren selv eller for trediemand.
Om et sådant tilfælde, se LSR's  

 kendelse refereret i TfS 1992.588. Der var her tale om, at en tidligere  

 hovedaktionær i forbindelse med et generationsskifte solgte sin resterende  

 aktiepost til et andet selskab.
Salget fandt sted i januar 1984. Ved salget  

 betingede hovedaktionæren sig udbyttet for regnskabsåret 1983, som blev  

 deklareret i aug. 1984. LSR fandt, at klageren med rette ved opgørelsen af  

 sin skattepligtige indkomst havde medregnet såvel udbyttet som  

 skattegodtgørelse heraf.
Med hensyn til udbyttet måtte hovedaktionæren nemlig  

 anses som "udbyttemodtager", jf.
SEL § 17 A, (nu ophævet).
TOLD-SKAT Nyt 1992.22.723 (TfS 1992,540), vedrører et tilfælde, hvor en  

 række aktionærer benyttede et købstilbud fra en storaktionær til at sælge  

 deres aktieposter.
Aktionærerne havde forbeholdt sig et års udbytte af  

 aktierne.
Udbyttet blev vedtaget af generalforsamlingen en uge efter  

 aktiesalgene.
Told- og Skattestyrelsen udtalte som sin opfattelse, at det  

 udbetalte udbytte også skattemæssigt skulle behandles som udbytte for de  

 aktionærer, der havde benyttet sig af købstilbudet.
Styrelsen lagde herved  

 vægt på den ovenfor refererede LSR-afgørelse.
 Sker overdragelsen af aktier med forbehold af udbytteret for trediemand,  

 må afståelsessummen ansættes til aktiernes fulde kursværdi.
 Ved salg af aktier med påhvilende forskrivninger beregnes afståelsessummen  

 alene som den faktiske afståelsessum uden tillæg af de af køberen overtagne  

 forskrivninger, lsr. 1970.96.
 S.G.3 Særlige beskatningsregler ved visse afståelser mv.
S.G.3.1 Likvidationsudlodning Fortjeneste eller tab ved udlodning af likvidationsprovenu i det  

 kalenderår, hvori selskabet endeligt opløses, opgøres som ved en almindelig  

 afståelse, idet likvidationsudlodningen i dette år betragtes som  

 afståelsessum.
 Foretages ingen udlodning i det pågældende år, er afståelsessummen 0. Se  

 Skat 1985.5. 142 (sd - likvidation af anpartsselskab, hvis aktiver skulle  

 overdrages til et af anpartshaveren nystiftet selskab).
Et selskab anses for endeligt opløst ved afmeldelsen til Erhvervs- og Selskabsstyrelsen.
Ved rettidig afmeldelse, dvs. inden 14 dage efter, at  

 det endelige likvidationsregnskab er godkendt af generalforsamlingen, kan  

 selskabet anses for endeligt opløst ved den afsluttende generalforsamling,  

 jf. pkt. 2.3.3 i 1994-cirk.
Dette har praktisk betydning i tilfælde, hvor den  

 afsluttende generalforsamling finder sted umiddelbart før et årsskifte.
Se  

 også TOLD-SKAT Nyt 1992.1.17 (TfS 1992,21), hvor LSR på baggrund af konkrete  

 praktiske forhold anså en generalforsamlingsbeslutning om ophør den 3. april  

 1989 for at være afholdt i naturlig kontinuitet med regnskabsafslutningen den  

 31. dec. 1988. Se også TfS 1996,535.
 Det er kun likvidationsudlodninger, som skattemæssigt behandles efter  

 aktieavancebeskatningsreglerne.
Hvis et selskab er trådt i likvidation i samme kalenderår, hvori  

 opløsningen finder sted, men inden likvidationens indtræden har foretaget  

 udlodning til aktionærerne, er disse udlodninger derfor ikke omfattet af  

 aktieavancebeskatningsreglerne.
Beskatningen må efter hovedreglen i LL § 16  

 A, stk. 1 ske hos aktionæren som aktieindkomst.
Ved udlodning af likvidationsprovenu ad flere gange inden for det  

 kalenderår, hvori selskabet endeligt opløses, er det tidspunktet for  

 udlodningen, der er afgørende for den skattemæssige behandling af fortjeneste  

 eller tab på aktierne.
Dette gælder også for aktionærer med forskudt  

 regnskabsår, når de modtager udlodning i mere end et regnskabsår.
 Fortjeneste eller tab opgøres i forhold til de modtagne udlodninger.
 Om beskatning ved udlodning som likvidationsprovenu af en spærret  

 bankkonto, hvis indestående først kunne udbetales på et senere tidspunkt på  

 grund af en mortifikationssag vedrørende et bortkommet pantebrev, se Skat  

 1988.12.796 (sd) (TfS 1988,706).
 Slutter likvidationen uden udlodning, vil tabet være lig aktiernes an  

 skaffelsessum.
 Evt. tabsfradrag må afvente selskabets endelige opløsning, medmindre det  

 på et tidspunkt forinden selskabets endelige opløsning må anses for  

 dokumenteret, at likvidationen vil blive sluttet uden udlodning af  

 likvidationsprovenu, jf. ØLD af 3. dec. 1980 (skd. 58.277), LSR 1982.81 og  

 1985.10. I sidstnævnte situation må evt. tabsfradrag foretages i det år,  

 hvori tabet således må anses for konstateret, og ikke først i et eventuelt  

 senere opløsningsår, Skat 1989.2.145 (LSR) (TfS 1991,143).
Tabsfradrag kan ikke støttes på forannævnte ØLD af 3. dec. 1980, når et  

 selskab fortsætter med en nyindskudt aktiekapital efter at have nedskrevet  

 den oprindelige aktiekapital til 0 uden udlodning til aktionærerne, jf.
LSR  

 1984.8.
I t&s nyt 1991.10.554 kommenteres ØLD af 12. marts 1991 (t&s nyt  

 1991.10.513) (TfS 1991,143), hvorved det blev fastslået, at tab på anparter  

 ikke alene kan, men tillige skal fradrages i det år, hvori indskudskapitalen  

 må anses for tabt.
Det kan ikke af dommen udledes, hvad der er gældende i  

 situationer, hvor et selskab går konkurs, men hvor aktiekapitalen  

 efterfølgende viser sig ikke at være gået tabt.
Om sidstnævnte situation, se  

 t&s nyt 1991.12. 666. (TfS 1991,285). Se også TfS 1996, 694 (appelleret),  

 hvoraf fremgår, at en skatteyder erhvervede nominelt 600.000 kr. aktier den  

 14. feb. 1986, nom. 100.000 kr. aktier den 20. aug. 1987 og nom. 325.000 kr.  

 aktier den 25. sep. 1987. Alle aktier blev erhvervet til kurs pari.
I 1990  

 solgte skatteyder nom. 600.000 kr. aktier for 500 kr. og angav i sin  

 selvangivelse for 1990 et fradrag for tab på aktier på 599.500 kr.
Da  

 selskabets kapital ansås for endeligt tabt allerede i 1988, ansås klageren  

 skattemæssigt for at have afstået sine aktier i selskabet på dette tidspunkt  

 og således inden 3 års ejertid, hvorfor skatteyder blev nægtet fradrag for  

 det tab, der blev konstateret i 1990. Se endvidere TfS 1996, 714.
Reglen om, at det er udlodningstidspunktet, der er afgørende for  

 fastlæggelsen af afståelsestidspunktet, gælder kun, når der er tale om  

 solvent likvidation, og der dermed sker udlodning til aktionærerne.
Er der  

 tale om opløsning af selskabet uden at der sker udlodning (konkurs eller  

 tvangsopløsning), er det tidspunktet, hvor aktiekapitalen må anses for  

 endeligt at være gået tabt, der er afgørende.
Se 1994-cirk. pkt. 2.5.1.
 LSR fandt, at tab på aktier måtte anses for konstateret i det år, hvori  

 selskabets konkurs indtrådte, idet der ved konkursens indtræden kunne  

 konstateres en betydelig underbalance i selskabet, jf. ØLD af 12/3 1991 (TfS  

 1991, 143).
Se endvidere TfS 1994, 212, * samt TfS 1997,326 (ØLD) appelleret, hvor  

 aktierne skatteretligt måtte anses for afstået ved konkursens indtræden i  

 1982. * Uanset at et selskab havde konstateret en betydelig underbalance på  

 tidspunktet for et datterselskabs konkurs, fandt LSR, at anparterne i  

 selskabet først var afhændet ved en faktisk afståelse, hvorefter anparterne  

 havde været ejet i mere end 3 år.
TfS 1994, 284.
LSR fandt, at aktierne i et selskab i betalingsstandsning først kunne  

 anses for afstået ved skifterettens opløsning af selskabet.
TfS 1994, 214.
 En direktør erhvervede i 1986/1987 aktier i et selskab, der blev erklæret  

 konkurs i 1988. Under hensyn til den allerede ved konkursens indtræden  

 konstaterede betydelige underbalance i forhold til aktiekapitalen fandt LSR,  

 at tabet af aktiekapitalen var konstateret i 1988, dvs. efter mindre end 3  

 års ejertid. * TfS 1996,694 (VLD) appelleret.
 Hvis der foretages udlodning fra et likviderende selskab af  

 likvidationsprovenu forud for det kalenderår, hvori opløsningen finder sted -  

 enten fordi udlodningen sker i flere forskellige år, eller fordi selskabet  

 først kan anses for endeligt opløst året efter, at udlodningen har fundet  

 sted - sidestilles udlodningen med udbytte, og beskatning hos aktionærerne  

 skal ske som aktieindkomst af den fulde udlodning (uden fradrag af  

 anskaffelsessum). I det år, selskabet endeligt opløses, vil fortjeneste/tab  

 kunne beregnes på sædvanlig måde, idet afståelsessummen her bliver det i det  

 endelige likvidationsår udloddede beløb, der evt. kan være 0.
 Der er ikke hjemmel til at udskyde aktionærernes indkomstbeskatning til en  

 samlet beskatning ved selskabets endelige opløsning.
 Om et tilfælde hvor en udbetaling til hovedaktionæren ansås for  

 forhåndsudlodning af likvidationsprovenu og ikke som påstået af  

 hovedaktionæren, et aktionærlån, se t&s nyt 1991.12.644 (TfS 1991,288).
Departementet fandt, at en investeringsforenings overgang fra  

 akkumulerende til udloddende investeringsforening ikke udløste  

 afståelsesbeskatning hos investeringsforeningens medlemmer, forudsat det  

 indbyrdes forhold mellem medlemmerne ikke blev forrykket som følge af  

 overgangen.
TfS 1994,696.
Eventuel dispensation I henhold til LL § 16 A, stk. 3, kan den kommunale skattemyndighed, når  

 særlige omstændigheder taler derfor, tillade, at beløb, der udloddes forud  

 for det kalenderår, hvori selskabet endeligt opløses, ikke medregnes i  

 modtagerens aktieindkomst.
De beløb, der fritages for almindelig  

 indkomstskat, skal derefter behandles efter aktieavancebeskatningsreglerne.
Når der gives dispensation fra den almindelige beskatning af  

 udlodningsbeløbet, anses en til udlodningen svarende del af aktionærens  

 aktier for afstået, således at anskaffelsessummen for disse aktier reducerer  

 udlodningsbeløbet, der herved ligestilles med afståelsessummen.
Først ind  

 først ud reglen gælder også her.
Vedrørende opgørelse af fortjeneste eller  

 tab, når udlodningen sker mindre end 3 år efter erhvervelsen, henvises til  

 S.G.2.4.5.1. Sker udlodningen mindst 3 år efter erhvervelsen, skal  

 gennemsnitsmetoden anvendes ved opgørelse af avance eller tab, jf.
ABL §§ 4  

 og 6.
S.G.3.2 Udlodning ved nedsættelse af aktiekapitalen Udlodninger til aktionærer i forbindelse med nedskrivning af  

 aktiekapitalen i selskaber, som ikke er i likvidation, skal medregnes til den  

 almindelige indkomst som udbytte, jf.
LL § 16 A.
Nedskrivning af  

 aktiekapitalen i selskaber, som ikke er i likvidation, anses for omfattet af  

 LL § 16 A, selv om der ikke sker udlodning i forbindelse med  

 kapitalnedskrivningen, jf.
LSR 1984.8.10, Skat 1988.8.484 (LSR) (TfS  

 1988,454) og TfS 1994,299.
 I tilfælde, hvor nedskrivningen er omfattet af LL § 16 A, stk. 1, kan  

 anskaffelsessummen for den nedskrevne aktiebeholdning ikke fratrækkes i  

 forbindelse med nedskrivningen, men ved anvendelse af gennemsnitsmetoden,  

 indgår anskaffelsessummen for den nedskrevne aktiebeholdning i  

 anskaffelsessummen for den resterende aktiebeholdning.
Ved anvendelse af aktie-for-aktie-metoden skal anskaffelsessummen for den  

 nedskrevne aktiebeholdning ikke indgå i anskaffelsessummen for den resterende  

 aktiebeholdning.
Den nedskrevne aktiebeholdning er de ældste aktier.
Aktie-for-aktie-metoden skal anvendes for børsnoterede aktier omfattet af  

 ABL § 2, dvs. almindelige børsnoterede aktier der på tidspunktet for  

 nedskrivningen har været ejet i mindre end 3 år.
I alle andre tilfælde skal  

 gennemsnitsmetoden anvendes.
A erhvervede i 1984 nom. 100.000 kr. aktier ved  

 nytegning til kurs 105, eller for 105.000 kr. Året efter blev selskabets  

 aktiekapital nedskrevet med 40% til dækning af underskud i selskabet.  

 Nedskrivningen medførte, at A's aktiepost blev nedskrevet uden udlodning til  

 nom. 60.000 kr.
Selskabets aktionærer fik afslag på dispensation efter LL §  

 16 A, stk. 2. I 1986 solgte A sin aktiepost for 71.640 kr. og opgjorde et tab  

 ved salget på 71.640 kr. minus 105.000 kr. eller 33.360 kr.
Landsretten fandt, at A efter nedskrivningen af aktiekapitalen kun ejede  

 aktier svarende til 60% af den hidtidige beholdning.
A's fortjeneste eller  

 tab ved salget skulle opgøres efter ABL § 5, dvs. efter  

 aktie-for-aktie-metoden, hvorefter anskaffelsessummen skulle beregnes som den  

 oprindelige anskaffelsessum minus nedskrivning på 40%. Herefter fandtes A's  

 fortjeneste ved salget med rette at være opgjort til 71.640 kr. minus 63.000  

 kr. eller 8.640 kr. ØLD af 8. marts 1993. TOLD*SKAT Nyt 1993.12.555 (TfS  

 1993,131).
 Udlodningsbeløbet forhøjes med en eventuel negativ anskaffelsessum for  

 aktierne opgjort efter reglerne i § 4, stk. 2-4, i VOL.
Eventuel dispensation Ifølge LL § 16 A, stk. 2, kan den kommunale skattemyndighed tillade, at  

 udlodningsbeløbene fritages for beskatning som aktieindkomst, mod at  

 fortjeneste eller tab behandles efter aktieavancebeskatningsreglerne.
Normalt  

 vil tilladelse have til forudsætning, at kapitalnedskrivningen alene er  

 begrundet i selskabets erhvervsmæssige forhold.
Dette vil ofte være  

 tilfældet, hvor et selskab i tilknytning til kapitalnedskrivningen har  

 afhændet en del af sine aktiviteter og realiseret de hertil hørende  

 driftsmidler, således at den hidtidige aktiekapital skønnes at være for stor  

 til de resterende aktiviteter.
 Det forudsættes således, at der er sket en vis aktivitetsindskrænkning og  

 ikke blot et mindre eller midlertidigt frasalg af driftsmidler el.lign.
 Ved vurderingen af om aktiviteten er indskrænket, kan der henses til  

 koncernens samt aktionærernes samlede forhold, herunder om aktiviteten er  

 afhændet til købere, som i forhold til koncernen og aktionærerne er fremmede.
 Dispensationen baseres på en samlet vurdering af sagens omstændigheder,  

 hvorved der endvidere henses til om kapitalnedsættelsen sker kort tid efter  

 aktivitetssalget (indenfor ca. 1 1/2 år), om udlodningen nogenlunde svarer  

 til de midler, der er indkommet ved salget, samt om der fortsat er en ikke  

 uvæsentlig aktivitet i selskabet (koncernen).
Endelig er det en forudsætning for dispensation efter LL § 16 A, stk. 2,  

 at nedskrivningen berører aktionærerne forholdsmæssigt lige meget, således at  

 deres aktionærmæssige indflydelse på selskabet ikke forrykkes.
Når der ikke  

 sker udlodning i forbindelse med kapitalnedskrivningen, men nedskrivningen - evt. i forbindelse med nytegning - finder sted for at bortskaffe en  

 underskudssaldo, gives der ikke dispensation til aktionærer, der efter  

 nedskrivningen af den tidligere aktiekapital fortsat ejer aktier i selskabet,  

 da dispensationsadgangen ikke bør anvendes som alternativ til likvidation.
Dispensation i et tilfælde som det foreliggende vil alene tjene til, at  

 der i forbindelse med nedskrivningen opnås fradrag for aktiernes  

 anskaffelsessum efter de almindeligt gældende aktieavancebeskatningsregler.  

 Dispensation gives ikke, selv om fortjeneste eller tab skal opgøres efter  

 aktie-foraktie-metoden, således at anskaffelsessummen for de nedskrevne  

 aktier ikke kan indgå i anskaffelsessummen ved opgørelse af fortjeneste eller  

 tab ved senere salg af den resterende aktiebeholdning.
Af bemærkningerne til  

 lov nr. 309 af 25. maj 1987 om ændring af forskellige skattelove  

 (Skatteflugt) fremgår, at dispensationspraksis i relation til LL § 16 A, stk.  

 2, LL § 16 B, stk. 6, som fra og med 19. maj 1993 er ændret til LL § 16 B,  

 stk. 2, og LL § 16 A, stk. 3, fremover strammes, således at ikke alene  

 selskabets forhold undersøges nøje, men at det også meget nøje overvejes, om  

 der skal gives dispensation i tilfælde, hvor dette medfører, at en beskatning  

 helt eller delvis undgås hos aktionærer, som er hjemmehørende i udlandet.
I  

 denne forbindelse vil både aktionærens individuelle forhold - f.eks.  

 besiddelsestiden af aktierne og indflydelsen i selskabet - og også mere  

 generelle forhold have betydning.
Udenlandske aktionærer vil dog ikke  

 generelt blive afskåret fra dispensation.
Dette kunne virke urimeligt i visse  

 situationer, f.eks. i tilfælde, hvor selskabet har ført en rimelig  

 udbyttepolitik, og hvor aktionæren er uden bestemmende indflydelse på  

 selskabets forhold.
Når der gives dispensation, stilles aktionæren, som om han har afhændet en  

 aktiepost i selskabet svarende til nedskrivningen af hans aktier.
De aktier,  

 der herefter betragtes som afstået, er aktier, der hører til hans ældste  

 anskaffelse(r). Anskaffelsessummen for disse aktier opgøres efter reglerne  

 for salg i almindelighed.
Om fastsættelsen af afståelsestidspunktet, se Skat  

 1990.5.393.
I forbindelse med en spaltning, jf.
FUL § 15 b, af et norsk børsnoteret  

 selskab gav Ligningsrådet tilladelse til, at aktionærerne i det udspaltede  

 selskab kunne anvende successionsbestemmelserne i FUL § 15 b, stk. 4, 2.
- 14. pkt., således at samtlige aktionærer blev omfattet af Ligningsrådets  

 afgørelse og skulle selvangive i overensstemmelse med de nævnte regler.
Der  

 kunne således ikke gives aktionærerne valgmulighed mellem anvendelse af  

 beskatningsreglerne i de nævnte bestemmelser og andre beskatningsregler (LL §  

 16 A, stk. 2). Ligningsrådet fandt, at således som FUL § 15 b, stk. 4, 2. -  

 14. pkt., samt stk. 5, er formuleret, fandtes lovteksten ikke at åbne  

 mulighed for et valg.
En tilladelse efter FUL § 15 b, stk. 5, medfører, at  

 samtlige danske aktionærer skal beskattes efter FUL § 15 b, stk. 4, 2. - 14.  

 pkt.
Denne fortolkning understøttes af, at aktionærerne i de spaltninger, der  

 er direkte omfattet af FUL § 15 b (selskaber i medlemsstater), ikke efter  

 loven har valgmulighed til selv at vælge beskatningsform.
Se TfS 1996, 763.
S.G.3.3 Afståelse til selskabet Såfremt afståelse sker til det selskab, der har udstedt de pågældende  

 aktier, skal hele afståelsessummen betragtes som aktieindkomst efter LL § 16  

 B, stk. 1, jf.
PSL § 4 a.
Det gælder også for afståelsessummer, der modtages  

 fra udenlandske selskaber, jf.
PSL § 4 a, stk. 1, nr. 7, indført ved lov nr.  

 377 af 18. maj 1994. Anskaffelsessummen for de afståede aktier kan ikke  

 fradrages.
 Lovbestemmelsen finder ikke anvendelse ved afståelse af medarbejderaktier  

 omfattet af LL § 7 A, som ifølge bestemmelsen i SEL § 31, stk. 2, kun kan  

 tilbagesælges til selskabet, medmindre medarbejderaktionæren er hovedaktionær  

 i selskabet i relation til ABL § 11, stk. 2-4.
Indløsningssummen for konvertible obligationer, der ikke bliver  

 konverteret til aktier, anses som udgangspunkt ikke for omfattet af  

 lovbestemmelsen, jf.
S.G.1.5. Indløsningssummen anses dog for omfattet af  

 lovbestemmelsen, såfremt de konvertible obligationer indløses af selskabet  

 forinden det tidspunkt, hvor lånet forfalder til kontant indfrielse.
Indløsningssummen anses ligeledes for omfattet af lovbestemmelsen, såfremt  

 de konvertible obligationer indløses på forfaldstidspunktet til et beløb, som  

 overstiger det aftalte indløsningsbeløb ifølge gældsbrevet, se Skat  

 1989.6.476 (LSR). Beløb, som en andelshaver får udbetalt ved udtræden af et  

 andelsselskab, anses som vederlag for tilbagesalg af andelsbeviset til det  

 udstedende selskab, såfremt selskabet er omfattet af SEL § 1, stk. 1, nr. 3,  

 og afståelsessummen skal medregnes til den personlige indkomst efter LL § 16  

 B, stk. 1, jf.
PSL § 4, stk. 4.
 Om den skattemæssige behandling af et eventuelt udtrædelsestilsvar, se  

 Skat 1987.8.607 (skd).
Overtager en andelshaver i en andelsboligforening andelslejligheden som  

 ejerlejlighed i forbindelse med afståelse af andelsbeviset til  

 andelsboligforeningen, bliver andelshaveren almindelig indkomstskattepligtig  

 af differencen mellem lejlighedens handelsværdi og den af andelshaveren  

 overtagne del af pantegælden, jf.
LL § 16 B, stk. 1. Der kan dog dispenseres  

 efter bestemmelsens stk. 2, Skat 1988.6.351 (skd) (TfS 1988,326).
 LL § 16 B, stk. 1, finder ikke anvendelse, såfremt aktierne m.v. afstås  

 til et selskab i likvidation i det kalenderår, hvori selskabet endeligt  

 opløses, jf. bestemmelsens stk. 3.
 LL § 16 B, stk. 1, skal forhindre, at aktionærer tilskyndes til at  

 henlægge hele selskabets overskud til reserverne i stedet for at deklarere en  

 passende del som udbytte, der beskattes som almindelig indkomst, og ved  

 afståelse af aktierne til selskabet opnå en udlodning, der skattemæssigt  

 behandles på anden måde.
 Ved lov nr. 374 af 18. maj 1994 blev der indsat et stk. 4 i LL § 16 B.
 Uanset stk. 1, er beløb, som er skattepligtige for foreninger og selskaber  

 efter SEL § 5 B, stk. 4, og FUL § 12, stk. 3, skattefri for modtageren.
Restbeholdningens anskaffelsessum Ved beskatningen sidestilles afståelsessummen med udbytte.
Hvilken  

 opgørelsesmetode der skal anvendes afhænger af om der foreligger børsnoterede  

 aktier omfattet af ABL § 2, eller andre aktier.
Foreligger der børsnoterede aktier omfattet af ABL § 2, dvs. børsnoterede  

 aktier som på tidspunktet for afståelsen til selskabet har været ejet i  

 mindre end 3 år, skal aktie-for-aktie-metoden anvendes, og som følge heraf  

 vil anskaffelsessummen for aktionærens resterende aktier i selskabet være  

 begrænset til den for disse aktier gældende anskaffelsessum.
Det er de ældste  

 aktier, der anses for afstået til selskabet.
 I alle andre tilfælde skal gennemsnitsmetoden anvendes, og  

 anskaffelsessummen for de resterende aktier udgør samme beløb som før  

 afståelsen til selskabet.
 Afståelsessummen forhøjes med en eventuel negativ anskaffelsessum opgjort  

 efter reglerne i VOL § 4, stk. 2-4.
 Afståelse af tegningsret til det udstedende selskab behandles som  

 afståelse af aktier til det udstedende selskab.
Eventuel dispensation Efter LL § 16 B, stk. 2, kan der meddeles dispensation, således at  

 beskatningen finder sted efter aktieavancebeskatningsreglerne.
 Dispensationen gives af den kommunale skattemyndighed, når afståelsen af  

 aktierne til selskabet må antages at være båret af andre motiver end dem, som  

 søges undgået ved hovedreglen i bestemmelsens stk. 1.
Normalt vil en dispensation kun blive givet, hvis aktionæren afhænder alle  

 sine aktier.
De behøver dog ikke alle sammen at blive afhændet til selskabet,  

 idet delafståelse til andre, herunder andre aktionærer i selskabet, kan  

 accepteres som fuldstændig afhændelse af aktierne.
I ganske særlige tilfælde  

 indrømmes der dispensation, selv om ikke samtlige aktier afhændes, når en  

 beskatning af hele afståelsessummen ville medføre helt urimelige resultater.
 Det skal bl.a. vurderes om aktionæren reelt har opgivet sin indflydelse på  

 den udbyttegivende aktivitet.
I Skat 1986.7.484 (skd) (TfS 1986,449) gav Skattedepartementet  

 dispensation i forbindelse med indløsningen af konvertible obligationer, idet  

 man herved henså til, at indløsningen skete samtidig med opgivelsen af  

 samtlige aktionærinteresser i selskabet.
Der blev ikke ved afgørelsen taget  

 stilling til kursfastsættelsen vedrørende de til selskabet overdragne  

 værdipapirer.
I selskaber, hvor aktionæren eller anpartshaveren ikke kan afhænde sine  

 aktier mv. til andre end selskabet, f.eks. andelsboligselskaber eller  

 selskaber, hvor aktiebesiddelse er betinget af erhverv i en bestemt branche,  

 vil dispensation næsten altid blive givet.
Dispensationen indebærer, at  

 udlodningen omfattes af ABL, herunder af ABL § 2 b.
Det samme gælder for  

 selvstændigt skattepligtige dødsboer, som inden arveudlæg ønsker at afhænde  

 boets aktier til det udstedende selskab, idet boets besiddelsestid for  

 aktierne normalt vil være så kort, at boet ikke har haft væsentlig  

 indflydelse på selskabets udbyttepolitik.
Aktionærer, der ønsker at afstå aktier, vil hyppigt lade en bank formidle  

 afståelsen, og bankerne modtager således normalt aktierne i kommission.
I  

 tilfælde, hvor en bank på denne måde modtager »egne aktier« fra en  

 aktionær til videreafståelse, omfattes denne overdragelse til banken ikke af  

 LL § 16 B, stk. 1, men aktionæren må beskattes som ved afståelse til  

 trediemand.
 Dispensationen gives ikke generelt, men kun efter ansøgning fra den  

 enkelte aktionær.
 For så vidt angår aktionærer hjemmehørende i udlandet henvises til  

 S.G.3.2, om stramning af dispensationspraksis i forbindelse med vedtagelsen  

 af lov nr. 309 af 25. maj 1987.
S.G.3.4 Skattefri fusion Anvendes FUL's regler om »skattefri fusion mv.«, skal  

 aktionærerne beskattes efter reglerne i FUL §§ 9 og 11. Om skattefri fusion  

 mv., se S.D. 1.
For aktionærerne betyder anvendelsen af FUL, at der ikke udløses  

 beskatning i det omfang, aktier i det indskydende selskab udelukkende  

 ombyttes med aktier i det modtagende selskab.
Aktionærerne skal således ikke  

 i anledning af denne ombytning opgøre avance eller tab på aktierne, men ved  

 senere afståelse af de ved ombytningen modtagne aktier anses disse for  

 anskaffet på samme tidspunkt og for samme anskaffelsessum som de ombyttede  

 aktier.
Se bl.a.
Skat 1987.9.670.
 Hvis de ombyttede aktier var næringsaktier, anses de modtagne aktier  

 ligeledes for næringsaktier.
I lov nr. 487 af 12. juni 1996 blev FUL § 11, stk. 1 ændret.
Som nyt 4.  

 pkt. indsættes: "Er ombyttede aktier omfattet af ABL § 2 a, anses  

 modtagne aktier i det modtagende selskab for omfattet af denne bestemmelse i  

 de for selskabsdeltageren følgende tre indkomstår efter fusionsdatoen." Endvidere er der i FUL § 15 b, stk. 4, 9 - 10. pkt. vedrørende aktier  

 modtaget som følge af skattefri spaltning indsat følgende regel:
Er aktierne i det indskydende selskab omfattet af ABL § 2 a, anses  

 aktierne i det eller de modtagende selskaber for omfattet af denne  

 bestemmelse i de for selskabsdeltageren følgende tre indkomstår efter  

 spaltningsdatoen.
Er aktierne i det indskydende selskab omfattet af ABL § 2 b  

 eller § 2 c, anses aktierne i det eller de modtagende selskaber også for  

 omfattet af disse bestemmelser.
Ved lov nr. 1212 af 27. dec. 1996 er der i  

 ABL § 2 e indsat en ny bestemmelse om idéaktier.
Ved lovens § 2, er  

 FUL § 11 ændret således, at aktier som i forbindelse med skattefri fusion  

 modtages ved ombytning af idéaktier omfattet af ABL § 2 e, ligeledes  

 omfattes af § 2 e.
Det samme gælder ved spaltning jf.
FUL § 15 b, stk. 4, 10.  

 pkt.
Iflg. lov nr. 1212 af 27. dec. 1996, § 4 finder ovennævnte regler  

 anvendelse på afståelser den 31. okt. 1996 eller senere af de aktier, som  

 modtages ved ombytningen.
Dette gælder, selv om ombytningen er sket forud for  

 den 31. okt. 1996.
 Om skattefri fusion af en kontoførende investeringsforening med en  

 udloddende investeringsforening som fortsættende forening, se Skat  

 1986.11.671 (sd) (TfS 1986,613).
Såfremt der ved fusion eller spaltning bliver vederlagt med andet end  

 aktier i det modtagende selskab, anses aktierne for afstået til kursen på  

 fusionsdatoen, h.h.v. spaltningsdatoen.
Overstiger indløsningskursen den  

 børsnoterede kurs på fusionsdatoen, anses aktierne for afstået til  

 indløsningskursen, Skat 1988.8.471 (LSR) (TfS 1988,469).
Hvis kun en del af aktionærernes aktier i det indskydende selskab  

 vederlægges med andet end aktier i det modtagende selskab, gælder det ovenfor  

 anførte for denne del.
I FUL § 9, stk. 3, er der givet nærmere regler om,  

 hvilke aktier der skal anses for indløst i tilfælde, hvor aktierne i det  

 indskydende selskab er erhvervet på forskellige tidspunkter eller er af  

 forskellig art eller for en dels vedkommende erhvervet som led i næring.
Der  

 henvises til loven samt til skd.cirk. nr. 140 af 23. juni 1976 om beskatning  

 ved fusion af aktieselskaber mv., der igen henviser til pkt. 23 i cirk. nr.  

 127 af 3. juli 1967. Se også lsr. 1972.9 og 104.
Aktier, der annulleres af et modtagende selskab ved fusionen, lades ude af  

 betragtning ved ansættelsen af selskabets skattepligtige indkomst, hvad enten  

 der er tale om gevinst eller tab.
Det samme gælder annullering af egne  

 aktier, som et modtagende selskab erhverver.
 FUL finder ikke anvendelse på sammenslutning af rent udenlandske  

 selskaber, bortset fra tilfælde omhandlet i FUL § 15, stk. 3, men i lovens §  

 15, stk. 6, er der givet Ligningsrådet mulighed for at bestemme, at  

 aktionærer, der er fuldt skattepligtige her i landet, beskattes efter samme  

 regler som ved fusion af danske selskaber mv.
 Vedrørende fusion, tilførsel af aktiver og spaltning efter reglerne i FUL  

 henvises til 1994-cirk. pkt. 15.
S.G.3.5 ABL § 13, stk. 1-3 Aktieombytning ABL § 13, stk. 1-3, omhandler de særlige tilfælde af succession på  

 aktionærsiden, hvor et selskab helt eller delvist erhverver kapitalen i et  

 andet selskab (uegentlig fusion). Stk. 1 og 2 omfatter de tilfælde hvor såvel  

 det erhvervende som det erhvervede selskab er omfattet af begrebet selskab i  

 en medlemsstat i artikel 3 i direktiv 90/434/EØF, mens stk. 3, omhandler  

 andre tilfælde.
Succession kræver Ligningsrådets tilladelse, for så vidt  

 angår stk. 1 dog kun for ombytninger foretaget den 2. nov. 1994 eller senere,  

 jf. lov nr. 312 af 17. maj 1995 (TS cirk. 1996,23). I henhold til  

 TS-cirkulære 1996-23 har Ligningsrådets bemyndiget Told- og Skattestyrelsen  

 til at træffe afgørelse i sager efter ABL § 13, i perioden 7. okt. 1996 frem  

 til 31. dec. 1996 efter retningslinierne i cirkulæret.
Fra og med 1. jan.  

 1997 er kompetencen efter cirkulæret udlagt til told- og skatteregionerne.  

 Efter ABL § 13, stk. 1, har aktionærerne i det erhvervende selskab ved  

 ombytning af aktier adgang til beskatning efter reglerne i §§ 9 og 11 i FUL,  

 når såvel det erhvervende som det erhvervede selskab er omfattet af begrebet  

 selskab i en medlemsstat i artikel 3 i direktiv 90/434/EØF. * Ved lov nr. 975  

 af 17. dec. 1997 er anvendelsesområdet med virkning fra 1. jan. 1998 udvider  

 til også at omfatter selskaber, der svarer til danske aktie- eller  

 anpartsselskaber, som er hjemmehørende i landet uden for EU. * Som  

 fusionsdato anses i denne sammenhæng datoen for aktieombytningen.
Det er en  

 betingelse, at aktieombytningen gennemføres inden for en periode på højst 6  

 måneder regnet fra den første ombytningsdag.
For selskabet, der erhverver  

 aktier, anses aktierne for erhvervet på ombytningsdagen, jf.
TfS 1994, 57.
Ved ombytning af aktier forstås i denne forbindelse, jf.
ABL § 13, stk. 2,  

 den transaktion, hvorved et selskab erhverver en andel i et andet selskabs  

 aktiekapital med den virkning, at det opnår flertallet af stemmerne i dette  

 selskab, ved til gengæld for værdipapirer tilhørende aktionærerne i det andet  

 selskab at tildele dem aktier eller anparter i det første selskab og  

 eventuelt en kontant udligningssum på højst 10% af den pålydende værdi eller,  

 når der ikke eksisterer en pålydende værdi, af den bogførte værdi af de  

 værdipapirer, som udleveres til gengæld herfor. * Om forståelsen af 10%  

 reglen henvises til TfS 1997,229. Ombytningsdefinitionen indebærer, at der  

 ikke må ske formueforskydning, jf.
TfS 1997,447. * Ligningsrådet fandt, at betingelserne for en skattefri anpartsombytning  

 ikke var til stede, under hensyntagen til, at hensigten med en række  

 planlagte transaktioner var, at en anpartshaver, der ejede 50% af  

 anpartskapitalen i et selskab, skulle afhænde sin del af selskabet, jf.
TfS  

 1996,166. * Ligningsrådet har tilsvarende givet afslag i en række sager, hvor  

 overdragelse af en mindre aktiepost skulle finde sted eller havde fundet sted  

 for at gøre den ansøgte ombytning mulig, jf.
TfS 1997,205, 420, 421 og 445.  

 Se også TfS 1997,867 vedrørende vedtægtsændring og TfS 1 997,997,569  

 vedrørende en ansøgt dobbeltombytning, hvor der ved 1. ombytning skulle  

 udstedes stemmestærke aktier.
Modsat har Ligningsrådet givet tilladelse i et  

 tilfælde, hvor det nye holdingselskab efterfølgende skulle erhverve  

 restkapitalen i datterselskabet, jf.
TfS 1997,572. * Efter ABL § 13, stk. 3, kan Ligningsrådet tillade, at der ikke sker  

 beskatning efter § 4 i tilfælde, hvor et selskab erhverver hele  

 aktiekapitalen i et andet selskab, eller hvor et selskab, der i forvejen ejer  

 aktier i et andet selskab, erhverver resten af aktiekapitalen i det andet  

 selskab.
Det er en betingelse, at aktionærerne i det andet selskab som  

 vederlag alene modtager aktier i det første selskab og eventuelt en kontant  

 udligningssum på højst 10% af de ombyttede aktiers værdi. * Ændret med  

 virkning fra 1. jan. 1998, jf. lov nr. 975 af 17. dec. 1997. * Tilladelse  

 gives kun under særlige omstændigheder, hvis det erhvervende selskab har  

 foretaget opkøb af aktier i det erhvervede selskab i det indkomstår, hvori  

 selskabet erhverver resten af aktiekapitalen, eller i de 4 forudgående  

 indkomstår.
Fusionsskattelovens §§ 9-11 finder tilsvarende anvendelse.  

 Ligningsrådet kan under tilsvarende betingelser tillade, at der i disse  

 tilfælde ikke sker beskatning efter ABL §§ 2 - 3. * Om forståelsen af 10%  

 reglen henvises til TfS 1997,229. * ABL § 13, stk. 3, kan anvendes i de tilfælde, hvor det ene af selskaberne  

 eller begge selskaber ikke er omfattet af begrebet "selskab i en  

 medlemsstat".
Disse regler kan også anvendes af selskabsdeltagere i de selskaber, der er  

 omfattet af dette begreb.
Reglerne kan således anvendes, når det erhvervende  

 selskab erhverver hele aktiekapitalen eller den resterende del af  

 aktiekapitalen i det erhvervede selskab.
 De særlige omstændigheder, som kan bevirke, at tilladelse gives, kan være,  

 at opkøb er sket med hjemmel i § 13, stk. 1 og 2, som omhandler succession  

 ved ombytning af aktier, når såvel det erhvervende som det erhvervede selskab  

 er danske selskaber eller selskaber hjemmehørende i en EU-medlemsstat.  

 Særlige forhold gør sig også gældende, når det kan godtgøres, at opkøbene er  

 sket af forretningsmæssige årsager og ikke med henblik på at  

 kontantvederlægge bestemte aktionærer.
 Grønland er ikke omfattet af begrebet selskab i en medlemsstat i artikel 3  

 i direktiv 90/434/EØF.
 En BF om ABL § 13, stk. 1 og 2, som også angik sambeskatning, se TfS 1994,  

 369.
En hovedaktionærs overdragelse af samtlige aktier til et nystiftet  

 holdingselskab var omfattet af ABL § 13, stk. 1 og 2, og således uden  

 beskatning på tidspunktet for ombytningen.
Der skulle ikke foretages  

 nyudstedelse af aktier i holdingselskabet, idet selskabet stiftedes ved  

 apportindskud samtidig med aktieombytningen.
Holdingselskabet anses at  

 erhverve aktierne på ombytningsdagen til aktiernes handelsværdi på  

 ombytningsdagen, jf.
TfS 1994, 533.
* Ligningsrådet gav afslag på en ansøgning om tilladelse til skattefri  

 ombytning af aktier, der skulle udstedes i forbindelse med en påtænkt  

 skattefri virksomhedsomdannelse, jf.
TfS 1997,570. Tilsvarende gav  

 Ligningsrådet i TfS 1997,206 afslag under henvisning til, at  

 ombytningsreglerne ikke kan anvendes med det formål at undgå avancebeskatning  

 i tilfælde af et selskabs konkurs.
Om forretningsmæssig begrundelse contra  

 skatteundgåelse/skatteunddragelse se TfS 1997,297. * I TfS 1995,199 og 618 har Ligningsrådet stillet vilkår om bevarelse af  

 helejerselskabet af datterselskabet i mindst 3 år. * Om dispensation se TfS  

 1997,353, 354. * Ligningsrådet fandt ikke anledning til at stille vilkår om, at det nye  

 moderselskab skulle hæfte solidarisk for en eventuel selskabsskattegæld, der  

 måtte opstå i anledning af verserende skattesager mod 2 sambeskattede  

 datterselskaber til det selskab, hvori aktierne skulle ombyttes, jf.
TfS  

 1995,806. * Tilsvarende om udbyttebegrænsning i TfS 1997,571. * Ligeledes i TfS 1996, 102. Se også TfS 1996,608. * I TfS 1997,446 gav Ligningsrådet tilladelse med vilkår, at kapitalen i det nye holdingselskab  

 tilsvarende skulle opdeles på A-aktier og B-aktier.
Se også TfS 1997,447. * ABL § 13, stk. 3, finder også anvendelse ved afståelse af aktier mv.  

 omfattet af ABL §§ 2 a, 2 b, 2 c, 2 d eller 3. jf. § 10 i lov nr. 487 af 12.  

 jun.1996.
S.G.3.6 Arveudlæg Ved udlæg af aktier fra et dødsbo er aktiernes anskaffelsessum  

 udlægsværdien, og anskaffelsestidspunktet er udlægstidspunktet. * Ved lov nr.  

 1223 af 27. december 1996 er reglerne i ABL § 10 ophævet og overflyttet til  

 DBSL § 29, stk. 2 og 3.
DBSL § 29, stk. 2 er en særregel, der fastlægger de skattemæssige  

 konsekvenser af udlodning af børsnoterede aktier.
Beskatningen afhænger af  

 størrelsen af den enkelte udlodning.
En enkelt udlodning betyder i denne  

 forbindelse en særskilt udlodning og ikke en samlet udlodning.
Har samme  

 arving modtaget såvel a conto-udlodning som udlodning ved boets slutning,  

 betragtes dette således som to udlodninger.
Hvis den enkelte udlodning ikke overstiger et grundbeløb på 107.300 kr.  

 (1997-niveau), skal fortjeneste ved udlodningen beskattes i boet.
Det ses  

 heraf, at hvis boets samlede beholdning af børsnoterede aktier ligger under  

 grundbeløbet, skal fortjeneste ved udlodningen under alle omstændigheder  

 beskattes i boet.
Hvis derimod den enkelte udlodning overstiger grundbeløbet, skal kun den  

 del af udlodningen, der ligger under grundbeløbet, beskattes i boet. * Overstiger værdien af boets samlede beholdning af børsnoterede aktier ikke  

 bundgrænsen, er udlægget dog skattefrit, hvis der er tale om aktier, som på  

 afståelsestidspunktet har været ejet i 3 år eller mere, medmindre  

 beholdningens kursværdi indenfor de seneste 3 år har oversteget bundgrænsen.  

 Ved opgørelsen af værdien af den samlede beholdning medregnes den afdødes  

 ægtefælles beholdning.
Såfremt udlægget overstiger bundgrænsen, og boet ikke kræver sig beskattet  

 af det overskydende beløb, selv om betingelserne herfor er opfyldt, indtræder  

 ægtefællen, arvingen eller legataren i boets skattemæssige stilling, såfremt  

 skattelovgivningens øvrige betingelser herfor er opfyldt (herunder DBSL §  

 38.) Aktier i samme selskab, der udlægges til samme arving mv., anses i  

 skattemæssig henseende for ét aktiv.
Dette gælder også for en eventuel  

 del af udlægget, som ligger ud over den andel i boet, der tilkommer arvingen  

 mv.
Dette betyder for børsnoterede aktiers vedkommende, at boet har valget  

 mellem at lade arvingen succedere i hele den del af udlægget til samme arving  

 mv., der overstiger bundgrænsen, eller at lade sig beskatte af hele denne del  

 af udlægget.
Børsnoterede aktier anses for ét aktiv, uanset at  

 udlægget eventuelt indeholder såvel aktier med en ejertid på mindre end 3 år  

 som aktier med en ejertid på 3 år eller mere.
Hvis arvingen mv. således succederer, sammensættes den pågældendes  

 anskaffelsessum af den del under bundgrænsen, der beskattes i boet, og af  

 afdødes anskaffelsessum vedrørende resten.
Hvis udlægsmodtagerens beholdning  

 af børsnoterede aktier efterfølgende i de sidste 3 år har været under  

 bundgrænsen, er denne i overensstemmelse med de almindelige regler om  

 skattepligt på grund af beholdningens størrelse skattefri.
 Indgår der ved udlægget aktier, der er anskaffet på forskellige  

 tidspunkter, finder først ind - først ud-reglen anvendelse, således at de  

 først anskaffede aktier fortrinsvis indgår i den del af udlægget, der  

 beskattes hos boet som salg.
 Som følge af, at de først anskaffede aktier fortrinsvis indgår i den del  

 af udlægget, der beskattes hos boet, vil det være de aktier, der hos afdøde  

 har de ældste anskaffelsestidspunkter, der fortrinsvis indgår i den del af  

 udlægget for hvilken, arvingen mv. skal anvende udlægstidspunktet, som  

 anskaffelsestidspunkt.
 Vedrørende de almindelige successionsregler og beskatning i boet henvises  

 i øvrigt til 1994-cirk. pkt. 13, samt LVB 97. B.B.4.3.
 For unoterede aktier kan man enten vælge beskatning i boet eller  

 succession.
 Vedrørende passivposter, se A.I.3.1.
 * Ved afståelse af aktier, der er erhvervet ved udlodning med succession,  

 skal skattepligtig efter SEL § 1, stk. 1, nr. 1-2 c, eller 3 a-5 b, eller  

 FBL, opgøre gevinst eller tab efter reglerne i ABL § 4, stk. 1, 3 og 4. For  

 sådanne juridiske personer gælder efter ABL § 4, stk. 6, 1. pkt, en særregel,  

 der gør fortjeneste ved afståelse af aktier m.v. efter mere end tre års  

 ejertid skattefri.
Reglen finder dog ikke anvendelse, når aktierne m.v. er erhvervet ved  

 udlodning med succession fra et bo.
Der henvises til DBSL § 36, stk. 3, der  

 er indsat med virkning fra den 1. januar 1997, jf. lov nr. 1223 af 27. dec.  

 1996 om ændringer som følge af dødsboskifteloven og DBSL, samt LVB 97 B.B.4.
Udlæg foretaget i perioden 19. maj 1993 til 18. november 1993 se cir.nr.  

 137 af 19.7.1994. * For aktier mv. omfattet af ABL §§ 2 a, 2 b, 2 c, 2 d eller 3, kan boet  

 vælge mellem beskatning af fortjenesten eller udlæg med succession, såfremt  

 de almindelige betingelser for succession er opfyldt.
Vælges udlæg med  

 succession, indtræder arvingen i afdødes/boets skattemæssige stilling med  

 hensyn til de udlagte aktier.
 Er aktionæren inden den 1. juli 1981 ved udlæg af aktier indtrådt i  

 afdødes skattemæssige stilling, anses aktionæren for indtrådt i såvel afdødes  

 anskaffelsessum som anskaffelsestidspunkt.
Udlægsmodtager hjemmehørende i udlandet - DBSL § 38 * Udlodningsmodtager, der ikke er hjemmehørende i Danmark, kan kun  

 succedere i aktiver, hvis aktivet efter udlodningen fortsat kan beskattes her  

 i landet, jf.
DBSL § 38.
Ved lov nr. 1223 af 27. december 1996 blev reglen i ABL § 13 c om  

 begrænsning af udenlandske arvingers adgang til succession i visse aktier,  

 nemlig aktier ejet i mere end tre år og aktier ejet i mindre end tre år, der  

 er erhvervet i forbindelse med virksomhedsomdannelse, ophævet.
DBSL § 38  

 finder herefter anvendelse på udlodningsmodtagere, der forud for udlodningen  

 ikke var skattepligtige til Danmark, begrænset skattepligtige modtagere samt  

 modtagere, der er fuldt skattepligtige til Danmark, men som i henhold til en  

 dobbeltbeskatningsoverenskomst er hjemmehørende i udlandet.
Denne regel  

 omfatter alle aktier, herunder aktier ejet i mindre end 3 år, selv om de ikke  

 er erhvervet i forbindelse med virksomhedsomdannelse.
Bestemmelsen sikrer, at aktiver, hvorpå der hviler latente skatter som  

 følge af genvundne afskrivninger eller kapitalgevinster, kun kan udloddes med  

 succession til udenlandske personer, selskaber, fonde m.v., hvis aktivet  

 efter udlodningen fortsat kan beskattes i Danmark.
Det er således en  

 betingelse, at hverken de interne danske skattepligtsregler eller en eventuel  

 dobbeltbeskatningsoverenskomst medfører, at en fortjeneste ved afståelse af  

 aktivet efter udlodningen ikke kan beskattes her i landet.
Det bemærkes, at  

 henstandsreglen i ABL § 13 c, stk. 3 ligeledes er ophævet.
Der henvises i  

 øvrigt til LVB 97 B.B. 4.3.8. * S.G.3.7 Succession ved familieoverdragelse - ABL § 11 Reglerne om succession ved familieoverdragelse kan anvendes ved en persons  

 overdragelse af hovedaktionæraktier, jf.
ABL § 11, stk. 2-4, når den enkelte  

 overdragelse omfatter aktier, der udgør mindst 15 pct. af stemmeværdien.  

 Overdragelse til flere erhververe i sameje betragtes i denne sammenhæng som  

 en enkelt overdragelse.
I TOLD-SKAT Nyt 1992.5.155 (TfS 1992,128) tiltrådte  

 Ligningsrådet, at overdragelse af en ideel anpart af en aktiepost, hvor den  

 ideelle anpart repræsenterede 26,01 % af stemmerne, kunne ske efter reglerne  

 om succession ved familieoverdragelse.
Endvidere kan reglerne anvendes ved en  

 persons overdragelse af aktier omfattet af ABL § 2 b og § 3, uanset  

 aktiepostens størrelse.
Konvertible obligationer kan, såfremt de ved  

 afståelse skal behandles efter reglerne i ABL, overdrages med succession, når  

 betingelserne herfor i øvrigt er opfyldt.
Da konvertible obligationer er uden  

 stemmeværdi, er adgangen til succession dog betinget af, at der til  

 erhververen samtidig overdrages hovedaktionæraktier, der udgør mindst 15 pct.  

 af stemmeværdien, medmindre obligationerne er omfattet af ABL § 3.
Stemmeværdien opgøres på grundlag af den samlede stemmeværdi af aktier,  

 der ikke ejes af selskabet, idet stemmeværdien i ABL's forstand forstås i  

 overensstemmelse med aktieselskabsloven, herunder denne lovs § 67, stk 3,  

 hvorefter der ikke kan udøves stemmeret for et selskabs beholdning af egne  

 aktier.
Se endvidere TOLD-SKAT Nyt 1992.4.128. (Dep.) (TfS 1992,99).
 Reglerne gælder ikke for aktier omfattet af ABL § 2 a og 2 c.
 For unoterede aktier omfattet af ABL §§ 2 eller 4 eller  

 investeringsbeviser omfattet af ABL § 2 d, er succession mulig.
For børsnoterede aktier omfattet af ABL §§ 2 eller 4, kan der ikke ske  

 succession, for så vidt angår den del af overdragelsen, der ligger under  

 bundgrænsen.
Af denne del af overdragelsen sker der således beskatning hos  

 overdrageren.
Der kan ske succession, for så vidt angår den resterende del af  

 overdragelsen.
Det er dog en betingelse, at den samlede overdragelse som et  

 minimum omfatter 15 pct. af stemmeværdierne i selskabet.
 Hvis anskaffelsessummerne for de børsnoterede aktier vedrører forskellige  

 anskaffelsestidspunkter, anses de aktier, der har ældst anskaffelsessum, for  

 fortrinsvis at indgå i den del af overdragelsen, der ikke kan succederes i.
Reglerne om succession ved familieoverdragelse kan kun anvendes ved  

 overdragelse til børn, børnebørn, søskende, søskendes børn eller søskendes  

 børnebørn.
Adoptivforhold eller stedbarnsforhold sidestilles med naturligt  

 slægtskabsforhold.
Reglerne kan ikke anvendes, hvis erhververen på grund af  

 sit hjemsted ikke er skattepligtig her til landet efter KSL § 1, eller  

 erhververen i henhold til bestemmelserne i en dobbeltbeskatningsoverenskomst  

 med en fremmed stat, Færøerne eller Grønland må anses for hjemmehørende der.
 Reglerne om succession ved familieoverdragelse kan ikke anvendes i  

 tilfælde, hvor der ved overdragelsen konstateres et tab.
 Anvender parterne ved overdragelsen reglerne om succession i ABL § 11,  

 gælder følgende:
 Overdrageren beskattes ikke af fortjeneste ved overdragelsen.
Ved opgørelsen af erhververens fortjeneste eller tab ved afståelse af  

 aktierne behandles aktierne som anskaffet for den anskaffelsessum og på det  

 tidspunkt, som de blev anskaffet til af overdrageren.
Vedrørende nedslag i  

 fortjenesten på aktier ejet af hovedaktionærer henvises til S.G.2.4.4.2.4.
Vedrører overdragelsen af børsnoterede aktier omfattet af ABL §§ 2 eller  

 4, ophører successionen dog, hvis erhververens samlede beholdning af  

 børsnoterede aktier efterfølgende i de sidste 3 år har været under  

 bundgrænsen.
I et sådant tilfælde vil erhververen kunne sælge skattefrit.
Reglerne for succession ved familieoverdragelse af børsnoterede aktier  

 omfattet af ABL §§ 2 eller 4 blev ændret med virkning for  

 familieoverdragelser foretaget den 18. november 1993 eller senere.
Ved  

 familieoverdragelser foretaget efter den 18. maj 1993, men inden den 18.  

 november 1993, var der mulighed for succession - også for den del af  

 overdragelsen, der ikke oversteg 100.000 kr. (bundgrænsen) Til gengæld  

 ophører successionen ikke, hvis modtagerens beholdning efterfølgende i en  

 periode på mindst 3 år har ligget under bundgrænsen.
 Erhververen kan ikke fratrække underskud fra indkomstår før erhvervelsen i  

 fortjeneste ved erhververens overdragelse af aktierne.
 Parternes beslutning om, at erhververen indtræder i overdragerens  

 skattemæssige stilling, skal senest meddeles i forbindelse med indgivelse af  

 overdragerens selvangivelse.
Hvis de værdiansættelser, parterne har lagt til grund ved overdragelsen,  

 ændres i forbindelse med beregning af afgift eller skat af en eventuel gave,  

 kan parterne træffe en ny beslutning om, hvorvidt erhververen indtræder i  

 overdragerens stilling.
Den skal meddeles skattemyndigheden inden 3 måneder  

 efter, at den afgifts- eller skattepligtige har modtaget meddelelse om  

 ændringen.
 Skatteministeren kan fastsætte nærmere regler om gennemførelse og  

 administration af reglerne om succession ved familieoverdragelse.
 Der henvises i øvrigt til skd.cirk. nr. 78 af 29. maj 1989 om succession  

 ved familieoverdragelse og 1994-cirk. pkt. 14. ABL § 11, stk. 1, 5. pkt.  

 finder ikke anvendelse på børsnoterede idéaktier omfattet af ABL § 2  

 e.
S.G.3.8 Aktielejligheder og andelsboliger - parcelhusreglen Ifølge EBL § 8, stk. 4, skal fortjeneste eller tab ved afståelse af  

 aktier, andelsbeviser og lignende værdipapirer, der er forbundet med brugsret  

 til en beboelseslejlighed, ikke medregnes ved opgørelsen af den  

 skattepligtige almindelige indkomst efter ABL, når følgende betingelser er  

 opfyldt:
 a) Ejendomsretten til det pågældende værdipapir skal være forbundet med  

 brugsret til en beboelseslejlighed i en ejendom med mere end 2  

 beboelseslejligheder.
 b) Ejeren af værdipapiret eller hans husstand skal have beboet den  

 lejlighed, som værdipapiret gav brugsret til, i en del af eller hele den  

 periode, hvori han har ejet værdipapiret.
 c) Et eventuelt til lejligheden hørende grundareal må ikke overstige 1.400  

 m2.
 Reglen omfatter fortjeneste eller tab ved afståelse, herunder ved  

 udlodning af likvidationsprovenu i det kalenderår, hvori selskabet mv.  

 endeligt opløses.
 Skattefriheden omfatter også den del af andelsbeviset, som ikke svarer til  

 sælgerens beboelseslejlighed.
Med hensyn til betingelsen under a bemærkes, at det afgørende er antallet  

 af beboelseslejligheder i det samlede ejendomskompleks, der hører under  

 andelsboligforeningen eller selskabet.
Det er uden betydning, om den enkelte  

 beboelseslejlighed indgår i en etagebebyggelse, et rækkehuskompleks eller  

 lign., eller om den er et frit beliggende enfamilieshus. nr. eller ej.
Det er  

 ligeledes uden betydning, om den pågældende beboelseslejlighed har  

 selvstændigt matr.
 Fritagelsesreglen gælder ikke for andelsbeviser, der alene giver brugsret  

 til et grundareal, se lsr. 1984.125 (havelod) og 1985.96.
S.G.3.9 Fusion hvor den ene er en andelsforening Ved lov nr. 374 af 18. maj 1994 blev der indsat en ny § 13 e i ABL.
 ABL § 2 finder ikke anvendelse på overdragelse af aktier i forbindelse med  

 en fusion mellem en andelsforening omfattet af SEL § 1, stk. 1, nr. 3, og et  

 selskab eller en forening omfattet af SEL § 1, stk. 1, nr. 1, 2 eller 4. Det  

 er en forudsætning, at den modtagende andelsforening besidder samtlige aktier  

 eller andelsbeviser i det indskydende selskab mv.
Ved andelsforeningens afståelse af aktien på et tidspunkt, der ligger  

 mindre end 3 år efter det indskydende selskabs mv. erhvervelse af aktien, er  

 en fortjeneste skattepligtig for andelsforeningen.
Tab kan fradrages i samme  

 eller efterfølgende indkomstårs fortjenester efter 1. pkt.
Tab herudover kan  

 ikke fradrages.
Ved opgørelse af fortjeneste eller tab anvendes aktiens værdi  

 på fusionstidspunktet som afståelsessum.
De opgjorte tab og fortjenester  

 ganges med 2,3, hvis andelsforeningen på afståelsestidspunktet beskattes i  

 henhold til SEL § 1, stk. 1, nr. 3.
S.G.4 Særlige forhold S.G.4.1 Båndlagte kapitaler Skattedepartementet har i skd. 1.4. redegjort for anvendelsen af de  

 tidligere gældende regler i LOSI § 2, nr. 6-8 og LL § 16 ff på visse  

 båndlagte kapitaler.
Redegørelsen må anses for også at være gældende for  

 reglerne i ABL.
Den omfatter følgende båndlæggelser:
 1. Hvor en kapital bestående af aktier mv. i henhold til trediemands  

 beslutning er båndlagt med udbytteret til fordel for en anden end  

 kapitalejeren.
 2. Hvor en skattepligtig i levende live selv har bestemt, at en kapital  

 skal overføres til descendenter og arveberettigede eller andre, medens  

 udbyttet af kapitalen forbeholdes.
 3. Hvor det er bestemt, at udbyttet skal tillægges kapitalen.
 Avance eller tab på aktierne mv. i de under pkt. 1 og 2 nævnte tilfælde  

 skal hos den aktuelle ejer af kapitalen behandles skattemæssigt efter  

 reglerne i ABL.
Det samme gælder i de under pkt. 3 nævnte tilfælde, for så vidt de  

 båndlagte aktier mv. er endeligt overdraget til den fremtidige ejer.
Såfremt  

 kapitalen først engang i fremtiden under visse betingelser skal tilfalde en  

 person, et legat eller lignende, således at der i øjeblikket ikke eksisterer  

 nogen aktuel ejer af kapitalen, er der ingen mulighed for at foretage en  

 beskatning.
 Til belysning af begrebet »aktuel ejer« vedrørende aktier, som  

 indgår i båndlagte kapitaler, kan nævnes følgende eksempler:
 En skatteyder, som ved gave eller arv har erhvervet aktier, der er  

 båndlagt med forbehold af rentenydelse for nogle nærmere angivne andre  

 personer i disses levende live, anses som den aktuelle ejer, uanset den  

 omhandlede båndlæggelse, skd. 39.293 og lrs. 1977.134.
 Hvor en arvelader ved testamente havde båndlagt en kapital til  

 rentenydelse for sit eneste barn, men ikke truffet bestemmelse om, hvorledes  

 der skulle forholdes med kapitalen ved barnets død, blev barnet anset som  

 aktuel ejer.
En rentenyder kan derimod ikke anses for ejer af en båndlagt kapital, hvis  

 det er bestemt, f.eks. ved testamente, hvem den båndlagte kapital skal  

 tilfalde ved rentenydelsens ophør.
Se lsr. 1976.20, hvor kapitalen ikke  

 fandtes at have nogen aktuel ejer i et tilfælde, hvor kapitalen ved  

 rentenyderens død skulle udbetales til hendes livsarvinger.
 Hvor det er bestemt, at de båndlagte aktier ved rentenyders død skal falde  

 i arv til dennes arvinger ifølge loven eller testamente, således at  

 rentenyder har testationsret med hensyn til kapitalen, anses rentenyder som  

 aktuel ejer, lsr. 1971.112.
Rentenydelsesindkomsten ansås tidligere for personlig indkomst, men efter  

 fornyede overvejelser vil SKD anse livsvarig rentenydelse for en anden end  

 den, der skal have den båndlagte kapital, for kapitalindkomst.
Hvis  

 rentenydelsen består af aktieudbytte, beskattes den som aktieindkomst, se TfS  

 1991.530.
Denne afgørelse er udførligt kommenteret i TOLD-SKAT Nyt 1992.6. 196 (TfS  

 1992,194). Se også i tilslutning hertil TOLD-SKAT Nyt 1992.17.511 (TfS  

 1992,425), om en løbende udbetaling (rentenydelse) fra en trust i USA til en  

 her i landet hjemmehørende person.
Landsskatteretten fandt, at ydelserne  

 skulle beskattes som kapitalindkomst, bl.a. fordi trustens midler overvejende  

 var anbragt i obligationer.
S.G.4.2 Anbragt i pensionsordning Ved opgørelsen af fortjeneste og tab ved indfrielse eller salg af  

 værdipapirer, salg af tegningsrettigheder, salg af aktierettigheder,  

 udlodning af likvidationsprovenu o.lign., bortses fra indkomstbeskatning, så  

 længe værdipapirerne er led i en rateopsparing i pensionsøjemed eller en  

 opsparing i pensionsøjemed, jf.
PBL § 45.
 S.G.4.3 Køberet mv.
Køberettigheder omfattes af KGL om beskatning af gevinst og tab på  

 finansielle instrumenter.
Der henvises til LVA D.2.6.2.
 Om de særlige regler om medarbejderaktier i LL § 7 A henvises til  

 A.B.1.10.
