 I medfør af § 9, stk. 6, i lov nr. 421 af 15. juni 1973 om radio- og  

 fjernsynsvirksomhed fastsættes følgende ændring i ministeriet for kulturelle  

 anliggenders forretnigsorden nr. 126 af 26. juni 1974 for Radiorådet:
 § 5  affattes således:
§ 5.  Radiorådet udarbejder et budget (handlingsplan  

 I) for Danmarks Radios virksomhed i det kommende finansår.
Handlingsplan I  

 forelægges inden hvert års 15. april ministeren til godkendelse samtidig med  

 den i § 3, stk. 1, nævnte indstilling om størrelsen af radio- og  

 fjernsynsafgifterne i det kommende finansår.
Handlingsplanen skal indeholde  

 overslag over forventede drifts- og anlægsudgifter og indtægter i finansåret,  

 baseret på pris- og lønniveau i januar måned det år, hvor handlingsplanen  

 udarbejdes, samt en redegørelse for påtænkte ændringer i Danmarks Radios  

 aktivitetsniveau og personaletal.
Handlingsplanen skal endvidere indeholde en  

 redegørelse for ændringer som følge af pris- og lønudviklingen i forhold til  

 foregående års handlingsplan samt om størrelsen af en reserve til dækning af  

 forventede pris- og lønstigninger.
 Stk. 2.  Radiorådet indsender samtidig med handlingsplan  

 I et overslag over forventede drifts- og anlægsudgifter, indtægter og  

 personaletal i de efterfølgende 3 finansår.
Stk. 3.  På grundlag af den af ministeren godkendte  

 handlingsplan I udarbejder radiorådet et revideret og specificeret budget  

 (handlingsplan II). Handlingsplan II skal bl.a. indeholde en redegørelse for  

 driftsudgifternes fordeling på de enkelte budgetansvarsområder,  

 personaleoversigter, forslag om oprettelse eller nedlæggelse af stillinger,  

 beskrivelse af programvirksomheden samt en redegørelse for bygge- og  

 anlægsvirksomheden.
Handlingsplan II forelægges ministeren til godkendelse  

 inden 15. oktober.
Efter godkendelsen indsendes den i det antal eksemplarer,  

 der er nødvendigt for fremsendelsen til folketingets orientering, jfr.  

 radiolovens § 9, stk. 3.
Stk. 4.  I driftsåret må overskridelse af  

 handlingsplanens samlede summer for henholdsvis drifts- og anlægsudgifter  

 (inkl. den afsatte pris- og lønreserve) ikke ske uden ministerens samtykke.  

 Radiorådet kan i driftsåret ændre handlingsplanens specifikationer for  

 budgetansvarsområderne.
Dispositioner, som ikke er forudset i  

 handlingsplanen, og som ikke kan dækkes inden for handlingsplanens samlede  

 sum, skal forelægges ministeren til godkendelse, inden de iværksættes.
 Stk. 5.  For uundgåelige overskridelser i finansårets  

 løb kan godkendelse søges gennem et inden 15. december indsendt tillægsbudget  

 (handlingsplan III). Handlingsplan III skal i øvrigt indeholde fornødne  

 budgetjusteringer i overensstemmelse med tidligere af ministeren godkendte  

 dispositionsændringer og de af pris- og lønændringer medførte korrektioner  

 samt de af radiorådets foretagne ændringer for budgetansvarsområderne.
 Stk. 6.  Det påhviler endvidere radiorådet hvert år at  

 vurdere Danmarks Radios økonomiske stiling på grundlag af et i august måned  

 fremlagt halvårsregnskab.
 Stk. 7.  Rådet afgiver indstilling til ministeren om en  

 regnskabsinstruks for Danmarks Radio, som skal indeholde de fornødne regler  

 for Danmarks Radios regnskabsaflæggelse.
Stk. 8.  Det af radiorådet udarbejdede regnskab for det  

 enkelte finansår fremsendes inden 1. juni efter finansårets afslutning til  

 rigsrevisionen, jfr. radiolovens § 9, stk. 4. Rigsrevisionens bemærkninger  

 forelægges radiorådet, der snarest muligt fremsender regnskabet til  

 ministerens godkendelse, tillige med rigsrevisionens bemærkninger og rådets  

 udtalelse herom.
Efter godkendelsen indsendes regnskabet i det antal  

 eksemplarer, der er nødvendigt for fremsendelsen til folketingets  

 orientering, jfr. radiolovens § 9, stk. 4.
 Efter § 15 indsættes:
 § 16.  ndringen i § 5 af fristerne for udarbejdelse af  

 budget og regnskab træder i kraft 1. april 1977.
 Stk. 2.  Regnskabet for finansåret 1976-77 fremsendes  

 til rigsrevisionen senest 1. september 1977. For perioden 1. april-31.  

 december 1977 indsendes handlingsplan II inden 15. marts 1977.
 Ministeriet for kulturelle anliggender,  

 den 11. februar 1977.
 Niels Matthiasen.
 /-Kirsten Østman.
