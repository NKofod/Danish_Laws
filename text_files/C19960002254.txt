(Til kommunalbestyrelserne m.fl.) Vedlagt fremsendes til orientering et korrekturtryk af den nye  

 bekendtgørelse om uddannelsessøgendes ret til kontanthjælp efter  

 bistandsloven i særlige tilfælde, som i dag er underskrevet og sendt til  

 trykning.
 Efter den hidtil gældende bekendtgørelse er afgrænsningen af den  

 undervisning, som kontanthjælpsmodtagere med kommunalbestyrelsens godkendelse  

 kan deltage i, knyttet til den afgrænsning, der i lov om  

 arbejdsløshedsforsikring m.v. er fastsat for ledige dagpengeberettigedes ret  

 til at deltage i undervisning med bevarelse af dagpengeretten.
 Med virkning fra 1. januar 1996 er lov om arbejdsløshedsforsikring m.v.  

 ændret, således at ledige dagpengeberettigede som hovedregel kun kan deltage  

 i ikke SU- berettigende undervisning, når den ugentlige undervisningstid ikke  

 er mere end 20 timer.
 Denne indskrænkning i dagpengemodtageres mulighed for at deltage i  

 undervisning med bevarelse af dagpengeretten skal ses i sammenhæng med de  

 tilbud, der i øvrigt står til rådighed for dagpengemodtagere, herunder  

 muligheden for at tage uddannelsesorlov for at følge undervisning, hvor den  

 ugentlig undervisningstid er mere end 20 timer.
 Da kontanthjælpsmodtagere ikke som dagpengemodtagere har mulighed for at  

 tage uddannelsesorlov, vil det ikke være hensigtsmæssigt fortsat at have  

 samme afgrænsning for kontanthjælpsmodtageres ret til at deltage i  

 undervisning med bevarelse af retten til kontanthjælp, som gælder for  

 dagpengemodtageres ret til at deltage i undervisning med bevarelse af  

 dagpengeretten.
 Kontanthjælpsmodtageres ret til med kommunalbestyrelsens godkendelse at  

 deltage i undervisning (§ 2).
 Den nye bekendtgørelses indeholder derfor en selvstændig afgrænsning af  

 den undervisning, som kontanthjælpsmodtagere med kommunalbestyrelsens  

 godkendelse kan deltage i, forudsat at de er indstillet på at afbryde  

 undervisningen for at udnytte et tilbud om arbejde eller  

 beskæftigelsesfremmende foranstaltning.
 Det bliver nu i bekendtgørelsens § 2 fastsat, at kontanthjælpsmodtagere  

 kan deltage i undervisning, der ikke er godkendt som SU-berettigende og ikke  

 er led i en uddannelse, som berettiger til optagelse i en  

 arbejdsløshedskasse.
 Herudover vil kontanthjælpsmodtagere som hidtil kunne deltage i almen  

 kvalificerende undervisning på folkeskolens 8.-10. klassetrin og i  

 HF-enkeltfagsundervisning under 23 timer om ugen, selv om denne undervisning  

 i visse tilfælde kan være SU- berettigende.
 Ret til supplerende kontanthjælp for unge dagpengeberettigede, der efter §  

 32 a i lov om en aktiv arbejdsmarkedspolitik deltager i en uddannelse med en  

 godtgørelse svarende til halve dagpenge (§ 3).
En anden konsekvens af lovændringerne på Arbejdsministeriets område er, at  

 unge dagpengemodtager uden uddannelse efter 6 måneders ledighed vil få ret og  

 pligt til uddannelse.
Under uddannelsen vil de unge, hvis de følger et af de  

 særligt tilrettelagte uddannelsesforløb, få en godtgørelse, der svarer til  

 halve dagpenge.
I forbindelse med denne ændring af retten til dagpenge for  

 unge har det været forudsat, at unge ledige, der deltager i sådanne  

 uddannelsesforløb, ville få ret til supplerende kontanthjælp, hvis  

 betingelserne herfor i øvrigt er opfyldt.
 Der er derfor indsat en ny § 3 i bekendtgørelsen, der fastsætter, at unge,  

 der deltager i en uddannelse som led i en uddannelsesplan efter § 32 a i lov  

 om en aktiv arbejdsmarkedspolitik, og som enten modtager  

 uddannelsesgodtgørelse efter lov om en aktiv arbejdsmarkedspolitik eller  

 godtgørelse eller elevstøtte efter lov om arbejdsmarkedsuddannelser, har ret  

 til supplerende kontanthjælp, såfremt betingelserne herfor i øvrigt er  

 opfyldt.
 Arbejdsministeren har i dag med en særskilt skrivelse til kommunerne  

 redegjort for de særlige forhold omkring de unge dagpengeberettigede og har i  

 denne forbindelse vedlagt en oversigt over, i hvilke tilfælde der kan være  

 tale om at yde supplerende kontanthjælp til en ung dagpengemodtager, der  

 deltager i en uddannelse, som er led i en uddannelsesplan efter § 32 a i lov  

 om en aktiv arbejdsmarkedspolitik.
 Overgangsbestemmelse (§ 4).
Efter den nye bekendtgørelse vil kontanthjælpsmodtagere, der påbegynder en  

 SU-berettigende uddannelse, hvor undervisningen foregår efter kl. 16 eller på  

 lørdage og søn- og helligdage, ikke kunne bevare retten til kontanthjælp.
Det  

 er i overgangsbestemmelsen fastsat, at kontanthjælpsmodtagere, der ved  

 bekendtgørelsens ikrafttræden deltager i en sådan uddannelse, kan fortsætte  

 uddannelsen uden at miste retten til kontanthjælp.
