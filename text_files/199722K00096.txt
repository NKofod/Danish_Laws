Nr LSF 96 Forslag til Lov om ændring af ligningsloven og virksomhedsskatteloven Fremsat af skatteministeren (Ole Stavad) den 2. juni 1998 Vedtaget ved tredjebehandling den 26. juni 1998 Lov nr. 427 af 26/06/1998 (Befordringsfradragsjustering for lavindkomster, standardfradragsjustering  

 for dagplejere og forhøjelse af beskatningen af fri firmabil m.v.) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret ved § 1 i  

 lov nr. 133 af 25. februar 1998, foretages følgende ændringer:
 1. I § 9 C indsættes efter stk. 3 som nyt stykke:
»Stk. 4. Skattepligtige med en indkomst, der ikke overstiger  

 136.100 kr., kan fra og med indkomståret 2002 yderligere fratrække 25 pct. af  

 befordringsfradraget som opgjort efter stk. 1-3, dog højst 6.000 kr.  

 Skattepligtige med en indkomst, der overstiger 136.100 kr., kan fra og med  

 indkomståret 2002 yderligere fratrække 25 pct. af befordringsfradraget som  

 opgjort efter stk. 1-3, dog højst 6.000 kr.
Procentsatsen og maksimumbeløbet  

 på 6.000 kr. efter 2. pkt. reduceres med henholdsvis 0,5 procentpoint og 2,0  

 pct. pr. 1.000 kr., som indkomsten overstiger 136.100 kr.
Indkomsten efter  

 1.-3. pkt. opgøres efter lov om arbejdsmarkedsfonde § 8, stk. 1, litra a, b,  

 d og e, og § 10 samt ydelser, der udbetales af en arbejdsløshedskasse efter  

 lov om arbejdsløshedsforsikring m.v., dagpengegodtgørelser for 1. og 2.  

 ledighedsdag, der udbetales af arbejdsgivere i henhold til § 84 i lov om  

 arbejdsløshedsforsikring m.v., og dagpenge efter lov om dagpenge ved sygdom  

 eller fødsel bortset fra dagpenge, der erstatter B-indkomst eller ydes som  

 frivillig sikring efter lovens § 20. Indkomstbeløbet på 136.100 kr. reguleres  

 efter personskattelovens § 20.« Stk. 4-7 bliver herefter stk. 5-8.
 2. § 9 C, stk. 6, der bliver stk. 7, affattes således:
»Stk. 7. Har den skattepligtige adgang til en af  

 arbejdsgiveren betalt befordring med offentlige eller private  

 transportmidler, og har den skattepligtige foretaget fradrag for befordring  

 efter stk. 1-4, skal den skattepligtige ved indkomstopgørelsen medregne værdi  

 af fri befordring svarende til fradraget efter stk. 1-3 for den del af  

 strækningen, hvor der er adgang til fri befordring. 1. pkt. finder også  

 anvendelse, når arbejdsgiverbetalt befordring modtages som led i en aftale om  

 ydelse af personligt arbejde i øvrigt, samt for skattepligtige, der er valgt  

 til medlem af eller medhjælp for bestyrelser, udvalg, kommissioner, råd, nævn  

 eller andre kollektive organer, herunder kommunalbestyrelser.« 3. I § 9 C, stk. 7, der bliver stk. 8, ændres »stk.  

 1-3« til: »stk. 1-4«.
 4. § 9 H, stk. 3, affattes således:
»Stk. 3. For indkomståret 1998 og til og med indkomståret  

 2001 udgør procenten 40. For indkomståret 2002 udgør procenten 42. For  

 indkomståret 2003 udgør procenten 44. For indkomståret 2004 og følgende  

 indkomstår udgør procenten 46.« 5. I § 16, stk. 4, 1. pkt., ændres »150.000 kr.«  

 til: »160.000 kr.«, og »400.000 kr.« ændres til:  

 »450.000 kr.«.
6. § 16, stk. 4, 2. pkt., affattes således: »For  

 indkomståret 1999 udgør procentdelen 24, og for indkomståret 2000 og følgende  

 indkomstår udgør procentdelen 25.« 7. I § 16, stk. 4, 8. pkt . , ændres »§ 9 C,  

 stk. 6« til: »§ 9 C, stk. 7«.
§ 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 27. januar 1997,  

 som ændret ved lov nr. 888 af 3. december 1997 og lov nr. 976 af 17. december  

 1997, foretages følgende ændring:
 1. I § 1, stk. 3, indsættes som 7. pkt.:
»For biler, der indgår i virksomheden og benyttes både  

 erhvervsmæssigt og privat, finder ligningslovens § 9 C, stk. 7, tilsvarende  

 anvendelse.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 5 og 6, har virkning fra og med indkomståret  

 1999. § 1, nr. 1, har virkning fra og med indkomståret 2002.
Oprindeligt fremsat forslag § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret ved § 1 i  

 lov nr. 133 af 25. februar 1998, foretages følgende ændringer:
 1. I § 9 C indsættes efter stk. 3 som nyt stykke:
»Stk. 4. Skattepligtige med en indkomst, der ikke overstiger  

 136.100 kr., kan fra og med indkomståret 2002 yderligere fratrække 25 pct. af  

 befordringsfradraget, som opgjort efter stk. 1-3, dog højst 6.000 kr.  

 Skattepligtige med en indkomst, der overstiger 136.100 kr., kan fra og med  

 indkomståret 2002 yderligere fratrække 25 pct. af befordringsfradraget, som  

 opgjort efter stk. 1-3, dog højst 6.000 kr.
Procentsatsen og maksimumbeløbet  

 på 6.000 kr. efter 2. pkt. reduceres med henholdsvis 0,5 procentpoint og 2,0  

 pct. pr. 1.000 kr., som indkomsten overstiger 136.100 kr.
Indkomsten efter  

 1.-3. pkt. opgøres efter lov om arbejdsmarkedsfonde § 8, stk. 1, litra a, b,  

 d og e, og § 10 samt ydelser, der udbetales af en arbejdsløshedskasse efter  

 lov om arbejdsløshedsforsikring m.v., dagpengegodtgørelser for 1. og 2.  

 ledighedsdag, der udbetales af arbejdsgivere i henhold til § 84 i lov om  

 arbejdsløshedsforsikring m.v. og dagpenge efter loven om dagpenge ved sygdom  

 eller fødsel, bortset fra dagpenge, der erstatter B-indkomst eller ydes som  

 frivillig sikring efter lovens § 20. Indkomstbeløbet på 136.100 kr. reguleres  

 efter personskattelovens § 20.«.
 Stk. 4 - 7 bliver herefter stk. 5 - 8.
 2. § 9 C, stk. 6, der bliver stk. 7, affattes således:
 »Stk. 7. Har den skattepligtige adgang til en af  

 arbejdsgiveren betalt befordring med offentlige eller private  

 transportmidler, og har den skattepligtige foretaget fradrag for befordring  

 efter stk. 1-4, skal den skattepligtige ved indkomstopgørelsen medregne værdi  

 af fri befordring svarende til fradraget efter stk. 1-3 for den del af  

 strækningen, hvor der er adgang til fri befordring.«.
 3. I § 9 C, stk. 7, der bliver stk. 8, ændres »stk.  

 1-3« til: »stk. 1-4«.
 4. § 16, stk. 4, 2. pkt. , affattes således: »For  

 indkomståret 1999 udgør procentdelen 24, og for indkomståret 2000 og følgende  

 indkomstår udgør procentdelen 25.«.
 5. I § 16, stk. 4, 8. pkt ., ændres »§ 9 C, stk.  

 6« til: »§ 9 C, stk. 7«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 4, har virkning fra og med indkomståret 1999. § 1  

 nr. 1-3 og 5, har virkning fra og med indkomståret 2002.
 Bemærkninger til lovforslaget.
 Almindelige bemærkninger.
Lovforslaget fremsættes som led i regeringens forslag om justeringer af  

 lovgivningen om personbeskatningen.
Der henvises til bemærkningerne til det  

 samtidig hermed fremsatte lovforslag om ændring af lov om indkomstskat for  

 personer m.v. (personskatteloven), lov om kommunal indkomstskat og  

 skattestyrelsesloven (Skattejusteringer).
 Lovforslaget går ud på at justere fradraget for befordring for personer  

 med lavere arbejdsindkomster.
Der kan fra og med 2002 ikke fratrækkes ligningsmæssige fradrag - herunder  

 befordringsfradrag - i grundlaget for bundskatten.
Herved falder  

 skatteværdien af fradragene med 6 procentpoints svarende til  

 bundskatteprocenten i 2002. Som kompensation for denne mistede skatteværdi og  

 som beskæftigelsesfremmende foranstaltning foreslås det, at der fra 2002  

 indføres en ordning med et forhøjet fradrag for lavtlønnede erhvervsaktive.
 Forslaget skal ses som et led i regeringens bestræbelser for, at også de  

 lavere lønnede opnår en økonomisk gevinst ved at arbejde i forhold til at  

 oppebære dagpenge eller kontanthjælp.
Det justerede fradrag foreslås beregnet på grundlag af det normale  

 befordringsfradrag efter ligningslovens § 9 C, som den skattepligtige selv  

 indberetter til skattemyndighederne på den årlige selvangivelse.
Forslaget  

 vil hverken medføre ændringer i de normale regler for befordringsfradrag  

 mellem sædvanlig bopæl og arbejdsplads eller medføre ændringer i forhold til  

 udfyldelsen af selvangivelsen.
Justeringen af befordringsfradraget foreslås  

 beregnet af skattemyndighederne og vil indgå i årsopgørelsen for alle  

 berettigede.
 Herudover går lovforslaget ud på at forhøje beskatningen af fri firmabil  

 ved at lade procentsatsen stige fra 23 pct. i 1998 til 24 pct. i 1999 og til  

 25 pct. fra og med 2000.
Gældende regler 1. Befordringsfradraget Befordring mellem sædvanlig bopæl og arbejdsplads har privat karakter og  

 er derfor som udgangspunkt ikke fradragsberettiget.
Med hjemmel i ligningslovens § 9 C er der imidlertid indført adgang til et  

 standardiseret fradrag.
Alle skattepligtige, der befordrer sig mellem  

 sædvanlig bopæl og arbejdsplads, dvs. lønmodtagere, selvstændigt  

 erhvervsdrivende og honorarmodtagere m.fl., kan ved opgørelsen af den  

 skattepligtige indkomst foretage befordringsfradrag efter reglerne i § 9 C,  

 stk. 1-3. For befordring mellem sædvanlig bopæl og arbejdsplads i indtil 60  

 arbejdsdage gælder reglerne i § 9 B, stk. 1, litra a, om erhvervsmæssig  

 befordring.
Fradraget er uafhængigt af, hvilket befordringsmiddel der anvendes, og  

 dermed hvilke faktiske udgifter befordringen medfører.
Fradraget opgøres i  

 alle tilfælde med et beløb, som beregnes på grundlag af den normale  

 transportvej ved bilkørsel efter en kilometersats, der fastsættes af  

 Ligningsrådet på grundlag af udgiften ved befordring med bil.
Satsen er i  

 1998 134 øre pr. km.
Alene den del af den daglige befordring, der overstiger 24 km, berettiger  

 til fradrag.
For daglig transport mellem 25 og 100 km foretages fradraget med  

 Ligningsrådets sats.
For befordring herudover beregnes fradraget med 50 pct.  

 af Ligningsrådets sats.
Fradraget foretages i den skattepligtige indkomst.
Begrænsningen af  

 fradragsretten for lønmodtageres udgifter til det beløb, hvormed de samlede  

 udgifter overstiger det regulerede grundbeløb på 3.000 kr., gælder ikke  

 fradrag for befordring omfattet af § 9 C, jf. § 9, stk. 2.
 Såvel lønmodtagere som selvstændigt erhvervsdrivende, honorarmodtagere  

 m.fl. kan ud over befordringsudgifter mellem sædvanlig bopæl og arbejdsplads  

 have udgifter til erhvervsmæssig befordring.
Lønmodtagere kan imidlertid som hovedregel kun foretage fradrag for  

 udgifter til erhvervsmæssig befordring efter § 9 C, dvs. de almindelige  

 befordringsfradragsregler for transport mellem sædvanlig bopæl og  

 arbejdsplads.
Dette betyder, at lønmodtagere, der både har befordring mellem  

 sædvanlig bopæl og arbejdsplads og erhvervsmæssig befordring på samme dag,  

 beregner det daglige befordringsfradrag på baggrund af den del af den samlede  

 daglige befordring, der overstiger 24 km.
Fradraget for erhvervsmæssig befordring kan således for lønmodtagere også  

 kun foretages ved opgørelsen af den skattepligtige indkomst.
Dog kan  

 lønmodtagere, der har flere arbejdsgivere og for disse i forbindelse med  

 kundeopsøgende aktiviteter har erhvervsmæssig befordring, der vedrører flere  

 af disse arbejdsgivere på en gang, foretage fradrag for erhvervsmæssig  

 befordring efter § 9 B, jf. § 9 B, stk. 3. Fradraget indrømmes i den  

 personlige indkomst, jf. personskatteloven § 3, stk. 2, nr. 9.
 Derimod kan selvstændigt erhvervsdrivende og honorarmodtagere m.fl., der  

 ikke er lønmodtagere, altid fradrage erhvervsmæssige befordringsudgifter ved  

 opgørelsen af den personlige indkomst.
2. Fri firmabil Den skattemæssige værdi af fri firmabil sættes efter ligningslovens § 16,  

 stk. 4, til en procentdel af bilens værdi.
Det er rådigheden over firmabil  

 til privat brug, der herved beskattes.
Den skattemæssige værdi er derfor  

 uafhængig af omfanget af den private kørsel.
 Baggrunden for den skematiske værdiansættelse i § 16, stk. 4, er ønsket om  

 at forenkle administrationen af beskatning af fri firmabil for myndighederne  

 og de skattepligtige, således at det bl.a. ikke er nødvendigt at arbejde med  

 kørselsregnskaber eller skønne over omfanget af den private kørsel.
 Beregningsgrundlaget (bilens værdi) for den skattemæssige værdiansættelse  

 skal mindst udgøre 150.000 kr. og højst 400.000 kr., uanset bilens faktiske  

 værdi i øvrigt.
 Procentdelen var 20 for indkomståret 1994, 21 for indkomståret 1995, 22  

 for indkomståret 1996 og er 23 fra og med indkomståret 1997.
Lovforslaget 1. Justering af befordringsfradraget fra og med 2002 Det foreslås, at der gives et forhøjet fradrag for befordring mellem  

 sædvanlig bopæl og arbejdsplads for personer med lavere indkomster.
Skattepligtige med en indkomst før arbejdsmarkedsbidrag under 180.000 kr.  

 (1998-niveau) gives et yderligere fradrag på 25 pct. af det normale  

 befordringsfradrag, dog højst 6.000 kr.
For skattepligtige med en indkomst  

 over 180.000 kr. aftrappes procentsatsen og maksimumbeløbet for hver 1.000  

 kr., som indkomsten overstiger 180.000 kr., således at muligheden for et  

 justeret befordringsfradrag er bortfaldet ved 230.000 kr. (1998-niveau).
 Hvem er omfattet.
Forslaget omfatter alle skattepligtige, der kan foretage det almindelige  

 fradrag for befordringsudgifter mellem sædvanlig bopæl og arbejdsplads efter  

 ligningslovens § 9 C.
Forslaget omfatter således lønmodtagere, selvstændigt  

 erhvervsdrivende og honorarmodtagere m.fl., der har udgifter til befordring  

 mellem sædvanlig bopæl og arbejdsplads.
Forslaget omfatter således også  

 lønmodtagere, som har udgifter til erhvervsmæssig befordring efter  

 ligningslovens § 9 B, og som efter reglerne skal foretage fradrag herfor  

 efter ligningslovens § 9 C.
Uanset om der er foretaget befordring mellem  

 sædvanlig bopæl og arbejdsplads - eller af lønmodtagere er foretaget  

 erhvervsmæssig befordring i henhold til ligningslovens § 9 B - er  

 fradragssatsen efter § 9 C ens.
 Forslaget omfatter derimod ikke skattepligtige, der ikke opfylder  

 afstandsbetingelsen mellem sædvanlig bopæl og arbejdsplads og derfor ikke er  

 berettiget til et befordringsfradrag efter § 9 C.
 Hvilken type befordring.
 Justering af befordringsfradraget beregnes på grundlag af den befordring,  

 som kan fradrages i medfør af ligningslovens § 9 C, dvs. den befordring, der  

 kan fratrækkes i den skattepligtige indkomst.
Som nævnt ovenfor har lønmodtagere, efter de gældende regler, som  

 hovedregel fradrag for udgifter til erhvervsmæssig befordring efter samme  

 regler, som gælder for fradrag for udgifter til befordring mellem sædvanlig  

 bopæl og arbejdsplads.
Beregningen af befordringsfradraget sker derfor på  

 grundlag af den samlede befordring, uanset om det er befordring mellem  

 sædvanlig bopæl og arbejdsplads eller erhvervsmæssig befordring.  

 Standardsatsen for lønmodtageren er således ens, uanset hvilken type  

 befordring der foretages.
Forslaget indebærer derfor, at justering af  

 befordringsfradraget beregnes på grundlag af lønmodtagerens samlede normale  

 befordringsfradrag efter ligningslovens § 9 C, stk. 1-3. Det normale  

 befordringsfradrag oplyser lønmodtageren som hidtil selv ved indgivelsen af  

 selvangivelsen, hvorefter justeringen af fradraget automatisk beregnes af  

 skattemyndighederne.
Tilsvarende beregnes justering af befordringsfradraget for selvstændigt  

 erhvervsdrivende og honorarmodtagere m.fl. på grundlag af befordringen mellem  

 sædvanlig bopæl og arbejdsplads.
Det normale befordringsfradrag oplyser den  

 skattepligtige som hidtil selv ved indgivelsen af selvangivelsen, hvorefter  

 justeringen af fradraget automatisk beregnes af skattemyndighederne.
Den form for befordring, som kan fratrækkes i den personlige indkomst,  

 dvs. erhvervsmæssig befordring i henhold til ligningslovens § 9 B eller  

 statsskattelovens § 6, stk. 1, litra a, indgår ikke i grundlaget for  

 beregning af justering af befordringsfradraget.
Den erhvervsmæssige  

 befordring, som selvstændigt erhvervsdrivende og honorarmodtagere m.fl. samt  

 lønmodtagere med kundeopsøgende aktiviteter for flere arbejdsgivere efter de  

 gældende regler kan fratrække i den personlige indkomst, holdes derfor  

 udenfor.
Beregning Grundbeløbet, for hvor aftrapningen starter, er i den foreslåede lovtekst  

 fastsat til 136.100 kr. i 1987-niveau.
I 1998-niveau svarer dette til en  

 indkomst på 180.000 kr.
 Skattepligtige med en indkomst, der ikke overstiger 180.000 kr.  

 (1998-niveau), kan fra og med indkomståret 2002 yderligere fratrække 25 pct.  

 af befordringsfradraget, som opgjort efter de almindelige regler i  

 ligningslovens § 9 C, dog højst 6.000 kr.
Skattepligtige med en indkomst, der overstiger 180.000 kr. (1998-niveau),  

 kan fra og med indkomståret 2002 yderligere fratrække 25 pct. af  

 befordringsfradraget, som opgjort efter de almindelige regler i  

 ligningslovens § 9 C, dog højst 6.000 kr.
For skattepligtige med en indkomst,  

 der overstiger 180.000 kr. (1998-niveau), reduceres procentsatsen og  

 maksimumbeløbet på de 6.000 kr. med henholdsvis 0,5 procentpoint og 2,0 pct.  

 pr. 1.000 kr., som indkomsten overstiger 180.000 kr.
Maksimumbeløbet  

 nedsættes således med 120 kr. pr. 1.000 kr., som indkomsten overstiger  

 180.000 kr.
Muligheden for befordringsfradragsjustering er helt bortfaldet  

 ved 230.000 kr. (1998-niveau).
 Opgørelse af indkomsten.
 Det foreslås, at den indkomst, der skal danne grundlag for beregning af  

 justering af befordringsfradraget, opgøres med udgangspunkt i de samme  

 regler, som gælder for beregning af arbejdsmarkedsbidraget.
Reglerne om arbejdsmarkedsbidrag anvendes af administrative grunde, da det  

 er oplysninger, som skattemyndighederne allerede er i besiddelse af ved  

 årsopgørelsen.
Desuden beregnes arbejdsmarkedsbidragsgrundlaget blandt andet  

 på grundlag af indtægter fra personligt arbejde, som skatteyderen befordrer  

 sig til.
 For løn- og honorarmodtagere opgøres indkomsten af de indtægtsarter, som  

 er nævnt i lov om arbejdsmarkedsfonde § 8, stk. 1, litra a (vederlag i penge  

 mv. for personligt arbejde i tjenesteforhold), b (fri firmabil og telefon), d  

 (fratrædelsesgodtgørelser mv.) og e (vederlag/ honorar mv. for personligt  

 arbejde her i landet uden for ansættelsesforhold, som ikke kan henføres til  

 selvstændig erhvervsvirksomhed). Derimod skal indbetalinger til  

 arbejdsgiveradministrerede pensionsordninger, herunder indbetalinger til ATP,  

 samt ATP-indbetalinger for overførelsesindkomstmodtagere, jf. lov om  

 arbejdsmarkedsfonde § 8, stk. 1, litra c og f, ikke indgå i opgørelsen af  

 indkomsten.
 For selvstændigt erhvervsdrivende opgøres indkomsten af de indtægtsarter,  

 som er nævnt i lov om arbejdsmarkedsfonde § 10 (overskud ved selvstændig  

 erhvervsvirksomhed).
 Herudover foreslås det, at der i indkomsten også indgår dagpenge, dvs.  

 ydelser, der udbetales af en arbejdsløshedskasse efter lov om  

 arbejdsløshedsforsikring mv., dagpengegodtgørelser for 1. og 2. ledighedsdag,  

 der udbetales af arbejdsgivere i henhold til § 84 i lov om  

 arbejdsløshedsforsikring mv. og dagpenge efter loven om dagpenge ved sygdom  

 eller fødsel, bortset fra dagpenge, der erstatter B-indkomst eller ydes som  

 frivillig sikring efter lovens § 20. Den indkomst, der anvendes ved  

 beregningen af justering af befordringsfradraget, er dermed den  

 skattepligtiges helårsindkomst, selvom den skattepligtige har været  

 arbejdsledig m.v. i en del af året.
 Indkomstbeløbet på de nævnte 136.100 kr. (1987-niveau) reguleres efter  

 personskattelovens § 20.
2. Fri firmabil De nuværende regler for beskatning af fri firmabil, der blev indført i  

 1993 med virkning fra og med 1994, er baseret på, at arbejdsgiveren afholder  

 alle udgifter vedrørende firmabilen, herunder driftsudgifter såsom  

 forsikringer, diverse afgifter, benzinudgifter og reparationsomkostninger.
Som nævnt tidligere udgør den skattemæssige værdi af fri firmabil i 1998  

 23 pct. af bilens værdi, som dog mindst er 150.000 kr. og højst er 400.000  

 kr.
De 23 pct. skal i et vist omfang modsvare den fordel, som lønmodtageren  

 har ved, at arbejdsgiveren afholder alle omkostningerne vedrørende bilen.
Undersøgelser viser, at der i perioden 1993-1998 har været en skæv  

 udvikling mellem bilprisudviklingen og udviklingen af øvrige udgifter, såsom  

 reparationsudgifter, benzin- og oliepriser.
Driftsomkostningerne er således  

 steget kraftigere end bilpriserne.
 Når der tages udgangspunkt i, at den skattemæssige værdi af fri firmabil i  

 højere grad skal modsvare udgifterne ved selv at holde privat bil, bør  

 skatteprocenten justeres i forhold til pris- og udgiftsudviklingen siden  

 1993.
 Det foreslås derfor, at beskatningen af fri firmabil forhøjes ved at lade  

 procentsatsen stige fra 23 pct. i 1998 til 24 pct. i 1999 og til 25 pct. fra  

 og med 2000.
 Provenumæssige konsekvenser.
1. Justering af befordringsfradraget fra og med 2002 Provenutabet ved ordningen skønnes at udgøre ca. 140 mill. kr. årligt  

 (1998-niveau). Idet ligningsmæssige fradrag fra og med 2002 kun fratrækkes  

 ved opgørelsen af grundlaget for de kommunale indkomstskatter (skattepligtig  

 indkomst) vedrører hele provenutabet kommunerne.
Provenutabet er medregnet  

 til den samlede provenuoversigt over de foreslåede skattejusteringer på  

 personskatteområdet.
Der henvises til bemærkningerne til det samtidig hermed  

 fremsatte lovforslag om ændring af lov om indkomstskat for personer m.v.  

 (personskatteloven), lov om kommunal indkomstskat og skattestyrelsesloven  

 (Skattejusteringer).
Ca. 723.000 personer foretager fradrag for befordring mellem hjem og  

 arbejdsplads.
Af disse skønnes knap halvdelen (ca. 340.000) at blive omfattet  

 af den særlige regel om justeret fradrag, jf. tabel 1 og 2.
Tabel 1. Gennemsnitlig forhøjelse af befordringsfradraget i 2002  

 fordelt efter indkomstens størrelse. (1998-niveau) Tabel 2 viser bl.a., at 11.000 erhvervsaktive med særlig lang transport  

 får en forhøjelse af fradraget på over 5.000 kr. til det normale  

 befordringsfradrag.
 I tabel 3 er vist eksempler på forhøjelse af befordringsfradraget efter  

 lovforslaget.
 Tabel 3. Eksempler på forhøjelse af befordringsfradraget.
Marginalskattestigningen for lønindkomst for personer med  

 befordringsfradrag, der befinder sig i aftrapningsintervallet afhænger af  

 størrelsen af befordringsfradraget.
Marginalskatten vil stige mellem 0 og 3,9  

 procentpoints.
Den maksimale marginalskattestigning indtræffer ved  

 befordringsfradrag på 24.000 kr. og derover (før forhøjelse af fradraget).
2. Fri firmabil Efter udviklingen i forbrugerpriserne er omkostningerne ved bilhold steget  

 med 15 pct. i perioden 1993-1998, medens bilpriserne alene er steget med 5  

 pct.
Herved modsvarer beskatningen af fri firmabil til rådighed ikke i samme  

 omfang som tilsigtet i 1993 omkostningerne ved selv at holde bil, idet dette  

 ville have forudsat, at bilpriserne var steget i samme takt som de øvrige  

 omkostninger ved bilhold.
Dette begrunder, at satsen på de 23 pct. forhøjes  

 med 10 pct. eller ca. 2 procentpoints til 25 pct.
En forhøjelse af procentsatsen fra 23 pct. til 24 pct. i 1999 og til 25  

 pct. fra 2000 skønnes at indbringe et merprovenu på ca. 80 mill. kr. i 1999  

 og ca. 160 mill. kr. årligt fra og med 2000. Merprovenuet er medregnet til  

 den samlede provenuoversigt over de foreslåede skattejusteringer på  

 personskatteområdet.
Der henvises til bemærkningerne til det samtidig hermed  

 fremsatte lovforslag om ændring af lov om indkomstskat for personer m.v.  

 (personskatteloven), lov om kommunal indkomstskat og skattestyrelsesloven  

 (Skattejusteringer).
 Administrative konsekvenser for det offentlige, herunder  

 skattemyndighederne.
Forslaget skønnes at medføre engangsudgifter på 1,5 mill. kr.
Derudover  

 skønnes forslaget ikke at have nævneværdige administrative konsekvenser.
 Økonomiske og administrative konsekvenser for erhvervslivet.
Forslaget om det justerede befordringsfradrag sikrer, at erhvervsaktive  

 med lavere indkomster bevarer den skattemæssige værdi af befordringsfradraget  

 efter, at skattejusteringer er fuldt indfaset.
Forslaget vil således medvirke  

 til at bevare mobiliteten på arbejdsmarkedet til gavn for beskæftigelsen og  

 endvidere bidrage til forebyggelse af flaskehalsproblemer.
Forhøjelsen af  

 procentsatsen for fri firmabil til rådighed skønnes ikke at have mærkbare  

 erhvervsøkonomiske konsekvenser.
Forslaget skønnes ikke at have  

 erhvervsadministrative konsekvenser.
 Miljømæssige konsekvenser.
Forslaget om det justerede befordringsfradrag har samme virkning, hvad  

 enten den daglige transport sker med kollektive trafikmidler eller i egen  

 bil.
Det skønnes ikke, at forslaget i sig selv medfører et øget  

 pendlingsomfang, og det vil derfor ikke have miljøbelastende virkninger.  

 Forhøjelsen af procentsatsen for fri firmabil til rådighed skønnes ikke at  

 påvirke kørselsomfanget og har dermed ingen miljømæssig effekt.
 Forholdet til EU-retten.
 Forslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1.
Grundbeløbet, for hvor aftrapningen starter, er i den foreslåede lovtekst  

 fastsat til 136.100 kr. i 1987-niveau.
I 1998-niveau svarer dette til en  

 indkomst på 180.000 kr.
I 2002 vil beløbet efter regulering efter  

 personskattelovens § 20 udgøre ca. 208.000 kr.
 Skattepligtige med en indkomst, der ikke overstiger 180.000 kr.  

 (1998-niveau), kan fra og med indkomståret 2002 yderligere fratrække 25 pct.  

 af befordringsfradraget, som opgjort efter de almindelige regler i  

 ligningslovens § 9 C, dog højst 6.000 kr.
Skattepligtige med en indkomst, der overstiger 180.000 kr. (1998-niveau),  

 kan fra og med indkomståret 2002 yderligere fratrække 25 pct. af  

 befordringsfradraget, som opgjort efter de almindelige regler i  

 ligningslovens § 9 C, dog højst 6.000 kr.
For skattepligtige med en indkomst,  

 der overstiger 180.000 kr. (1998-niveau), reduceres procentsatsen og  

 maksimumbeløbet på de 6.000 kr. med henholdsvis 0,5 procentpoint og 2,0 pct.  

 pr. 1.000 kr., som indkomsten overstiger 180.000 kr.
Maksimumbeløbet  

 nedsættes således med 120 kr. pr. 1.000 kr., som indkomsten overstiger  

 180.000 kr.
Aftrapningsreglen medfører, at muligheden for justering af  

 befordringsfradraget bortfalder ved en indkomst på 230.000 kr. (1998-niveau).  

 Derudover medfører aftrapningsreglen også, at procentsatsen og  

 maksimumbeløbet først reduceres ved hele tusinder.
Er indkomsten f.eks.  

 180.999 kr., skal justeringen af fradraget beregnes med en procentsats på 25  

 pct., og maksimumbeløbet er fortsat 6.000 kr.
Er indkomsten på 181.000 kr.,  

 skal justeringen af fradraget derimod beregnes med en procentsats på 24,5  

 pct., og maksimumbeløbet er reduceret til 5.880 kr.
Det foreslås, at den indkomst, der skal danne grundlag for beregning af  

 justering af befordringsfradraget, opgøres med udgangspunkt i de samme  

 regler, som gælder for beregning af arbejdsmarkedsbidraget.
Der tages  

 udgangspunkt i indkomsten før beregning og fradrag af arbejdsmarkedsbidrag.  

 Den indkomst, som skal danne grundlag for beregning af justering af  

 befordringsfradraget, opgøres som summen af årets samlede indtægter efter lov  

 om arbejdsmarkedsfonde § 8, stk. 1, litra a, b, d og e, og § 10.
 Løn- og honorarindkomster opgøres af de indtægtsarter, som er nævnt i lov  

 om arbejdsmarkedsfonde § 8, stk. 1, litra a, b, d og e.
 Indkomster ved selvstændig erhvervsvirksomhed opgøres af de indtægtsarter,  

 som er nævnt i lov om arbejdsmarkedsfonde § 10.
 Herudover foreslås det, at der i indkomsten også indgår dagpenge, dvs.  

 ydelser, der udbetales af en arbejdsløshedskasse efter lov om  

 arbejdsløshedsforsikring mv., dagpengegodtgørelser for 1. og 2. ledighedsdag,  

 der udbetales af arbejdsgivere i henhold til § 84 i lov om  

 arbejdsløshedsforsikring mv. og dagpenge efter loven om dagpenge ved sygdom  

 eller fødsel, bortset fra dagpenge, der erstatter B-indkomst eller ydes som  

 frivillig sikring efter lovens § 20. Dagpenge skal således medregnes til  

 indkomsten i de tilfælde, hvor den skattepligtige i indkomståret både har  

 arbejds-/erhvervsindtægt og dagpengeindtægt mv.
De dagpenge, som indgår i indkomsten er indtægter, der i henhold til  

 kildeskattelovens § 43, stk. 2, litra d, skal henregnes til A-indkomst, jf.  

 bekendtgørelse nr. 768 af 19. september 1995 (kildeskattebekendtgørelsen),  

 som senest ændret ved bekendtgørelse nr. 70 af 30. januar 1998, § 20, nr. 5,  

 6 og 8a.
Der er således tale om indtægter, som i forvejen indberettes til  

 skattemyndighederne.
Til nr. 2 Lønmodtagere, der modtager arbejdsgiverbetalt befordring, har efter  

 ligningslovens § 9 C, stk. 6, mulighed for at foretage fradrag for befordring  

 efter § 9 C, stk. 1, mod, at den skattepligtige ved indkomstopgørelsen  

 medregner værdien af fri befordring svarende til fradraget efter § 9 C, stk.  

 1, for den del af strækningen, hvor der er adgang til fri befordring.
 Det foreslås at præcisere bestemmelsen således, at værdien af  

 arbejdsgiverbetalt fri befordring kun udgøres af normalfradraget efter § 9 C,  

 stk. 1-3, altså uden justering af befordringsfradraget efter stk. 4.
Til nr. 3 og 5 Ændringerne er konsekvensændringer som følge af § 1, nr. 1.
Til nr. 4 Det foreslås, at procentsatsen for beregningen af den skattemæssige værdi  

 af fri firmabil forhøjes.
 Procentsatsen foreslås fastsat til 24 for indkomståret 1999 og til 25 fra  

 og med indkomståret 2000.
Til § 2 Loven træder i kraft dagen efter bekendtgørelsen i Lovtidende. § 1, nr. 4,  

 om forhøjelse af beskatningsprocenten for fri firmabil har virkning fra og  

 med indkom ståret 1999. § 1, nr. 1-3 og 5, om justeringen af  

 befordringsfradraget har virkning fra og med indkomståret 2002. For  

 indkomståret 1998 og tidligere indkomstår finder de hidtidige regler i  

 ligningslovens § 16, stk. 4, 2. pkt., anvendelse.
Skriftlig fremsættelse (2. juni 1998) Skatteministeren (Ole Stavad):
 Jeg skal herved tillade mig at fremsætte:
 Forslag til lov om ændring af ligningsloven.  

 (Befordringsfradragsjustering for lavindkomster og forhøjelse af  

 beskatningsprocenten for fri firmabil).
(Lovforslag nr.
L 96).
 Jeg skal i den forbindelse henvise til arbejdsministerens forslag til lov  

 om ændring af lov om Arbejdsmarkedets Tillægspension med flere love (Særlig  

 pensionsopsparing) og socialministerens forslag til lov om ændring af lov om  

 social pension (Forhøjelse af pensionstillæg til gifte og samlevende), der  

 fremsættes samtidig med nærværende lovforslag.
Dansk økonomi har været i fremgang siden 1993, og ledigheden er nu nede på  

 et niveau, som med den nuværende struktur på arbejdsmarkedet kan sidestilles  

 med fuld beskæftigelse.
Derved er det lykkedes at realisere et af de højest  

 prioriterede mål.
I det sidste år har væksten i dansk økonomi imidlertid været for stærk,  

 hvilket har forringet betalingsbalancen og øget presset på arbejdsmarkedet.  

 En fortsættelse af det hurtige og kraftige fald i ledigheden vil føre til  

 overophedning.
Det skal undgås, at opsvinget på den måde får lov at ødelægge  

 sig selv.
Uden et effektivt politisk indgreb er der en reel risiko for, at  

 renten stiger og for en varig forringelse af konkurrenceevnen.
Det kan være grundstenen til en nedgangsperiode.
Det vil særligt være til  

 skade for arbejdsmarkedets svage grupper, hvis ledigheden igen begynder at  

 stige.
Også boligejerne ville blive ramt.
Boligmarkedet reagerer meget  

 kraftigt på konjunkturudsving.
En ustabil økonomi giver et endnu mere  

 ustabilt marked for ejerboliger.
 Derfor kan fremgangen ikke fortsætte i det hidtidige tempo.
Regeringens strategi er at stabilisere den økonomiske udvikling.
Det skal  

 ske med en moderat finanspolitisk stramning og en stigning i den private  

 opsparing.
Et afgørende bidrag hertil skal komme fra en justering af  

 skattesystemet.
 De foreslåede justeringer i skattesystemet i årene 1999-2002 skal ses som  

 en videreudvikling ad det spor, som blev lagt med den seneste skattereform  

 fra 1993.
 Ændringerne er tilrettelagt, så de fortsætter styrkelsen af den private  

 opsparing og reduktionen af marginalskatterne især for de lavere lønnede på  

 arbejdsmarkedet finansieret ved en bredere skattebase og mindre skatteværdi  

 af fradragene.
Fordelingsprofilen i skattereformen fra 1993 blev fastlagt under  

 forudsætning af, at den gennemsnitlige kommunale skatteprocent forblev  

 konstant.
Denne forudsætning blev blandt andet bygget på, at det skrå  

 skatteloft og den kommunale medfinansiering heraf ville udgøre et  

 tilstrækkeligt incitament til at holde kommuneskatterne i ro.
Det kan konstateres, at denne forudsætning ikke holdt.
Den gennemsnitlige  

 kommunale skattesats er steget med 2,2 pct.point siden 1994 og udgør nu 32,4  

 pct. (inkl. kirkeskatten) i en gennemsnitskommune.
Det betyder, at der i dag  

 kun findes ganske få kommuner, hvor det skrå skatteloft, der sætter loft over  

 beskatningen af den sidst tjente krone, ikke er effektivt.
Således udgør det  

 gennemsnitlige nedslag i topskatten 2,7 pct.-point i 1998, svarende til en  

 effektiv topskattesats på 12,3 pct.
Ændringerne i den foreslåede justering af 1998-skattesystemet er med  

 baggrund heri målrettet, så de bliver til særlig fordel for de laveste  

 arbejdsindkomster og i mindre grad for de højere indkomster.
Det har bl.a.  

 sin baggrund i, at de lavere indkomster fuldt ud er blevet pålagt de højere  

 kommuneskatter.
Det er kun sket i begrænset omfang for de højeste indkomster,  

 som har fået nedslag som følge af det skrå skatteloft.
Det er gjort ved at sænke bundskatten med 2 pct.point og forhøje grænsen  

 for mellemskatten med 32.000 kr. frem til 2002 samt ved at fastholde det skrå  

 skatteloft uændret på 58 pct.
Den højere mellemskattegrænse indebærer, at  

 progressionen i beskatningen af lønindkomst sætter ind på et højere niveau  

 end i dag, hvor det sker ved indkomster umiddelbart over dagpengemaksimum.
Det foreslås, at arbejdsmarkedsbidraget - udover de nuværende formål - med  

 virkning fra og med 1999 tillige sigter på at dække statslige udgifter til  

 førtidspension, revalidering, fleksjob og skånejob m.v.
Hermed fastholdes  

 arbejdsmarkedsbidraget for lønmodtagere og selvstændigt erhvervsdrivende  

 uændret på 8 pct. i 1999.
Samtidig foreslås det, at der fra og med 1999 sker en sammenlægning af de  

 3 eksisterende fonde -Dagpengefonden, Aktiveringsfonden og Sygedagpengefonden  

 - til een fond - Arbejdsmarkedsfonden.
Der sker herved en forenkling ved  

 opgørelse af reguleringsbehov og fastsættelse af bidragssatser.
 Skattesystemets bidrag til styrkelse af den private opsparing sker ved at  

 fjerne fradraget for negativ kapitalindkomst i grundlaget for mellemskatten  

 fra og med 1999. Endvidere fjernes fradraget for negativ kapitalindkomst i  

 grundlaget for bundskatten med halvdelen i 2000 og fuldt ud fra og med 2001.
Det betyder, at skatteværdien af rentefradraget gradvis sænkes fra 46,4  

 pct. i 1998 (40,4 pct. for skatteydere, der ikke betaler mellemskat) til 32,4  

 pct. fra og med 2001 i en gennemsnitskommune.
Strukturomlægningen vil aflaste  

 den almindelige finanspolitik, øge opsparingen og bidrage til at dæmpe  

 væksten i priserne på boligmarkedet, der er steget kraftigt de senere år.
 Ligningsmæssige fradrag, f.eks. befordringsfradraget og fradrag for  

 faglige kontingenter, udgår af grundlaget for bundskatten i 2002 og får  

 dermed også en skatteværdi på gennemsnitlig 32,4 pct. imod 40,4 pct. i 1998.
 Som kompensation for den mistede skatteværdi af befordringsfradraget og  

 som beskæftigelsesfremmende foranstaltning foreslås der et forhøjet fradrag  

 for befordring mellem hjem og arbejde til personer med lavere indkomster.  

 Forhøjelsen af befordringsfradraget aftrappes i takt med stigende indkomst.
 Derudover forhøjes procentsatsen for fri firmabil fra 23 pct. i 1998 til  

 24 pct. i 1999 og til 25 pct. fra og med 2000.
Endelig foreslås det, at beskatningen af den såkaldte lejeværdi afskaffes  

 for størstedelen af alle ejerboliger.
Herunder for ejere af parcelhuse,  

 ejerlejligheder, sommerhuse, stuehuse m.v.
Samtidig foreslås det særlige  

 standardfradrag ophævet.
 Til gengæld for lejeværdibeskatningen indføres for disse ejendomme en  

 kommunal og amtskommunal ejendomsværdiskat på ejerboliger.  

 Ejendomsværdiskatten er ikke som skatten af lejeværdi en indkomstskat, men en  

 ejendomsskat på boligværdien af en ejerbolig.
 For nuværende ejere medfører omlægningen generelt set ikke et øget  

 beskatningsniveau af ejerboligen.
 For kommende ejere er der tale om en moderat stramning i  

 beskatningsniveauet, som vil være med til at dæmpe prisudviklingen på  

 ejerboliger.
 De samlede justeringer på personskatteområdet medfører en nettobelastning  

 af husholdningerne på ca. 0,2 mia. kr. i 1999. I 2000 vil der fremkomme et  

 samlet provenutab på ca. 0,7 mia. kr., der gradvis stiger til 3,3 mia. kr. i  

 2002 i takt med sænkningen af bundskatten og forhøjelsen af bundfradraget for  

 mellemskatten.
 Den nye ejendomsværdiskat skønnes i 2002 at indbringe ca. 7 mia. kr.
 Idet jeg i øvrigt henviser til bemærkningerne i lovforslagene, skal jeg  

 anbefale disse forslag til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af forslaget.
§ 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret ved § 1 i  

 lov nr. 133 af 25. februar 1998, foretages følgende ændringer:
 1. I § 9 C indsættes efter stk. 3 som nyt stykke:
»Stk. 4. Skattepligtige med en indkomst, der ikke overstiger  

 136.100 kr., kan fra og med indkomståret 2002 yderligere fratrække 25 pct. af  

 befordringsfradraget, som opgjort efter stk. 1-3, dog højst 6.000 kr.  

 Skattepligtige med en indkomst, der overstiger 136.100 kr., kan fra og med  

 indkomståret 2002 yderligere fratrække 25 pct. af befordringsfradraget, som  

 opgjort efter stk. 1-3, dog højst 6.000 kr.
Procentsatsen og maksimumbeløbet  

 på 6.000 kr. efter 2. pkt. reduceres med henholdsvis 0,5 procentpoint og 2,0  

 pct. pr. 1.000 kr., som indkomsten overstiger 136.100 kr.
Indkomsten efter  

 1.-3. pkt. opgøres efter lov om arbejdsmarkedsfonde § 8, stk. 1, litra a, b,  

 d og e, og § 10 samt ydelser, der udbetales af en arbejdsløshedskasse efter  

 lov om arbejdsløshedsforsikring m.v., dagpengegodtgørelser for 1. og 2.  

 ledighedsdag, der udbetales af arbejdsgivere i henhold til § 84 i lov om  

 arbejdsløshedsforsikring m.v. og dagpenge efter loven om dagpenge ved sygdom  

 eller fødsel, bortset fra dagpenge, der erstatter B-indkomst eller ydes som  

 frivillig sikring efter lovens § 20. Indkomstbeløbet på 136.100 kr. reguleres  

 efter personskattelovens § 20.«.
 Stk. 4 - 7 bliver herefter stk. 5 - 8.
 2. § 9 C, stk. 6, der bliver stk. 7, affattes således:
 »Stk. 7. Har den skattepligtige adgang til en af  

 arbejdsgiveren betalt befordring med offentlige eller private  

 transportmidler, og har den skattepligtige foretaget fradrag for befordring  

 efter stk. 1-4, skal den skattepligtige ved indkomstopgørelsen medregne værdi  

 af fri befordring svarende til fradraget efter stk. 1-3 for den del af  

 strækningen, hvor der er adgang til fri befordring.«.
 3. I § 9 C, stk. 7 , der bliver stk. 8, ændres »stk.  

 1-3« til: »stk. 1-4«.
Stk. 4. Skatteministeren kan fastsætte nærmere regler om  

 administrationen af stk. 1-3, herunder regler om, hvorledes den normale  

 transportvej efter stk. 1 fastlægges.
Hvor ganske særlige hensyn til de  

 skattepligtige taler derfor, kan ministeren endvidere fastsætte regler,  

 hvorefter bestemmelserne i stk. 1-3 fraviges.
 Stk. 5. Modtages hel eller delvis skattefri befordringsgodtgørelse  

 efter § 9, stk. 5, kan der ikke foretages fradrag for den befordring, der har  

 dannet grundlag for godtgørelsen.
 Stk. 6. Har den skattepligtige adgang til en af arbejdsgiveren  

 betalt befordring med offentlige eller private transportmidler, og har den  

 skattepligtige foretaget fradrag for befordring efter stk. 1, skal den  

 skattepligtige ved indkomstopgørelsen medregne værdi af fri befordring  

 svarende til fradraget efter stk. 1 for den del af strækningen, hvor der er  

 adgang til fri befordring.
Stk. 7. Medlemmer af Folketinget, ministre og danske medlemmer af  

 Europa-Parlamentet kan ikke foretage fradrag efter stk. 1-3 for befordring i  

 forbindelse med folketingshvervet.
Det samme gælder, hvis de ovennævnte  

 anvender et frikort eller frirejse til offentlige transportmidler i  

 forbindelse med andre hverv eller andet arbejde.
 4. § 16, stk. 4, 2. pkt ., affattes således: »For  

 indkomståret 1999 udgør procentdelen 24, og for indkomståret 2000 og følgende  

 indkomstår udgør procentdelen 25.«.
 5. I § 16, stk. 4, 8. pkt ., ændres »§ 9 C, stk.  

 6« til: »§ 9 C, stk. 7«.
Stk. 4. Den skattepligtige værdi af en bil, der er stillet til rådighed  

 for den skattepligtiges private benyttelse af en arbejdsgiver som nævnt i  

 stk. 1, sættes til en årlig værdi på en procentdel af bilens værdi, dog  

 mindst af 150.000 kr. og højst af 400.000 kr.
Procentdelen udgør 20 for  

 indkomståret 1994, 21 for indkomståret 1995, 22 for indkomståret 1996 og 23  

 for indkomståret 1997 og følgende indkomstår.
For biler, der er anskaffet af  

 arbejdsgiveren højst tre år efter første indregistrering, opgøres bilens  

 værdi i det indkomstår, hvori første indregistrering er foretaget, og i de to  

 følgende indkomstår til den oprindelige nyvognspris og herefter til 75 pct.  

 af nyvognsprisen.
For biler, der er anskaffet mere end tre år efter første  

 indregistrering, og for tidligere hyrevogne, der anskaffes uden berigtigelse  

 af registreringsafgift, opgøres bilens værdi til arbejdsgiverens købspris  

 inklusive eventuelle istandsættelsesudgifter.
Er bilen kun til rådighed en  

 del af året, nedsættes den skattepligtige værdi svarende til det antal hele  

 måneder, hvori bilen ikke har været til rådighed.
Hvis en bil, der af  

 arbejdsgiveren m.v. er stillet til rådighed for den skattepligtige  

 udelukkende for erhvervsmæssig kørsel, benyttes privat, beskattes værdien af  

 den private benyttelse i det pågældende år efter reglerne i 1.-4. pkt.
Kørsel  

 mellem hjem og virksomheden højst 1 dag om ugen anses ved anvendelsen af  

 reglerne i 6. pkt. ikke for privat kørsel for skattepligtige, der som led i  

 kundeopsøgende arbejde fra hjemmet i øvrigt udelukkende kører  

 erhvervsmæssigt.
Den skattepligtige værdi efter 1.-6. pkt. nedsættes med den  

 skattepligtiges betaling i indkomståret til arbejdsgiveren m.v. for  

 råderetten, men nedsættes ikke med eventuelle beløb, der beskattes efter  

 reglen i § 9 C, stk. 6.
Efter 2. behandling den 24. juni 1998 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret ved § 1 i  

 lov nr. 133 af 25. februar 1998, foretages følgende ændringer:
 1. I § 9 C indsættes efter stk. 3 som nyt stykke:
»Stk. 4. Skattepligtige med en indkomst, der ikke overstiger  

 136.100 kr., kan fra og med indkomståret 2002 yderligere fratrække 25 pct. af  

 befordringsfradraget som opgjort efter stk. 1-3, dog højst 6.000 kr.  

 Skattepligtige med en indkomst, der overstiger 136.100 kr., kan fra og med  

 indkomståret 2002 yderligere fratrække 25 pct. af befordringsfradraget som  

 opgjort efter stk. 1-3, dog højst 6.000 kr.
Procentsatsen og maksimumbeløbet  

 på 6.000 kr. efter 2. pkt. reduceres med henholdsvis 0,5 procentpoint og 2,0  

 pct. pr. 1.000 kr., som indkomsten overstiger 136.100 kr.
Indkomsten efter  

 1.-3. pkt. opgøres efter lov om arbejdsmarkedsfonde § 8, stk. 1, litra a, b,  

 d og e, og § 10 samt ydelser, der udbetales af en arbejdsløshedskasse efter  

 lov om arbejdsløshedsforsikring m.v., dagpengegodtgørelser for 1. og 2.  

 ledighedsdag, der udbetales af arbejdsgivere i henhold til § 84 i lov om  

 arbejdsløshedsforsikring m.v., og dagpenge efter lov om dagpenge ved sygdom  

 eller fødsel bortset fra dagpenge, der erstatter B-indkomst eller ydes som  

 frivillig sikring efter lovens § 20. Indkomstbeløbet på 136.100 kr. reguleres  

 efter personskattelovens § 20.« Stk. 4-7 bliver herefter stk. 5-8.
 2. § 9 C, stk. 6, der bliver stk. 7, affattes således:
»Stk. 7. Har den skattepligtige adgang til en af  

 arbejdsgiveren betalt befordring med offentlige eller private  

 transportmidler, og har den skattepligtige foretaget fradrag for befordring  

 efter stk. 1-4, skal den skattepligtige ved indkomstopgørelsen medregne værdi  

 af fri befordring svarende til fradraget efter stk. 1-3 for den del af  

 strækningen, hvor der er adgang til fri befordring. 1. pkt. finder også  

 anvendelse, når arbejdsgiverbetalt befordring modtages som led i en aftale om  

 ydelse af personligt arbejde i øvrigt, samt for skattepligtige, der er valgt  

 til medlem af eller medhjælp for bestyrelser, udvalg, kommissioner, råd, nævn  

 eller andre kollektive organer, herunder kommunalbestyrelser.« 3. I § 9 C, stk. 7, der bliver stk. 8, ændres »stk.  

 1-3« til: »stk. 1-4«.
 4. § 9 H, stk. 3, affattes således:
»Stk. 3. For indkomståret 1998 og til og med indkomståret  

 2001 udgør procenten 40. For indkomståret 2002 udgør procenten 42. For  

 indkomståret 2003 udgør procenten 44. For indkomståret 2004 og følgende  

 indkomstår udgør procenten 46.« 5. I § 16, stk. 4, 1. pkt., ændres »150.000 kr.«  

 til: »160.000 kr.«, og »400.000 kr.« ændres til:  

 »450.000 kr.«.
6. § 16, stk. 4, 2. pkt., affattes således: »For  

 indkomståret 1999 udgør procentdelen 24, og for indkomståret 2000 og følgende  

 indkomstår udgør procentdelen 25.« 7. I § 16, stk. 4, 8. pkt . , ændres »§ 9 C,  

 stk. 6« til: »§ 9 C, stk. 7«.
§ 2 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 27. januar 1997,  

 som ændret ved lov nr. 888 af 3. december 1997 og lov nr. 976 af 17. december  

 1997, foretages følgende ændring:
 1. I § 1, stk. 3, indsættes som 7. pkt.:
»For biler, der indgår i virksomheden og benyttes både  

 erhvervsmæssigt og privat, finder ligningslovens § 9 C, stk. 7, tilsvarende  

 anvendelse.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 5 og 6, har virkning fra og med indkomståret  

 1999. § 1, nr. 1, har virkning fra og med indkomståret 2002.
