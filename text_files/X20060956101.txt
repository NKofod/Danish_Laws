 Det forespurgte kalkprodukt fremkommer i forbindelse med  

 reguleringen af ph-værdien i spildevandet.
Kalkholdigt spildevandsprodukt  eksport  

 - råstofafgift Spørgsmål Er der mulighed  

 for afgiftsfritagelse for råstofafgift ved eksport af et kalkholdigt  

 gødningsprodukt til Norge? Svar Nej.
Beskrivelse af  

 de faktiske forhold Selskabet  

 indfører kalk til brug for regulering af ph-værdien i spildevand.
 Der betales  

 råstofafgift af kalken.
Kalken indgår i  

 en proces, hvor hovedformålet er regulering af ph-værdien i spildevand.
Efter  

 processen opstår et kalkholdigt gødningsprodukt, der kan sælges til brug som  

 gødning i skove og ved landbrug.
Kalken forgår ikke under processen, men er  

 indeholdt i det færdige produkt.
 Selskabet har  

 tidligere solgt gødningsproduktet, men der er pt. ikke købere til produktet,  

 hvorfor det eksporteres til Norge, hvor det deponeres.
 Selskabet er  

 registreret efter lov om afgift af affald og råstoffer og afregner afgiften  

 kvartalsvis.
Der er tale om  

 både gennemførte og fremtidige dispositioner Spørgers eventuelle  

 opfattelse ifølge anmodning og bemærkninger til sagsfremstilling Bemærkninger i  

 forbindelse med anmodningen Det bindende  

 svar ønskes af hensyn til en fritagelse for betaling af råstofafgiften, der  

 er  

 blevet mulig efter en ændring af lov om affald og råstoffer.
 Ifølge ændringen  

 til lov om afgift af affald og råstoffer, der trådte i kraft 1. januar 2006,  

 er  

 der mulighed for fritagelse for betaling af afgift på råstoffer, der  

 eksporteres efter at have gennemgået en forarbejdning, jf. § 5, stk. 3.  

 Tidligere  

 var det kun muligt at få afgiftsfritagelse for råstoffer, der eksporteres  

 efter  

 en simpel bearbejdning.
 Det fremgår af  

 lovbemærkningerne, at der tænkes på processer som opvarmning, brænding eller  

 lignende af råstoffer, hvor der tilføres andre materialer end vand, hvorefter  

 der kommer et færdigt produkt.
 I selskabets  

 tilfælde gennemgår kalken en proces, hvorefter der opstår et gødningsprodukt,  

 og selskabet mener derfor, at det opfylder betingelsen for afgiftsfritagelse  

 og  

 det grundlæggende udgangspunkt om, at råstoffer, der eksporteres, ikke skal  

 afgiftsbelægges i Danmark.
Bemærkninger til  

 sagsfremstillingen Selskabet er  

 ikke enig i, at der ikke er sket en videregående bearbejdning af kalken i  

 processen.
Der er ingen definition af begrebet simpel eller videregående  

 forarbejdning i lov om afgift af affald og råstoffer.
Det er derfor ikke  

 tilstrækkeligt at vurdere spørgsmål om videregående forarbejdning med  

 udgangspunkt i de få eksempler, der nævnes i lovens forarbejder.
Disse  

 eksempler kan på ingen måde anses for at være udtømmende.
Da lovteksten  

 fritager eksporterede råstoffer, der har været underkastet enten en simpel  

 eller en videregående bearbejdning, mener selskabet ikke, at der er belæg for  

 at opdele begrebet videregående bearbejdning yderligere med et begreb, der i  

 så  

 fald er mindre videregående bearbejdning.
Det fremgår af lovbemærkningerne,  

 at  

 bearbejdningen skal bestå af andet end at tilsætte vand.
Lovgiver fastslår  

 således, at bearbejdninger, der består af andet end at tilsætte vand, er  

 omfattet  

 af fritagelsen.
I modsat fald vil der opstå en praksis, der fritager både  

 simpelt bearbejdede råstoffer og videregående bearbejdede råstoffer, mens  

 mindre videregående bearbejdede råstoffer ikke kan fritages i forbindelse med  

 eksport.
Det til trods for at de er mere forarbejdede end de simple, men  

 åbenbart mindre forarbejdede end de videregående forarbejdede råstoffer.
 Selskabet gør  

 gældende, at denne opfattelse i øvrigt underbygges af afsnit G.4.3.2 i  

 Punktafgiftsvejledningen om Afgiftsfri udlevering, hvoraf det fremgår, at  

 "ved eksport af videreforar-bejdede råstoffer kan registrerede  

 virksomheder således foretage modregning i opgørelsen af den afgiftspligtige  

 mængde råstoffer af eksporterede råstoffer, uanset bearbejdningsgrad". I  

 Punktafgiftsvejledningen stilles der således ingen krav til  

 bearbejdningsgraden.
Selskabet mener  

 heller ikke, at det forhold, at gødningsproduktet i denne situation er et bi-  

 eller restprodukt fra en proces med et andet hovedformål, medfører, at  

 gødningsproduktet ikke er omfattet af afgiftsfritagelsen.
Det fremgår ingen  

 steder, at afgiftspligten og dermed afgiftsfritagelsen ikke gælder for bi- og  

 restprodukter.
Selskabet  

 påpeger i den samme sammenhæng, at afgiftsfritagelsen i § 5, stk. 3 relaterer  

 sig til afgiftspligten i stk. 1 og 2. I § 5, stk. 1, fastslås det, at der  

 skal  

 betales afgift af udleverede råstoffer, som enten ikke har været bearbejdet  

 eller kun har været underkastet en enkelt bearbejdning.
I stk. 2 fastlægges  

 afgiftspligten for råstoffer, der anvendes i videregående processer, der  

 bortset fra vand kræver tilført andre materialer, opvarmning, brænding eller  

 lignende.
Selskabets brug  

 af kalk er omfattet af afgiftspligten efter stk. 2. Selskabet betaler afgift  

 af  

 kalken, fordi det bruges i en videregående proces.
Selskabet er ikke omfattet  

 af stk. 1, fordi kalken ikke udleveres.
Hvis SKAT mener, at den proces, som  

 kalken indgår i hos selskabet, ikke kan fritages efter § 5, stk. 3, fordi  

 processen hverken er en simpel eller videregående bearbejdning, skal  

 selskabet  

 slet ikke medregne udtagningen hverken efter § 5, stk. 1 eller 2 ved  

 opgørelsen  

 af den afgiftspligtige mængde, og selskabets brug af kalk er dermed ikke  

 råstofafgiftspligtigt.
Selskabets opfattelse er derfor, at råstoffer, der er  

 omfattet af afgiftspligten i § 5, stk. 1 og 2, i alle tilfælde kan fritages  

 ved  

 eksport, med mindre der er tale om helt ubearbejdede råstoffer.
Endelig nævner  

 selskabet til dette punkt, at der er en mangeårig praksis for, at man læner  

 sig  

 op ad varekoderne i brugstariffen ved afgrænsningen af et  

 punktafgiftspligtigt  

 vareområde.
Selskabet mener, at man også i denne situation kan vurdere  

 spørgsmålet om tilstrækkelig forarbejdning ved at bruge definitionen i  

 toldlovgivningen.
Uforarbejdet kalk tariferes i kapitel 25. Hvis produktet  

 undergår  

 en eller anden form for videre forarbejdning, skifter positionen, og det  

 forarbejdede produkt skal tariferes i et helt andet kapitel.
Selskabet er  

 heller ikke enig i, at selskabets udførsel af gødningsproduktet til Norge  

 ikke  

 kan anses for at være eksport i relation til § 5, stk. 3 i lov om afgift af  

 affald og råstoffer.
Punktafgiftslovgivningen har ingen selvstændige  

 bestemmelser eller definitioner om eksport, men læner sig op ad  

 bestemmelserne  

 i momsloven og toldlovgivningen.
Ved udførsel af  

 gødningsproduktet fra Danmark til Norge bruges de almindelige  

 eksportprocedurer, selvom gødningsproduktet ikke udføres med henblik på et  

 direkte salg.
Deponeringen i Norge afviger ikke fra etablering af et lager i  

 udlandet med henblik på senere salg til kunder.
Selskabet mener ikke, at der  

 er  

 belæg for at skelne mellem overførsel af varer til eget brug (lager) i  

 udlandet  

 og overførsel af varer til deponering i udlandet.
I begge tilfælde vil  

 varerne  

 efterfølgende blive solgt og leveret, hvis der er en køber.
Det forhold, at  

 der  

 pt. ikke er kunder til gødningsproduktet, bør ikke tillægges særlig  

 betydning.
 Der er ingen  

 praksis for at opkræve punktafgift i Danmark for varer, der overføres til  

 lager  

 i udlandet, uanset om varerne senere sælges i udlandet eller skrottes.  

 Opkrævning af punktafgifter for varer, der fysisk er udført af Danmark,  

 strider  

 også mod det grundlæggende princip om, at der kun skal betales punktafgift af  

 varer, der forbruges i Danmark.
Punktafgiftscenter  

 Grenaa's bemærkninger Det fremgår af  

 affalds- og råstofafgiftslovens § 5 stk. 3, at registrerede virksomheder ved  

 opgørelse af den afgiftspligtige vægt kan fradrage vægten vedrørende  

 råstoffer,  

 der har været underkastet en simpel eller videregående forarbejdning.
Det fremgår af L  

 34, afsnit 2.5, at loven foreslås ændret således, at varer, der har været  

 underkastet videregående processer, som f.eks. opvarmning, brænding og  

 lignende  

 eller er blevet tilført andre materialer end vand, og som eksporteres, kan  

 fradrages ved opgørelse af den afgiftspligtige mængde.
Videreforarbejdede  

 råstoffer kaldes ofte for færdigvarer.
 Det foreslås  

 derfor, at der kan ydes afgiftsgodtgørelse ved eksport af videreforarbejdede  

 råstoffer, såsom moler, tegl, mursten, tagsten m.v.
 På baggrund af  

 ovenstående er det vores opfattelse, at lovændringen tilsigter en lempelse  

 for  

 virksomheder, der fremstiller et produkt på basis af afgiftspligtige  

 råstoffer.  

 "Målgruppen" er således virksomheder, der med udgangspunkt i et  

 givet  

 råstof producerer/fremstiller en færdigvare, som er salgbar.
I det  

 foreliggende tilfælde er der tale om en virksomhed, der skal foretage  

 rensning  

 af noget spildevand med anvendelse af kalk.
Formålet med anvendelsen af  

 kalken  

 er således at rense noget spildevand - ikke at fremstille en vare.  Det  

 aktuelle materiale må efter vores opfattelse anses som et affaldsprodukt fra  

 spildevandsrensningen og således ikke som en produceret  

 "færdigvare".
Det er i øvrigt  

 oplyst, at affaldsproduktet kan anvendes som gødning, men at det pt.  

 deponeres  

 i Norge.
Der må derfor rejses tvivl om, hvorvidt der i det hele taget er tale  

 om fremstilling af en "vare" og ikke blot affald, som, jf.  

 ovenstående, må være en grundlæggende forudsætning for i det hele taget, at  

 diskutere indholdet af lovændringen.
SKATs  

 indstilling og begrundelse Det er SKATs  

 opfattelse, at der ikke er hjemmel til at afløfte råstofafgiften af det  

 forespurgte produkt, når det eksporteres til Norge.
 Ved eksport af  

 bearbejdede råstoffer kan registrerede virksomheder afløfte afgiften efter  

 reglerne i affalds- og råstofafgiftslovens § 5, stk. 3. Bestemmelsen er  

 senest  

 ændret ved L 2005 1408 (2005-  

 06, L  

 34), så det  

 ikke længere er nødvendigt at sondre mellem, om der er sket en simpel eller  

 en  

 videregående bearbejdning af råstoffet, idet afgiften nu kan afløftes i begge  

 tilfælde.
Det er SKATs  

 opfattelse, at der ved den konkrete proces ikke er sket en videregående  

 bearbejdning af kalken.
Kalken tilsættes for at regulere ph-værdien af  

 spildevandet.
Formålet med at anvende kalken er dermed ikke at skabe en  

 færdigvare af et råstof, men at ændre på spildevandsproduktet.
I lovens  

 forarbejder nævnes moler, tegl, mursten og tagsten som eksempler på  

 færdigvarer, og skabelsen af en færdigvare sidestilles med skabelsen af en  

 værdiforøgelse, jf. bl.a. punkt 2.5 i de almindelige bemærkninger.
Det er  

 efter  

 SKATs opfattelse tvivlsomt, om der er sket en værdiforøgelse henset til, at  

 det  

 oplyses, at det ikke er muligt at sælge produktet.
Muligheden for  

 at afløfte afgiften ved eksport af videreforarbejdede råvarer blev ifølge  

 forarbejderne (pkt. 2.5 i lovforslagets almindelige bemærkninger) indført for  

 at bedre konkurrenceevnen for danske producenter på eksportmarkedet.
Da  

 produktet ifølge oplysningerne deponeres i Norge, kan selskabet efter vores  

 opfattelse ikke siges at være i en konkurrencemæssig situation, som beskrevet  

 i  

 forarbejderne, og der kan derfor også af den grund rejses tvivl, om forholdet  

 omfattes af affalds- og råstofafgiftslovens § 5, stk. 3.
 På baggrund af  

 en samlet vurdering af de ovennævnte betragtninger og af det af  

 Punktafgiftscenter  

 Grenaa anførte, indstiller SKAT derfor til Skatterådet, at spørgsmålet  

 besvares  

 med et nej.
SKATs kommentar  

 til forespørgers bemærkninger til sagsfremstillingen I lovens § 5,  

 stk. 3 taler man om "bearbejdning af råstoffer", og i § 5, stk. 2,  

 om  

 "anvendelse af råstoffer i videregående processer". Efter vores  

 opfattelse dækker begrebet "videregående processer" også anvendelse  

 af kalk i forbindelse med spildevandsrensning (en proces). Vi mener, at  

 råstoffer godt kan anvendes i videregående processer og dermed være omfattet  

 af  

 afgiftspligten i lovens § 5, stk. 2, uden at der sker en videregående  

 bearbejdning af selve råstoffet, jf. § 5, stk. 3. Begrebet "bearbejdning  

 af råstoffer" må være en eller anden systematisk formning af et råstof  

 med  

 henblik på fremstilling af en salgbar vare.
Skatterådets  

 afgørelse og begrundelse Skatterådet  

 tiltræder indstillingen med den af SKAT anførte begrundelse.
