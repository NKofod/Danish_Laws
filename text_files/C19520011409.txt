 (Til præsidenten for Københavns byret og samtlige underretsdommere).
 Da det ofte er forbundet med stor vanskelighed og bekostning at få  

 gennemført de fra danske domstole fremsendte anmodninger om afhøring i  

 udlandet inden retten af personer, der er sagsøgt i faderskabssager, skal  

 justitsministeriet efter samråd med udenrigsministeriet og arbejds- og  

 socialministeriet henstille, at retterne for at lette og billiggøre  

 behandlingen af disse sager anvender følgende fremgangsmøde:
 Efter at der for den pågældende danske domstol er foretaget en indgående  

 afhøring af moderen og eventuelle vidner, sender dommeren direkte til den  

 danske repræsentation i vedkommende land - eller, hvor dette er hjemlet,  

 direkte til den pågældende domstol - en retsanmodning om indenretlig afhøring  

 af sagsøgte, se bekendtgørelse nr. 167 af 20. maj 1932 og nr. 206 af 24. maj  

 1933 (jfr. nr. 329 af 30.november 1934, C. nr. 13 af 28. maj 1936, og C. nr.  

 18 af 31. juli 1939).
 Hvis der imidlertid efter det oplyste er stor formodning for, at sagsøgte  

 vil anerkende faderskabet, eller hvis dommeren på forhånd skønner,at en  

 indenretlig afhøring kun kan gennemføres med betydelig vanskelighed eller  

 bekostning, hvilket ofte er tilfældet i lande, der ikke har tiltrådt  

 Haagerkonventionen, vil det i stedet for anmodning om indenretlig afhøring  

 være formålstjeneligt i første omgang blot at begære sagsøgte tilsagt til  

 møde for vedkommende danske repræsentation.
Indfinder sagsøgte sig, vil han blive gjort bekendt med retsvirkningerne  

 af at anerkende et faderskab, navnlig med hensyn til bidragspligten samt  

 barnets arveret og ret til at bære hans navn, jfr. lovene nr. 131 og 134 af  

 7. maj 1937, samt opfordret til at underskrive en erklæring som nedenstående  

 bilag A.
Vil den pågældende ikke anerkende faderskabet, opfordres han til at  

 underskrive en erklæring som nedenstående bilag B.
Hvis han også vægrer sig  

 ved at underskrive denne erklæring, afhøres han nærmere angående sit forhold  

 til barnets moder og om grunden til, at han ikke vil anerkende faderskabet  

 eller påtage sig bidragspligt.
 Såfremt det ikke er muligt at få sagsøgte til at møde for  

 repræsentationen, eller såfremt store afstande eller andre forhold gør et  

 sådant møde særlig besværligt, vil de nævnte erklæringsblanketter blive  

 tilsendt ham med opfordring til at underskrive en af dem - om muligt for en  

 lokal øvrighed - eller til, hvis han ikke vil underskrive, at afgive en  

 skriftlig redegørelse for sit forhold til barnets moder og om grunden til, at  

 han ikke vil anerkende faderskabet eller påtage sig bidragspligt.
 Hvis vedkommende danske domstil herefter, trods de indenretlige afhøringer  

 her i landet, det fra udlandet fremskaffede og de øvrige oplysninger, finder  

 det overvejende betænkeligt at afsige dom i sagen, har justitsministeriet  

 intet at erindre imod, at faderskabssagen hæves, såfremt moderen og en for  

 barnet beskikket værge samtykker heri.
 Af hensyn til muligheden for, at moderen herefter kan opnå understøttelse  

 til barnet i overensstemmelse med lov om offentlig forsorg § 224, stk. 2,  

 skal man anmode om, at hendes og eventuelle vidners forklaringer i retten må  

 blive indgående protokolleret, således at troværdigheden af moderens  

 forklaring så vidt muligt kan bedømmes på grundlag af protokollaterne.  

 Bestemmelsen kan i de her omhandlede tilfælde alene ventes anvendt, når der  

 har vist sig afgørende vanskeligheder ved at fremskaffe tilstrækkelige  

 oplysninger til at fastslå faderskab eller bidragspligt til barnet, uden at  

 disse vanskeligheder skyldes moderens forhold under faderskabssagen, f.eks.  

 utroværdig eller forbeholden forklaring om, hvem hun har haft samleje med i  

 barnets avlingstid.
 Det tilføjes, at der, selv om der ikke søges gennemført en retsafhøring i  

 udlandet, naturligvis altid må søges forkyndt en stævning.
 Justitsministeriet, den 3. juni 1952.
 Helga Pedersen. / Hans Topsøe-Jensen.
 Bilag A.
 på en sådan tid, at jeg kan være fader til det af hende den.....
 fødte barn, og at jeg anerkender faderskabet og er villig til at svare  

 bidrag til moderen og barnet efter nærmere bestemmelse af vedkommende danske  

 overøvrighed.
 Jeg erklærer ligeledes, at jeg er gjort bekendt med og har forstået  

 retsvirkningerne af at anerkende faderskabet, navnlig med hensyn til  

 bidragspligten, barnets arveret og ret til at være mit navn, jfr. lovene nr.  

 131 og 134 af 7. maj 1937.
 Bilag B.
Erklæring om bidragspligt.
Undertegne~ fødte barn, hvorfor jeg, der ikke vil anerkende faderskabet, erklærer mig  

 villig til at betale bidrag til moderen og barnet efter nærmere bestemmelse  

 af vedkommende danske overøvrighed, jfr. lov nr. 131 af 7. maj 1937.
