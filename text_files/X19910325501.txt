Efterskole klagede over om afslag på dispensation fra BKG om unges  

 farlige arbejde.
Arbejdet indgik i undervisning.
Afgørelse fastholdt, idet  

 der blev lagt vægt på at der foregår egentlig produktion.
 Arbejdsministeriet har i dag skrevet således til Efterskolen A:
 »I skrivelse af 12. december 1990 har A Efterskole klaget over  

 Direktoratet for Arbejdstilsynets afgørelse af 26. november 1990 vedrørende  

 afslag på anmodning om dispensation fra bekendtgørelse om unges farlige  

 arbejde.
Klagens indhold Det anføres bl.a. til støtte for klagen, at skolens landbrug er et af  

 undervisningstilbuddene til eleverne, og at arbejde i landbruget derfor ikke  

 er omfattet af bekendtgørelsen om unges farlige arbejde, idet der ikke er  

 tale om erhvervsmæssigt arbejde.
Det anføres endvidere, at grunden til, at landbruget fungerer som en  

 selvstændig enhed skyldes et forlangende fra Toldvæsenet, idet omsætningen  

 bevirker, at det er momspligtigt.
Langt hovedparten af produkterne bliver dog  

 forbrugt på skolen.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at A  

 Efterskole i skrivelse af 4. september 1990 sendte dispensationsanssøgning  

 vedrørende bekendtgørelsen om unges farlige arbejde til direktoratet.
Efterskolen søgte om dispensation fra, at skolens elever, der er mellem 14  

 og 19 år, måtte køre traktor uden traktorkørekort.
Arbejdet skulle foregå på  

 landbrugsbedriften, som er en selvstændig enhed på skolen.
 På foranledning af direktoratet udtalte kreds Nordjyllands amt i skrivelse  

 af 26. oktober 1990, at man ikke anså det for forsvarligt, at unge under 18  

 år beskæftiges med traktorkørsel, og derfor ikke kunne anbefale, at der blev  

 givet dispensation.
Kredsen mente, at skolen udmærket kunne undervise i sikkerhed og  

 arbejdsmiljø uden at eleverne behøvede at anvende traktorerne.
Kredsen  

 henviste endvidere til en arbejdsulykke, der tidligere fik kredsen til at  

 sætte spørgsmål ved, hvorvidt forholdene omkring undervisningen var  

 sikkerhedsmæssigt forsvarlige.
 I afgørelse af 26. november 1990 lagde direktoratet vægt på, at  

 traktorkørslen på skolen var omfattet af bekendtgørelsen, idet traktorkørslen  

 fandt sted som led i forbindelse med landbrugsdrift, hvis produkter sælges  

 udenfor skolen.
 Endvidere fandt direktoratet ikke, at § 22 stk. 1, i ovennævnte  

 bekendtgørelse var opfyldt, idet traktorkørsel erfaringsmæssigt er farligt.
I forbindelse med klagen til ministeriet har direktoratet påny rettet  

 henvendelse til kredsen.
Kredsen har bl.a. udtalt, at kørsel med traktor kan  

 være forbundet med stor risiko, idet der hurtigt kan opstå uforudsete og  

 farlige situationer, som indebærer, at føreren skal kunne reagere hurtigt, og  

 han skal vide, hvad der skal gøres for at modvirke den farlige situation.
 Kredsen er af den opfattelse, at uerfarne unge mennesker ikke vil være i  

 stand til at klare sådanne situationer og henviser i den forbindelse også til  

 skolens skrivelse af 4. september 1990, hvoraf fremgår, at de unge oftest er  

 sent udviklede.
 Endvidere anføres det, at statistikker viser, at der netop i aldersgruppen  

 14-18 årige sker mange ulykker.
Under henvisning til den konkrete arbejdsulykke sætter kredsen endvidere  

 spørgsmålstegn til sikkerheden i forbindelse med undervisningen i  

 traktorkørsel på skolen.
Omstændighederne ved ulykken viser, at der er  

 foretaget en uforsvarlig handling under lærerens vejledning.
Den væltede  

 traktor var ikke forsynet med styrtsikkert førerværn og var ført af en  

 15-årig elev.
Traktoren måtte slet ikke anvendes af skolen og slet ikke af en  

 15-årig.
Endvidere var trækfæstet fastgjort for højt oppe, hvilket bevirkede,  

 at traktoren hurtigere væltede bagover.
 Da uheldet indtraf, var traktorførerne uden eftersyn, og den 15 årige var  

 ikke i besiddelse af fornødent traktorkort.
Kredsen anfører endelig, at skolen driver et traditionelt landbrug med  

 egentlig produktion.
Når skolen i skrivelsen til ministeriet anfører, at  

 hovedparten af produkterne bliver brugt på skolen, vurderer kredsen, at nogle  

 af produkterne bliver leveret andetsteds.
 På den baggrund anser kredsen, at skolens unge er omfattet af  

 bekendtgørelsen om unges farlige arbejde.
I udtalelsen til ministeriet anfører direktoratet, at man fra skolens side  

 har oplyst, at landbruget fungerer som en selvstændig enhed, der tillige er  

 momsregistreret.
Da der yderligere foregår egentlig produktion og salg af  

 denne, er det direktoratets opfattelse, at der er tale om erhvervsmæssigt  

 arbejde.
 På den baggrund indstiller direktoratet, at afgørelsen af 26. november  

 1990 fastholdes, således at der gives afslag på anmodningen om dispensation  

 fra bekendtgørelse nr. 103 af 15. februar 1989 om unges farlige arbejde.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har udtalt, at landbrugets arbejdsgivere, de  

 private og de offentlige arbejdsgivere støtter klageren under henvisning til,  

 at der er tale om en undervisningssituation, der ikke er omfattet af  

 bekendtgørelsen om unges farlige arbejde.
Arbejdsgiverne mener ikke, at det  

 forhold, at skolen er momsregistreret er ensbetydende med, at traktorkørslen  

 udføres i erhvervsmæssigt øjemed.
 Direktoratet bemærker, at der er tale om en efterskole med  

 undervisningstilbud svarende til 8-10 klasseniveau og at efterskolen ikke er  

 en landbrugskole, hvor anvendelse af traktorer indgår i undervisningen.  

 Direktoratet oplyser, at produktionen af landbrugsvarer, hvori traktorkørsel  

 indgår, således ligger udenfor det almindelige undervisningsforløb.
 LO, Arbejdslederne, AC, FTF og formanden kan med henvisning til  

 direktoratets bemærkninger, støtte direktoratets indstilling.
Arbejdsministeriets afgørelse Arbejdsministeriet skal i den anledning meddele, at direktoratets  

 afgørelse om afslag på anmodning om dispensation fastholdes, således at der  

 ikke kan meddeles dispensation fra Arbejdsministeriets bekendtgørelse nr. 103  

 af 15. februar 1989 om unges farlige arbejde.
Arbejdsministeriets begrundelse Arbejdsministeriet har i afgørelsen lagt vægt på, at der i skolens  

 landbrug foregår egentlig produktion, og at en del af denne produktion dels  

 sælges og dels bruges på skolen.
Endvidere er landbruget momsregistreret og  

 udskilt som en selvstændig enhed.
På baggrund heraf er der efter ministeriets  

 vurdering tale om erhvervsmæssigt arbejde.
Ministeriet har endvidere lagt vægt på, at der netop i aldersgruppen 14-18  

 årige indtræffer mange arbejdsulykker, hvilket den stedfundne arbejdsulykke  

 på efterskolen også viser.« P.
M.
V.
E.
B.
