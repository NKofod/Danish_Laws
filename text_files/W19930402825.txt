Klagers påstand om betaling af skyldigt beløb taget til følge, da  

 indklagedes konkursbo ikke ønskede at indtræde i sagen K E N D E L S E i voldgiftssag nr.
C-3708 K mod A A/S, nu under konkurs Ved klageskrift af 18. december 1991 har K ApS, Xvej 41, X-by, indklaget A  

 A/S, Y-vej 3, Y-by, for en i henhold til »Regler for behandling af sager  

 ved Voldgiftsretten for Bygge- og Anlægsvirksomhed« nedsat voldgiftsret,  

 bestående af direktør, civilingeniør Per Dibbern Johansen, civilingeniør J.  

 Pilgaard Kristensen og højesteretsdommer Palle Kiil med sidstnævnte som  

 formand.
 I klageskriftet har klageren nedlagt påstand om, at indklagede tilpligtes  

 at betale klageren 456.972,93 kr. med renter 5% over diskontoen fra den 11.  

 oktober 1991, til betaling sker.
 Beløbet angives at skyldes til rest vedrørende en entreprise, som klageren  

 har udført for indklagede i forbindelse med byggerier i X-land.
 Indklagede påstod i svarsskrift af 25. marts 1992 frifindelse, idet  

 klagers opgørelse af mellemværendet blev bestridt, ligesom der efter  

 indklagedes opfattelse var mangler ved det udførte arbejde.
Efterfølgende er den indklagede virksomhed imidlertid taget under  

 konkursbehandling.
På voldgiftsrettens foranledning - med henvisning til  

 konkurslovens § 141, stk. 1 og 4 - har boets kurator herefter meddelt,  

 »at boet ikke ønsker at indtræde i den verserende retssag«, og at  

 »voldgiftsnævnet (derfor) er forpligtet til at afsige dom i  

 overensstemmelse med klagers påstand«.
 Klagers advokat har i skrivelse af 24. september 1993 begæret sagen  

 fortsat ved voldgiftsretten, jf. konkurslovens § 141, stk. 4, og kendelse  

 afsagt.
Da sagen herefter er fortsat ved voldgiftsretten, og da kurators  

 stillingtagen til kravet indebærer, at boet tager bekræftende til genmæle  

 over for klagerens påstand, afsiger voldgiftsretten følgende K E N D E L S E:
 Inden 14 dage efter denne kendelses modtagelse skal indklagede, A A/S  

 under konkurs, til klageren, K ApS, betale 456.972,93 kr. tillige med renter  

 heraf 5% over diskontoen fra den 11. oktober 1991, til betaling sker, samt i  

 sagsomkostninger 5.000 kr.
 De omkostninger, som er forbundet med voldgiftsrettens behandling af  

 sagen, skal betales af indklagede og afregnes af det tidligere indbetalte  

 depositum.
