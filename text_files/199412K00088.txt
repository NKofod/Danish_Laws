Nr LSF 88 Forslag til Lov om ændring af forskellige skattelove (Misbrug af  

 dobbeltbeskatningsoverenskomster) Fremsat af skatteministeren (Carsten Koch) den 30. november 1994 Vedtaget ved tredjebehandling den 16. december 1994 Lov nr. 1121 af 21/12/1994 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. I § 5 C indsættes efter stk. 2 som nyt stykke:
»Stk. 3. Vederlag for vedhængende renter i forbindelse med  

 erhvervelse af rentebærende fordringer kan ikke fradrages, såfremt  

 renteindtægter af fordringen eller gevinster på fordringen omfattet af  

 kursgevinstloven som følge af en dobbeltbeskatningsoverenskomst ikke skal  

 medregnes ved opgørelse af den skattepligtige indkomst.« 2. I § 5 D indsættes efter 2. pkt.:
»Provisioner m.v. som nævnt i § 5, stk. 3, fordeles over låneperioden  

 uanset størrelsen.« 3. Efter § 5 E indsættes:
» § 5 F.
Såfremt en fordring er erhvervet for lånte midler og  

 renteindtægter eller gevinster omfattet af kursgevinstloven som følge af en  

 dobbeltbeskatningsoverenskomst ikke skal medregnes ved opgørelse af den  

 skattepligtige indkomst, kan renteudgifter, kurstab, provisioner, præmier  

 eller andre udgifter vedrørende lånet ikke fradrages ved indkomstopgørelsen.
 Stk. 2. Stk. 1 finder tilsvarende anvendelse ved erhvervelse af  

 aktier i selskaber, der direkte eller indirekte i væsentligt omfang ejer  

 fordringer som nævnt i stk. 1.
Stk. 3. Erhvervelse af fordringer for lånte midler efter stk. 1  

 anses for at foreligge, hvis den skattepligtige i forbindelse med  

 erhvervelsen har optaget lån, der står i åbenbart misforhold til det  

 kapitalbehov, som den skattepligtiges øvrige virksomhed betinger, eller hvis  

 sammenhængen mellem erhvervelse og låneoptagelse klart fremgår af  

 omstændighederne ved erhvervelsen.
Opnåelse af usædvanlig kredit sidestilles  

 med låneoptagelse.
Stk. 4. Imod den skattepligtiges påstand kan beskatning efter stk.  

 1 kun gennemføres efter Ligningsrådets nærmere bestemmelse.« § 2 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, indsættes efter § 6 B:
» § 6 C.
Tab på fordringer kan ikke fradrages ved opgørelsen  

 af den skattepligtige indkomst, såfremt renteindtægter af fordringen eller  

 gevinster på fordringen omfattet af denne lov som følge af en  

 dobbeltbeskatningsoverenskomst ikke skal medregnes ved opgørelse af den  

 skattepligtige indkomst.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for udgifter og tab, der vedrører tiden  

 efter den 30. november 1994.
 Stk. 3. Såfremt vedhængende renter af en fordring som nævnt i § 1,  

 nr. 1, forfalder efter den 30. november 1994, fordeles vederlaget over  

 perioden mellem erhvervelsen af fordringen og renternes forfaldstidspunkt.
 Stk. 4. Udgifter i forbindelse med lån som nævnt i § 1, nr. 3, der  

 ikke er indfriet inden den 30. november 1994, fordeles over den periode, de  

 vedrører.
 Stk. 5. Tab på fordringer omfattet af § 2, der er erhvervet inden  

 den 30. november 1994 og afstås efter dette tidspunkt, fordeles over den  

 periode, tabet vedrører.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. I § 5 C indsættes efter stk. 2 som nyt stykke:
» Stk. 3. Vederlag for vedhængende renter i forbindelse med  

 erhvervelse af rentebærende fordringer kan ikke fradrages, såfremt  

 renteindtægter af fordringen eller gevinster på fordringen omfattet af  

 kursgevinstloven som følge af en dobbeltbeskatningsoverenskomst ikke skal  

 medregnes ved opgørelse af den skattepligtige indkomst.« 2. I § 5 D indsættes efter 2. punktum: »Provisioner  

 m.v. som nævnt i § 5, stk. 3, fordeles over låneperioden uanset  

 størrelsen.« 3. Efter § 5 E indsættes:
» § 5 F.
Såfremt en fordring er erhvervet for lånte midler, og  

 renteindtægter eller gevinster omfattet af kursgevinstloven som følge af en  

 dobbeltbeskatningsoverenskomst ikke skal medregnes ved opgørelse af den  

 skattepligtige indkomst, kan renteudgifter, kurstab, provisioner, præmier  

 eller andre udgifter vedrørende lånet ikke fradrages ved indkomstopgørelsen.
 Stk. 2. Stk. 1 finder tilsvarende anvendelse ved erhvervelse af  

 aktier i selskaber, der direkte eller indirekte i væsentlig omfang ejer  

 fordringer som nævnt i stk. 1.
Stk. 3. Erhvervelse af fordringer for lånte midler efter stk. 1  

 anses for at foreligge, hvis den skattepligtige i forbindelse med  

 erhvervelsen har optaget lån, der står i åbenbart misforhold til det  

 kapitalbehov, som den skattepligtiges øvrige virksomhed betinger, eller hvis  

 sammenhængen mellem erhvervelse og låneoptagelse klart fremgår af  

 omstændighederne ved erhvervelsen.
Opnåelse af usædvanlig kredit sidestilles  

 med låneoptagelse.
Stk. 4. Imod den skattepligtiges påstand kan beskatning efter stk.  

 1 kun gennemføres efter Ligningsrådets nærmere bestemmelse.« § 2 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, indsættes efter § 6 B:
» § 6 C.
Tab på fordringer kan ikke fradrages ved opgørelsen  

 af den skattepligtige indkomst, såfremt renteindtægter af fordringen eller  

 gevinster på fordringen omfattet af denne lov som følge af en  

 dobbeltbeskatningsoverenskomst ikke skal medregnes ved opgørelse af den  

 skattepligtige indkomst.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for udgifter og tab, der vedrører tiden  

 efter den 30. november 1994.
 Stk. 3. Såfremt vedhængende renter af en fordring som nævnt i § 1,  

 nr. 1, forfalder efter den 30. november 1994, fordeles vederlaget over  

 perioden mellem erhvervelsen af fordringen og renternes forfaldstidspunkt.
 Stk. 4. Udgifter i forbindelse med lån som nævnt i § 1, nr. 3, der  

 ikke er indfriet inden den 30. november 1994, fordeles over den periode, de  

 vedrører.
 Stk. 5. Tab på fordringer omfattet af § 2, der er erhvervet inden  

 den 30. november 1994 og afstås efter dette tidspunkt, fordeles over den  

 periode, tabet vedrører.
Bemærkninger til lovforslaget Formålet med lovforslaget er at imødegå skattearbitrage ved udnyttelse af  

 dobbeltbeskatningsoverenskomsterne til at opnå vilkårligt store fradrag.
Efter lovforslaget kan en skattepligtig person eller selskab m.fl. ikke få  

 fradrag for vederlag for vedhængende renter i forbindelse med erhvervelse af  

 en rentebærende fordring, såfremt Danmark som følge af reglerne i en  

 dobbeltbeskatningsoverenskomst ikke kan beskatte afkastet fra fordringen  

 efter almindelige danske regler.
Endvidere gives der ikke fradrag for  

 renteudgifter m.v. på et lån, som er anvendt til erhvervelse af en fordring,  

 såfremt Danmark ikke kan beskatte afkastet af fordringen efter almindelige  

 danske regler.
Tilsvarende kan der heller ikke opnås fradrag for tab på  

 fordringer, såfremt renteindtægterne på fordringen ikke skal medregnes ved  

 indkomstopgørelsen.
 Efter de almindelige skatteregler indrømmes der fradrag for renteudgifter  

 af lån, uanset hvad lånet er anvendt til.
 Der indrømmes endvidere fradrag for vederlag for vedhængende renter i de  

 tilfælde, hvor en skattepligtig køber en fordring med en vedhængende rente.  

 Til gengæld skal erhververen medregne hele renten ved førstkommende termin  

 ved indkomstopgørelsen.
 Såfremt man kan opnå fradrag for udgifter, f.eks. rentefradrag eller  

 fradrag for provisioner, der finansierer tilsvarende skattefri indtægter, kan  

 man opnå vilkårligt store fradrag ved at låne tilstrækkeligt store beløb.  

 Herved kan skatten af anden indkomst fjernes.
De fleste danske dobbeltbeskatningsoverenskomster med andre lande er  

 udformet på den måde, at Danmark og det andet land deler beskatningen af  

 renter, som betales af en skyldner i det andet land (kildestaten) til en  

 fordringshaver, som er hjemmehørende i Danmark (bopælsstat). Overenskomsten  

 har en bestemmelse om, at kildestaten må beskatte renten, men højst med en  

 aftalt procentsats af rentens bruttobeløb.
Overenskomsten har dernæst en  

 bestemmelse, som medfører, at Danmark som bopælsstat også må beskatte renten,  

 men skal nedsætte den danske skat med den skat, som er betalt i kildestaten,  

 dog højst den forholdsmæssige del af den danske skat, som falder på den  

 udenlandske rente.
Ved lov nr. 426 af 25. maj 1993 blev det præciseret i ligningslovens § 33  

 F, at den udenlandske indtægt, der berettiger til lempelse efter denne  

 metode, skal nedsættes med de udgifter, der er forbundet med den  

 lempelsesberettigede indtægt.
Samtidig blev der gennemført en regel i § 5 D  

 om periodisering af renteudgifter.
Det vil sige, at når renteudgifterne skal  

 fragå i den udenlandske rente, for hvilken der skal beregnes nedslag i  

 skatten, bliver nedslaget nul, hvis nettoindtægten er nul.
Herved modvirkes  

 spekulation i balanceoppustning.
Dog sker der ikke periodisering af udgifter  

 til stiftelsesprovision for lån, såfremt de ikke overstiger 2,5 pct. af  

 lånets hovedstol.
Dobbeltbeskatningsoverenskomsten med Brasilien har imidlertid en særlig  

 bestemmelse om, at renter, som hidrører fra gældsbeviser eller obligationer  

 m.v. udstedt af den brasilianske stat, kun kan beskattes i Brasilien, selvom  

 de bliver udbetalt til personer eller selskaber, der er fuldt skattepligtige  

 til Danmark.
Det vil sige, at den brasilianske renteindtægt på  

 statsobligationer ganske enkelt ikke medregnes ved opgørelsen af den  

 skattepligtige indkomst, således at der ikke skal beregnes nogen lempelse for  

 udenlandsk skat.
I så fald er renteudgifter m.v på lånet afholdt for at  

 erhverve de skattefri renteindtægter fuldt fradragsberettigede.
Som følge af  

 denne asymmetri kan man ved at låne tilstrækkeligt store beløb opnå  

 vilkårligt store rentefradrag.
 Det foreslås derfor at ændre ligningslovens § 5 C, således at der ikke  

 gives fradrag for udgifter til vederlag for vedhængende renter ved  

 erhvervelse af en udenlandsk rentebærende fordring, hvis det modsvarende  

 afkast af fordringen som følge af en dobbeltbeskatningsoverenskomst ikke kan  

 beskattes her i landet.
I ligningslovens § 5 F foreslås en ny regel, som bestemmer, at der ikke  

 gives fradrag for udgifter for lån, som er anvendt til erhvervelse af  

 fordringer, hvis det modsvarende afkast af fordringen som følge af en  

 dobbeltbeskatningsoverenskomst ikke kan beskattes her i landet.
Det skal også  

 gælde i de tilfælde, hvor Danmark efter en dobbeltbeskatningsoverenskomst  

 ikke kan beskatte renteafkastet af fordringen, selvom overenskomsten ikke  

 hindrer Danmark i at beskatte en eventuel kursgevinst.
 Den foreslåede regel i § 5 F skal kun gælde i de tilfælde, hvor der er  

 optaget et lån, som ikke står i realistisk forhold til låntagerens øvrige  

 økonomiske forhold, så der ikke er tvivl om, at der er tale om renter af lån  

 til skattespekulation.
 Endvidere foreslås, at ved opgørelsen af udenlandsk renteindkomst, som  

 berettiger til skattelempelse efter ligningslovens § 33 eller en  

 dobbeltbeskatningsoverenskomst, skal alle provisioner uanset størrelsen i  

 forhold til hovedstolen periodiseres.
 Endelig foreslås en ny regel i kursgevinstlovens § 6 C, hvorefter tab på  

 fordringer, f.eks fordi de er erhvervet til en kurs over pari som følge af en  

 påtrykt rente over markedsrenten, ikke kan fradrages, hvis renter eller  

 kursgevinster ikke skal medregnes ved indkomstopgørelsen som følge af en  

 dobbeltbeskatningsoverenskomst.
Ved skattereformen blev det princip tilstræbt, at indkomster uanset art  

 som udgangspunkt skulle beskattes ens.
Dette princip tillige med en række  

 målrettede indgreb mod bestemmelser, der har været anvendt til  

 skatteomgåelse, har betydet, at spekulationen i beskatningssystemet er blevet  

 mærkbart reduceret.
Ovennævnte principper tilstræbes også, når der er tale om dispositioner på  

 tværs af grænserne.
De seneste forslag herom er L 162 fra folketingsåret  

 1993-94 om misbrug af dobbeltbeskatningsoverenskomster i forbindelse med  

 udbytte, samt L 35 (international beskatning) fremsat i denne samling.
Bestemmelser i dobbeltbeskatningsoverenskomster kan medføre, at Danmark  

 ikke kan beskatte indtægter, som ellers ville være skattepligtige.
Det  

 forhold, at Danmark har en lang række dobbeltbeskatningsoverenskomster,  

 hvoraf en væsentlig del er indgået før valutaliberaliseringen og således  

 afspejler et internationalt økonomisk samkvem væsentligt forskelligt fra det  

 aktuelle, betyder imidlertid, at skattesystemet udsættes for pres ved hjælp  

 af spekulation i dobbeltbeskatningsoverenskomster.
 Skatteministeriet forhandler hele tiden nye aftaler, men dels er der stor  

 tilgang af nye lande, med hvilke der ønskes indgået nye  

 dobbeltbeskatningsoverenskomster, dels er en ny- eller genforhandling ofte  

 særdeles langsommelig.
 Dette i kombination med antallet af overenskomster på over 50 betyder, at  

 det fortsat er nødvendigt at foretage indgreb mod nye  

 spekulationsarrangementer i takt med, at de dukker op.
 Det vil med de mange forskelligartede og indbyrdes modstridende hensyn,  

 der varetages ved hjælp af skattesystemet, næppe være muligt helt at standse  

 strømmen af nye spekulative transaktioner, hvis økonomisk rentabilitet alene  

 er begrundet gennem udnyttelse af skattereglerne.
 Imidlertid er det regeringens intention fortsat at gribe ind over for  

 skattearbitrage, hvorved skatteydere vilkårligt kan afgøre størrelsen af  

 deres egen skat.
Provenumæssige bemærkninger De skattearrangementer, som lovforslaget skal omfatte, er formentlig først  

 ved at blive påbegyndt.
Lovforslaget vil modvirke et fremtidigt og antageligt  

 stigende provenutab som følge af denne form for skattespekulation.
Administrative bemærkninger Lovforslaget skønnes kun at vedrøre et forholdsvis begrænset antal  

 skattepligtige.
Gennemførelsen af forslaget skønnes derfor ikke at få  

 nævneværdige administrative konsekvenser.
Erhvervsøkonomiske bemærkninger Lovforslaget skønnes ikke at have erhvervsøkonomiske konsekvenser.
EU-retlige konsekvenser Lovforslaget skønnes ikke at have EU-retlige konsekvenser.
Specielle bemærkninger § 1 Nr. 1 Ligningslovens § 5 C omhandler den skattemæssige behandling af vederlag  

 for vedhængende renter i forbindelse med overdragelse af rentebærende  

 fordringer.
Ved erhvervelse af rentebærende fordringer skal køber normalt  

 betale sælger et beløb svarende til den rente, der er optjent på den  

 pågældende fordring i perioden fra den seneste termin til  

 afviklingstidspunktet.
Til gengæld for vederlaget modtager køber hele renten  

 ved den førstkommende termin.
Efter ligningslovens § 5 C kan køber fradrage  

 vederlaget i det indkomstår, hvor erhvervelsen sker.
Til gengæld medregnes  

 den tilhørende rente uden nedslag ved opgørelsen af den skattepligtige  

 indkomst i det indkomstår, hvor den forfalder.
 Det foreslåede stk. 3 til § 5 C medfører, at der ikke gives fradrag for  

 vederlag for vedhængende renter af en udenlandsk fordring, hvis en  

 dobbeltbeskatningsoverenskomst medfører, at afkastet af den pågældende  

 fordring slet ikke kan beskattes her i landet.
Nr. 2 Efter de gældende regler i ligningslovens § 5 D skal renteindtægter og  

 renteudgifter altid fordeles over den periode, de vedrører, når der skal  

 beregnes lempelse for udenlandsk skat.
Herved sikres, at de  

 nedslagsberettigende udenlandske renteindtægter opgøres på nettobasis.  

 Derimod fradrages stiftelsesprovisioner, engangspræmier og lignende i  

 forfaldsåret, medmindre de overstiger 2,5 pct. af lånets hovedstol.
Ved store  

 lånearrangementer kan 2,5 pct. af lånets hovedstol, der straks kan fradrages,  

 udgøre betydelige beløb.
Ved at optage lånet den sidste dag i året kan for  

 denne del opnås et brud på nettoprincippet, således at der i det  

 efterfølgende år opnås nedslag på grundlag af et større beløb end den reelle  

 nettoindtægt.
Det foreslås derfor, at § 5 D udvides, således at alle  

 stiftelsesprovisioner på lån, der vedrører udenlandske renteindtægter, altid  

 fordeles over hele låneperioden.
Nr. 3 Den foreslåede § 5 F skal kun omfatte fradrag for udgifter vedrørende et  

 lån, som er anvendt til optagelse af udenlandske fordringer, hvis afkast ikke  

 kan beskattes her i landet.
Efter den foreslåede bestemmelse afskæres fradragsret for de samme  

 udgifter, som er omfattet af den gældende bestemmelse i ligningslovens § 5 E  

 om lån til erhvervelse af visse udenlandske aktier.
Det medfører, at der ikke  

 gives fradrag for renteudgifter, kurstab, stiftelsesprovisioner, løbende  

 provisioner, præmier eller andre udgifter vedrørende lånet.
 Som afkast af en udenlandsk fordring anses både renter og gevinster på  

 fordringen, som er skattepligtige efter kursgevinstloven.
 For at undgå, at bestemmelsen omgås ved at indskyde et eller flere  

 selskaber mellem den danske skatteyder, som har optaget et lån, og den  

 udenlandske skyldner, foreslås det i stk. 2, at reglen også finder anvendelse  

 for udgifter til erhvervelse af aktier i et selskab, der direkte eller  

 indirekte ejer fordringer, hvis afkast ikke kan beskattes som følge af en  

 dobbeltbeskatningsoverenskomst.
Det er dog en betingelse, at selskabet i væsentligt omfang ejer de  

 fordringer, som er omfattet af forslaget.
Som udgangspunkt vil besiddelse af  

 disse fordringer blive anset som væsentlig, hvis værdien heraf udgør omkring  

 25 pct. af selskabets samlede nettoformue (egenkapital). Ved opgørelsen af  

 egenkapital anvendes de regnskabsmæssige værdier og ikke de skattemæssige  

 værdier.
§ 5 F gælder for udgifter vedrørende et lån til erhvervelse af fordringer  

 på en udenlandsk skyldner.
Det afgørende er, om en fremmed stat, Færøerne  

 eller Grønland anses som kildestat for afkastet af fordringen efter reglerne  

 i en dobbeltbeskatningsoverenskomst.
En fremmed stat, Færøerne eller Grønland anses efter en dansk  

 dobbeltbeskatningsoverenskomst typisk som kildestat, hvis skyldneren er  

 hjemmehørende der, eller hvis skyldneren er hjemmehørende i den fremmede  

 stat, Færøerne eller Grønland i henhold til en dansk overenskomst, selvom  

 skyldneren er hjemmehørende i Danmark i henhold til dansk lovgivning.
Endelig  

 anses en fremmed stat, Færøerne eller Grønland som kildestat, hvis skyldneren  

 er hjemmehørende her i landet efter dansk skattelovgivning, men efter en  

 dansk overenskomst har et fast driftssted eller et fast sted i den fremmede  

 stat, Færøerne eller Grønland, hvortil fordringen er knyttet.
Bestemmelsen i § 5 F kan kun anvendes for renteudgifter af et lån, som  

 klart er anvendt til direkte eller indirekte erhvervelse af udenlandske  

 fordringer, eller som står i åbenbart misforhold til det kapitalbehov, som  

 skyldnerens øvrige virksomhed betinger, jf. stk. 3. Opnåelse af usædvanlig  

 kredit sidestilles med låneoptagelse.
Efter stk. 4 kan fradragsbegrænsningen  

 mod den skattepligtiges påstand kun gennemføres efter ligningsrådets nærmere  

 bestemmelse.
Der kan henvises til praksis vedrørende kursgevinstlovens § 7 A,  

 aktieavancebeskatningslovens § 2 c samt ligningslovens § 5 E.
§ 2 Den foreslåede ny bestemmelse i kursgevinstlovens § 6 C går ud på, at der  

 ikke gives fradrag for tab på en fordring, hvis den modsvarende renteindtægt  

 eller kursgevinst på fordringen ikke kan medregnes ved opgørelsen af  

 skattepligtig indkomst som følge af en dobbeltbeskatningsoverenskomst.
Dette  

 gælder uanset de øvrige bestemmelser i kursgevinstloven om fradrag for tab.  

 Den ny bestemmelse vil f.eks. medføre, at der ikke gives fradrag for tab ved  

 indfrielse af en fordring, som er erhvervet til en kurs over pari, hvis en  

 dobbeltbeskatningsoverenskomst medfører, at renter eller kursgevinster på  

 fordringen ikke kan medregnes ved opgørelse af skattepligtig indkomst.
§ 3 Lovforslaget får virkning for udgifter og tab, der vedrører tiden efter  

 den 30. november 1994. I forbindelsen med ikrafttrædelsen periodiseres de  

 udgifter, som efter lovforslaget ikke længere kan fradrages ved opgørelsen af  

 den skattepligtige indkomst.
Det vil sige, at udgifter, der efter  

 periodiseringen vedrører tiden efter den 30. november 1994, ikke kan  

 fradrages.
Såfremt vedhængende renter på en erhvervet fordring forfalder efter  

 lovforslagets fremsættelse, fordeles vederlaget herfor over perioden mellem  

 erhvervelsen af fordringen og renternes forfaldstidspunkt.
Udgifter i  

 forbindelse med lån, der klart er anvendt til erhvervelse fordringer med  

 skattefrit afkast, der ikke er indfriet inden den 30. november 1994, fordeles  

 over den periode, de vedrører.
Det vil sige, at f.eks forudfaldne renter skal  

 fordeles over hele låneperioden, og der kan herefter ikke opnås fradrag for  

 den del, der vedrører tiden efter den 30. november 1994. Tilsvarende fordeles  

 tab på fordringer med skattefrit afkast, der er erhvervet inden den 30.  

 november 1994 og afstås efter dette tidspunkt, over den periode, tabet  

 vedrører.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. I § 5 C indsættes efter stk. 2 som nyt stykke:
» Stk. 3. Vederlag for vedhængende renter i forbindelse med  

 erhvervelse af rentebærende fordringer kan ikke fradrages, såfremt  

 renteindtægter af fordringen eller gevinster på fordringen omfattet af  

 kursgevinstloven som følge af en dobbeltbeskatningsoverenskomst ikke skal  

 medregnes ved opgørelse af den skattepligtige indkomst.« » § 5 C.
Vederlag for vedhængende eller godskrevne renter i  

 forbindelse med overdragelse af rentebærende fordringer medregnes ved  

 indkomstopgørelsen hos den, der har krav på vederlaget.
Vederlaget fradrages  

 ved indkomstopgørelsen hos den, der er forpligtet til at betale vederlaget.  

 Vederlaget medregnes, henholdsvis fradrages, ved opgørelsen af den  

 skattepligtiges renteindtægter for det indkomstår, hvori handelen afvikles.  

 De til vederlaget svarende vedhængende eller godskrevne renter medregnes ved  

 opgørelsen af den skattepligtiges renteindtægter for det indkomstår, hvori de  

 forfalder til betaling.
 Stk. 2. Stk. 1 gælder ikke for skattepligtige, der fordeler  

 renteudgifter og renteindtægter på den måde, der er nævnt i § 5, stk. 5.
2. I § 5 D indsættes efter 2. punktum: »Provisioner  

 m.v som nævnt i § 5, stk. 3, fordeles over låneperioden uanset  

 størrelsen.« » § 5 D.
Ved opgørelsen af renteindkomst, som berettiger til  

 lempelse efter ligningslovens § 33 eller efter en med fremmed stat, med  

 Grønland eller Færøerne indgået overenskomst til undgåelse af  

 dobbeltbeskatning, jf. § 33 F, skal renteindtægter og renteudgifter, som  

 vedrører renteindkomsten, fordeles over den periode, renteindtægten og  

 renteudgiften vedrører.
Hvis anden kapitalindkomst eller indkomst i form af  

 udbytte, som berettiger til lempelse efter ligningslovens § 33 eller efter en  

 med fremmed stat, med Grønland eller Færøerne indgået overenskomst til  

 undgåelse af dobbeltbeskatning, jf. § 33 F, ikke forfalder i samme år som den  

 udgift, der vedrører indkomsten, skal udgiften uanset bestemmelsen i § 5,  

 stk. 2, henføres til forfaldsåret for indkomsten.« 3. Efter § 5 E indsættes:
» 5 F.
Såfremt en fordring er erhvervet for lånte midler og  

 renteindtægter eller gevinster omfattet af kursgevinstloven som følge af en  

 dobbeltbeskatningsoverenskomst ikke skal medregnes ved opgørelse af den  

 skattepligtige indkomst, kan renteudgifter, kurstab, provisioner, præmier  

 eller andre udgifter vedrørende lånet ikke fradrages ved indkomstopgørelsen.
 Stk. 2. Stk. 1 finder tilsvarende anvendelse ved erhvervelse af  

 aktier i selskaber, der direkte eller indirekte i væsentlig omfang ejer  

 fordringer, som nævnt i stk. 1.
Stk. 3. Erhvervelse af fordringer for lånte midler efter stk. 1.  

 anses for at foreligge, hvis den skattepligtige i forbindelse med  

 erhvervelsen har optaget lån, der står i åbenbart misforhold til det  

 kapitalbehov, som den skattepligtiges øvrige virksomhed betinger, eller hvis  

 sammenhængen mellem erhvervelse og låneoptagelse klart fremgår af  

 omstændighederne ved erhvervelsen.
Opnåelse af usædvanlig kredit sidestilles  

 med låneoptagelse.
Stk. 4. Imod den skattepligtiges påstand kan beskatning efter stk.  

 1 kun gennemføres efter Ligningsrådets nærmere bestemmelse.« § 2 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, indsættes efter § 6 B:
