RUNDSKRIVELSE Direktoratet har på baggrund af en konkret forespørgsel redegjort for  

 spørgsmålet om særlig lønvilkår for unde under 22 år ansat på  

 beskæftigelsesprojekter:
 Arbejdsdirektoratets bekendtgørelse nr. 385 af 22. juli 1981 fastlagde med  

 hjemmel i §97a i lov om arbejdsformidling og arbejdsløshedsforsikring mv.  

 særlige lønvilkår for unge under 22 år, der deltager i  

 beskæftigelsesprojekter i henhold til arbejdsløshedslovens §97a.
 Der har ikke været fastsat særlige lønvilkår for unde under 22 på  

 projekter under jobskabelsesordningen, men de ovenfor nævnte bestemmelser  

 vedrørende særlige lønvilkår for unge under 22 år har desuden efter en  

 overgangsregel fundet anvendelse på visse projekter med statstilskud under  

 jobskabelsesordningen.
I Arbejdsministeriets bekendtgørelse nr. 66 af 18. februar 1985 om  

 jobskabelse var indeholdt visse overgangsbestemmelser om, at bekendtgørelsen  

 om særlige lønvilkår for unge under 22 år gjaldt for jobskabelse, der alene  

 var en videreførelse af de ved jobskabelsesordningens igangsættelse allerede  

 igangværende beskæftigelsesprojekter.
De særlige lønvilkår for unge under 22.  

 år var dog begrænset til de første 6 måneders ansættelse.
Bestemmelsen gjaldt  

 også for nyansættelser af unge under 22 år på denne slags  

 jobskabelsesprojekter.
 Loven om jobskabelse er blevet ophævet d. 1. juli 1985, men fandt dog  

 stadig anvendelse på projekter, der var godkendt før dette tidspunkt.
 Sådanne projekter kunne føres videre i den resterende del af  

 godkendelsesperioden.
 Imidlertid er arbejdsløshedslovens § 97a blevet ophævet med lov nr. 877 af  

 23. december 1987, lov om ændring af lov om beskæftigelsesmuligheder for unge  

 m.v., til ikrafttræden den 1. januar 1988.
 Hermed er hjemmelen til fastsættelse af særlige lønvilkår for unge under  

 22 år under deltagelse i beskæftigelsesprojekter således bortfaldet.
 For ansatte på beskæftigelsesprojekter, som er oprettet i henhold til lov  

 nr. 293 af 21. juni 1985 har der hidtil ikke været fastlagt særlige lønvilkår  

 for unge under 22 år.
På denne baggrund kan det konkluderes, at unge under 22 år har kunnet  

 aflønnes efter særlige lønvilkår under de første 6 måneders ansættelse på  

 visse beskæftigelsesprojekter.
Der skal dog for disse projekter være opfyldt  

 følgende betingelser:
- projekterne skal være godkendt efter jobskabelsesloven, altså fra 1.  

 juli 1985 - projekterne skal være en videreførelse af beskæftigelsesprojekter, som  

 var igang på tidspunktet for jobskabelseslovens adgang til iværksættelse af  

 jobskabelsesprojekter, d.v.s. den 1. november 1982.
 Det må understreges, at begge betingelser skal være opfyldt, før der kan  

 være tale om at anvende særlige lønvilkår for unge under 22 år.
 Hvis disse betingelser er opfyldt, har der således været mulighed for at  

 anvende de særlige lønvilkår indtil ophævelsen af § 97a 1. januar 1988. Efter  

 1. januar 1988 har der ikke lovligt kunnet ske særlig aflønning af unge under  

 22 år efter de nu bortfaldne regler.
