Hermed bekendtgøres lov nr. 131 af 26. marts 1941 om  

 foranstaltninger til udryddelse af oksebremselarven med de ændringer der  

 følger af lov nr. 213 af 4. juni 1965 § 1.  Ministeren for landbrug og fiskeri kan i det  

 omfang, han skønner det påkrævet, påbyde, at enhver kreaturholder sørger for  

 udryddelse af de i hans besætning forekommende oksebremselarver.
 § 2.  Ministeren for landbrug og fiskeri kan pålægge  

 kommunalrådene ved dertil beskikkede mænd i ca. 14 dage, forinden kreaturerne  

 i almindelighed udbindes, at foretage eftersyn af alle hornkvægbesætninger i  

 kommunen, samt i det omfang, ministeren finder det fornødent, og på et af  

 ministeren nærmere fastsat tidspunkt at lade foretage et yderligere eftersyn  

 og behandling ved en dyrlæge af de nævnte besætninger.
Stk. 2.  En kreaturholder kan dog frigøre sig for de  

 nævnte eftersyn ved at tilsende kommunalrådet attest fra en dyrlæge om, at  

 der ikke i den pågældende besætning kan påvises oksebremselarver, der må  

 antages at være levende.
Attesten må ikke være ældre end 8 dage.
Såfremt det  

 af ministeren er fastsat, at der skal foretages to eftersyn, skal attest  

 indsendes særskilt for hvert af de to eftersyn.
Stk. 3.  Det påhviler kreaturholderne at stille den  

 fornødne medhjælp til rådighed ved de af kommunalrådene foranstaltede  

 eftersyn og behandlinger for oksebremselarver.
Er dyrene løsgående i hus  

 eller på græs, er det kreaturholdernes pligt at lade dyrene indfange og  

 binde.
 § 3.  Såfremt det ved et af de i § 2 nævnte eftersyn  

 godtgøres, at en kreaturholder har undladt at udrydde de i hans besætning  

 forekommende oksebremselarver, skal udryddelsen ved det pågældende  

 kommunalråds foranstaltning foretages i overensstemmelse med en af ministeren  

 for landbrug og fiskeri fastsat fremgangsmåde.
Stk. 2.  Udgifterne til eftersyn afholdes af kommunens  

 kasse, dog skal udgifterne til såvel eftersyn som den af kommunalrådet  

 foranstaltede udryddelse af oksebremselarven i sådanne besætninger, i hvilke  

 der ved noget eftersyn forefindes oksebremselarver, påhvile de pågældende  

 kreaturholdere og pålignes hver enkelt efter hans antal kreaturer på 1/2 år  

 og derover.
De pålignede beløb kan af vedkommende kommune inddrives ved  

 udpantning.
 § 4.  Ministeren for landbrug og fiskeri kan påbyde  

 eftersyn og behandling for oksebremselarver ved en dyrlæge, når kreaturer på  

 1/2 år og derover indsættes på fælles græsgang eller føres til markeder,  

 bortsalg og auktioner over sammenbragte kreaturer eller overføres til øer,  

 der er rensede for oksebremselarven, eller hvor denne kun forekommer i meget  

 ringe omfang.
 Stk. 2.  Udgifterne til de i henhold til stk. 1  

 foretagne eftersyn og behandlinger påhviler kreaturejeren efter nærmere af  

 ministeren fastsatte regler.
§ 5.  Ministeren for landbrug og fiskeri kan pålægge  

 de praktiserende dyrlæger at foretage de i denne lov omhandlede eftersyn og  

 behandlinger samt fastsætte den dyrlægerne herfor tilkommende betaling.
De  

 praktiserende dyrlæger er pligtige at holde sig de instrukser efterrettelig,  

 der måtte blive givet dem af ministeren.
 § 6.  Såfremt den foretagne behandling af et kreatur  

 til udryddelse af oksebremselarver måtte medføre dyrets død som umiddelbar  

 følge, og dette er godtgjort ved en af Veterinærdirektoratet godkendt syge-  

 og obduktionserklæring, kan ministeren for landbrug og fiskeri yde erstatning  

 i overensstemmelse med de regler, der gælder ved nedslagning af husdyr, der  

 er angrebet af ondartede smitsomme sygdomme, jf. § 8 i lov nr. 156 af 14.  

 april 1920 om smitsomme sygdomme hos husdyrene.
Stk. 2.  Erstatning kan dog ikke ydes, forsåvidt ejeren  

 selv ved uforsigtighed eller ved anvendelse af en uheldig fremgangsmåde er  

 skyld i dyrets død, eller han, såfremt der indtræder faretruende sygdomstegn,  

 har undladt at tilkalde en dyrlæge.
For forbigående sygdomstilfælde, der  

 måtte indtræde i tilslutning til behandlingen, ydes der ikke ejeren nogen  

 erstatning.
 § 7.  Ministeren for landbrug og fiskeri kan afholde  

 de udgifter, der medgår til bekendtgørelse i lokale blade om de  

 foranstaltninger, der skal træffes i anledning af de i denne lov indeholdte  

 bestemmelser.
§ 8.  En kreaturholder, der nægter at give de af  

 kommunalrådet udsendte mænd adgang til at foretage eftersyn af sine kreaturer  

 eller til at foretage udryddelse af oksebremselarven, hvor udryddelsen skal  

 ske ved kommunens foranstaltning, straffes med bøde.
Overtrædelser i øvrigt  

 af de i medfør af denne lov fastsatte bestemmelser straffes med bøde.
 § 9.  Denne lov, der ikke gælder for Færøerne, træder  

 straks i kraft, og samtidig ophæves lov nr. 50 af 14. marts 1931 om  

 foranstaltninger til udryddelse af oksebremselarven.
