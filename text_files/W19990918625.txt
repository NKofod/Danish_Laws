Nævnet fandt, at bladets korrekte forelæggelse for klageren af  

 nogle krænkende oplysninger, samt offentliggørelse af hans  

 kommentarer ikke var tilstækkeligt.
Bladet var klar over, at klagerens  

 omtalte handlinger, efter forelæggelse for højeste instans, ikke  

 var blevet kritiseret.
Bladet burde derfor ikke have bragt oplysningerne om  

 klageren.
Varetagelse af generelle hensyn nødvendiggjorde ikke  

 offentliggørelse af klagerens navn.
 God presseskik var overtrådt, og bladet blev pålagt at  

 offentliggøre et resumé af kendelsen.
Kendelse fra Pressenævnet i sag nr.  

 74/1998 har klaget til Pressenævnet over omtale bragt i  

 Væddeløbsbladet, nr. 65, den 14. august 1998, idet han mener, at  

 god presseskik er tilsidesat.
Bladets omtale bestod af et læserbrev fra en  

 dyrlæge, en artikel skrevet af bladets redaktør samt en  

 lederartikel.
I tilknytning til læserbrevet bragtes en kommentar fra  

 klageren.
 Artiklen havde overskriften "Dyrlægeformand  

 advarer!" og bl.a. følgende indhold:
 "Det er farligt, og forbudt at lade andre end  

 dyrlæger tilse og behandle sin hest, advarer  Jørgen  

  Falk-Rønne, formand for Hestepraktiserende dyrlægers forening i  

 en kommentar til nedenstående læserindlæg.
 "I foreningen har vi kendskab til, at [K] har foretaget  

 undersøgelser, stillet diagnoser og behandlet heste, som vore  

 medlemmer efterfølgende er blevet kaldt ud til.
 Vi ville gerne foretage en anmeldelse til Politiet af [K],  

 men ingen ønsker desværre at stå frem og vidne" siger  

  Jørgen  Falk-Rønne.
"Men når vi har et vidne, så vil der komme en  

 anmeldelse."" Læserbrevet, der blev bragt umiddelbart under  

 artiklen, havde bl.a. dette indhold:
"Undertegnede og kolleger bliver iblandt kaldt ud til en  

 hest, der viser sig at kræve behandling af den ene eller anden art.
Af  

 og til oplyses det, i forbindelse med, at vi gerne vil danne os et overblik  

 over sygdommen og dens forløb og derfor spørger  

 ejeren/træneren om den tidligere har haft lignende symptomer og evt.  

 været behandlet herfor, at "hesten tidligere har været behandlet  

 af dyrlæge [K]." I andre situationer bliver vi af ejere/trænere  

 forespurgt om, hvad "der kan gøres ved den sygdom eller de  

 værdier", der viste sig uregelmæssige på en  

 blodprøve udtaget og foranlediget analyseret af [K].
Derfor vil jeg gerne overfor evt. hesteejere eller  

 trænere, der kender til situationen, slå fast med  

 syvtommersøm: Omtalte [K] er ikke uddannet og autoriseret  

 dyrlæge, hvorfor denne iflg.
Loven om udøvelse af  

 dyrlægegerning ikke har ret til at betegne sig som dyrlæge ej  

 heller at udøve dyrlægegerning.
Forholdet er en klar  

 overtrædelse af loven og kan straffes.
I denne forbindelse skal det  

 også påpeges, at det er i strid med Dansk Travsports  

 Dopingreglement, hvis en løbshest tilføres et receptpligtigt  

 lægemiddel, der ikke af autoriseret dyrlæge er ordineret til den  

 enkelte hest.
Dette ansvar hviler på den for hesten ansvarlige.
 Samtidig vil jeg gerne erindre om, at omtalte [K] som  

 følge heraf ikke er erhvervsmæssigt ansvarsforsikret, hvilket  

 indebærer, at skulle uheldet være ude og der opstår skade  

 på hesten, ja, så kan ejeren kigge langt efter en evt.  

 erstatning.
Med venlig hilsen Henrik  Poulsen, dyrlæge Medlem af Hestepraktiserende Dyrlægers Forening" Klagerens kommentar, der blev bragt i tilknytning til  

 læserbrevet, lød:
 "Kommentar til  Henrik  Poulsens indlæg:
 Lad mig hermed én gang for alle og én gang  

 til for ovennævnte slå fast:
 - at møder med såvel Den Danske  

 Dyrlægeforening som kredsdyrlægen med udgangspunkt i indholdet af  

  Henrik  Poulsens læserbrev IKKE har givet anledning til nogen form for  

 indgriben.
 - at jeg er udstyret med en skriftlig tilladelse fra  

 Veterinærdirektoratet, der giver lov til at udføre de omtalte  

 blodprøver.
 - at disse instanser er områdets øverste  

 myndigheder og at det vel således må være på sin  

 plads af alle implicerede, hvoraf ovennævnte er fuldt orienteret, at  

 respektere deres afgørelser.
 Lad mig samtidig benytte lejligheden til endnu en gang at  

 understrege, at jeg er dyrlægestuderende, hverken mere eller  

 mindre.
 Et resultat kredsdyrlægen i øvrigt også  

 kom frem til, da han blev bedt om at undersøge sagen.
Med venlig hilsen [K] dyrlægestuderende Den kgl.
Veterinær og Landbohøjskole" I lederen hed det bl.a.:
 "På side 4 i dette blad er der et indlæg fra  

 dyrlæge  Henrik  Poulsen, der kraftigt advarer mod, at man benytter  

 dyrlægestuderende [K] til sine heste.
 Det er et stykke tid siden vi modtog brevet, men jeg fandt  

 det rimeligt, at undersøge de fremsatte påstande, ligesom [K]  

 skulle have lejlighed til at kommentere brevet.
 Kredsdyrlæge  Karsten  Geersbro bekræfter, at  

 der har været undersøgelser af [K]s virke, og at han har  

 afleveret en rapport til Veterinær og Fødevaredirektoratet, der  

 efterfølgende ikke har fundet anledning til at foretage sig  

 yderligere.
 Alt dette kender  Henrik  Poulsen og hans formand i  

 Hestepraktiserende Dyrlægers Forening,  Jørgen  

  Falk-Rønne udmærket til.
 Det er derfor, de er frustrerede.
Det er derfor  Henrik  Poulsen vælger den  

 utraditionelle vej at fremføre sin advarsel gennem  

 Væddeløbsbladet.
Jeg kan   og skal ikke   her tage stilling til,  

 hvad [K] gør/må/ikke må men under alle  

 omstændigheder er det vigtigt, at alle inden for trav- og galopsporten  

 bliver gjort opmærksom på, at kun personer der har  

 gennemgået dyrlægestudiet og arbejder som dyrlæge   eller  

 dyrlægers ansatte (veterinærsygeplejesker el.lign.) må  

 behandle levende dyr   i h.t. dyrlægeloven.
 Det drejer sig ikke blot om dyrets tarv.
 Det drejer sig om etik.
 Det drejer sig også om kroner og ører   for  

 ingen forsikring dækker de fejl, som en kvaksalver måtte  

 være skyld i.
Derfor bringer vi  Henrik  Poulsens   brev med kommentarer  

 fra [K] og  Jørgen  Falk-Rønne." Klageren har anført, at han er  

 dyrlægestuderende og i årevis har haft et lønnet bijob  

 på en dyreklinik.
Han har derfor udført ting, som han er blevet  

 sat til at sin chef eller på anden måde har udført via sin  

 ansættelse under klinikkens ansvar eller på  

 Landbohøjskolen.
Samtidig er han involveret i travsporten bl.a. som  

 kusk og official.
 Klageren har videre anført, at  

 dyrlægeorganisationernes øverste myndigheder ikke har fundet  

 anledning til at gribe ind over for hans aktiviteter.
Klageren har herudover anført, at han med den  

 smædekampagne, der har fundet sted i bladet i uhørt grad er  

 blevet kriminaliseret og hans navn er sværtet til.
Hans virke er blevet  

 betegnet som kvaksalver samtidig med at redaktøren på lederplads  

 direkte annoncerer efter vidner og beviser blandt bladets læsere, og at  

 hans fremtidige karriere som dyrlæge derved er blevet sat til offentlig  

 diskussion alene på grundlag af et læserbrev.
 Klageren har endelig anført, at han hverken er  

 anmeldt, sigtet, tiltalt eller dømt for nogen ulovligheder.
Bladet har i en udtalelse anført, at bladet foretog  

 en nøje vurdering af det pågældende læserbrev  

 på grund af dets alvorlige indhold.
Redaktøren sendte kopi heraf  

 til Dansk Travsports Centralforbund og forhørte sig på  

 Landbohøjskolen, hos kredsdyrlægen samt hos  Jørgen  

  Falk-Rønne, der er formand for Foreningen af Hestepraktiserende  

 Dyrlæger.
Endvidere kontaktede redaktøren klageren for at give  

 ham mulighed for at komme med sine kommentarer.
 Bladet har videre anført, at man på  

 lederplads har søgt at se det generelle perspektiv i sagen.
Bladet har herudover anført, at ordet kvaksalver  

 skal opfattes som en person, der praktiserer uden at have den fornødne  

 autorisation hertil, og ordet er brugt i generel betydning.
Bladet har  

 beklaget, hvis klageren har haft anledning til at tro, at ordet kvaksalver  

 var møntet på ham.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Ole Askvig.
 Pressenævnet udtaler:
 Det er et grundlæggende presseetisk princip, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
 Læserbrevet indeholdt oplysninger af denne karakter,  

 og bladet har på korrekt vis efterprøvet oplysningerne og ladet  

 klageren komme til orde samtidig med offentliggørelsen af  

 oplysningerne.
En forelæggelse af de skadelige oplysninger for den  

 omtalte er imidlertid ikke altid tilstrækkelig.
I denne sag var bladet  

 bekendt med, at Veterinær og Fødevaredirektoratet ikke ville  

 foretage sig yderligere i anledning af undersøgelsen fra  

 kredsdyrlægen.
Alligevel bragte bladet de skadelige og krænkende  

 oplysninger og kommenterede disse i en tilhørende artikel samt i en  

 lederartikel.
På dette grundlag er det Pressenævnets opfattelse,  

 at god presseskik er tilsidesat ved bladets omtale af klagerens forhold.
 Det er endvidere Pressenævnets opfattelse, at  

 varetagelse af de generelle hensyn, bladet har anført, ikke  

 nødvendiggjorde, at klagerens navn blev nævnt.
 Pressenævnet udtaler derfor sin kritik af  

 Væddeløbsbladet.
 I medfør af medieansvarslovens § 49  

 pålægges det herefter den ansvarshavende redaktør af  

 Væddeløbsbladet at offentliggøre følgende:
 "Kendelse fra Pressenævnet.
Væddeløbsbladet har i nr. 65, den 14. august  

 1998 bragt et læserbrev fra en dyrlæge, der advarer mod at man  

 bruger dyrlægestuderende [K] til sine heste.
Samtidig bragte bladet en  

 kommentar fra [K], en artikel skrevet af bladets redaktør samt en  

 lederartikel, der ligeledes omtalte [K].
 [K] har klaget til Pressenævnet, idet han mener, at  

 god presseskik er tilsidesat.
 Bladet har i en udtalelse til Pressenævnet bl.a.  

 anført, at bladet foretog en nøje vurdering af det  

 pågældende læserbrev på grund af dets alvorlige  

 indhold, og at bladet på lederplads søgte at se det generelle  

 perspektiv i sagen.
Pressenævnet har i anledning af klagen udtalt, at  

 forelæggelse af de skadelige oplysninger for den omtalte ikke altid er  

 tilstrækkelig for at tilgodese overholdelse af god presseskik.
I denne  

 sag var bladet bekendt med, at Veterinær og Fødevaredirektoratet  

 ikke ville foretage sig yderligere i anledning af undersøgelsen fra  

 kredsdyrlægen.
Alligevel bragte bladet de skadelige og krænkende  

 oplysninger og kommenterede disse i en tilhørende artikel samt i en  

 lederartikel.
På dette grundlag er det Pressenævnets opfattelse,  

 at god presseskik er tilsidesat ved bladets omtale af klagerens forhold.
 Det er endvidere Pressenævnets opfattelse, at  

 varetagelse af de generelle hensyn, bladet har anført, ikke  

 nødvendiggjorde, at klagerens navn blev nævnt.
 Pressenævnet udtaler derfor sin kritik af  

 Væddeløbsbladet.
København, den 23. september 1998 Per Sørensen, Aage Lundgaard, Tage Clausen og Ole  

 Askvig." Afsagt den 23. september 1998.
