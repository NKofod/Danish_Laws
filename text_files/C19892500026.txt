Regeringen har besluttet, at ledende tjenestemænd m.v. skal underrette  

 pågældende minister, inden de påtager sig hverv som medlem af bestyrelser for  

 erhvervsdrivende aktieselskaber, anpartsselskaber o.lign.
I den anledning  

 fastsættes:
 § 1.  Det påhviler indehaverne af stillinger inden for  

 Forsvarsministeriets område i lønrammerne 38, 39 og 40 samt Direktøren for  

 Forsvarets Oplysnings- og Velfærdstjeneste og Direktøren for Statens  

 Konfektion forinden påtagelse af hverv som medlem af bestyrelser for  

 erhvervsdrivende aktieselskaber, anpartsselskaber o.lign. at anmelde dette  

 til Forsvarsministeriet.
 § 2.  Anmeldelsen sendes ad kommandovejen til  

 Forsvarsministeriet og skal indeholde oplysninger om hvervets art, selskabets  

 formål samt det eventuelle honorars størrelse.
§ 3.  Spørgsmålet om, hvorvidt et hvervs karakter er  

 forenelig med varetagelsen af den pågældendes stilling i forsvaret, vurderes  

 konkret i det enkelte tilfælde.
Såfremt Forsvarsministeren efter en sådan  

 vurdering ikke finder, at der bør gøres indsigelse herimod, vil anmeldelsen  

 blive forelagt Statsministeren til afgørelse.
Den pågældende  

 stillingsindehaver vil herefter modtage svar på sin anmeldelse.
 § 4.  Indehaverne af ovennævnte stillinger, som  

 allerede har påtaget sig hverv af omhandlede karakter, skal forholde sig som  

 anført i §§ 2 og 3, såfremt de fortsat ønsker at bibeholde pågældende hverv.  

 Sådanne anmeldelser skal være Forsvarsministeriet i hænde senest den 1/3  

 1989.
 § 5.  Dette cirkulære træder i kraft ved kundgørelsen.
 P.M.V.
 E.B.
Else K.
Sørensen.
