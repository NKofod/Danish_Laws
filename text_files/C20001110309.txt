Kundgørelse om pressekort Der bør kun gives journalister og pressefotografer  

 m.fl. adgang til at passere politiafspærringer, hvis de legitimerer sig  

 ved et særligt pressekort, der er forsynet med indehaverens fotografi.  

 Nærmere meddelelse om pressekortets udstedelse, udseende og indhold vil  

 blive udsendt af Rigspolitichefen.
Er det i særlige tilfælde  

 påkrævet, kan politimesteren (i København  

 politidirektøren) dog udstede særlige passérkort, der  

 giver adgang gennem politiafspærringer.
Disse kort, der i udseende  

 tydeligt må adskille sig fra de ovennævnte pressekort, har alene  

 gyldighed i vedkommende politikreds og kun for en enkelt lejlighed eller for  

 et bestemt angivet kortere tidsrum.
 Journalister og pressefotografer m.fl. skal under ophold  

 inden for afspærringerne rette sig efter politiets anvisninger og  

 navnlig respektere forbud mod adgang til bestemte steder og mod henvendelse  

 til eller samtale med bestemte personer.
 Når omstændighederne gør det  

 ønskeligt, kan politiet nægte indehavere af pressekort eller  

 passérkort adgang til afspærrede områder, for eksempel til  

 gerningsstedet for en forbrydelse.
Justitsministeriets cirkulære nr. 202 af 20.  

 september 1974 ophæves.« Pressekort udstedt af organisationer Kortene udstedes til medlemmer, der har journalistisk  

 eller pressefotografisk arbejde som hovedbeskæftigelse, samt til  

 personer, der har journalistik eller lignende som en væsentlig  

 beskæftigelse, uden at der er tale om et hovederhverv, hvis denne  

 beskæftigelse er relateret til medier og journalistisk reportage.
Pressekort udstedt af Fællesudvalget for Danske  

 Presseorganisationer (FDP) 3. FDP udsteder pressekort til andre med journalistik  

 som hovedbeskæftigelse, bl.a. til medlemmer af Den udenlandske  

 Presseforening i Danmark og til udenlandske journalister, hvis forbund er  

 tilknyttet International Federation of Journalists (IFJ). Pressekortene  

 fremtræder som udstedt af FDP.
Pressekortets udseende og indhold 4. De pressekortudstedende organisationer har mulighed  

 for at sætte deres eget individuelle præg  på pressekortet.  

 Dog skal alle pressekort indeholde nogle ens elementer.
 Pressekortets forside skal således indeholde:
Pressekortets bagside skal indeholde følgende  

 tekst: "Dette kort giver adgang gennem politiafspærringer jf. dog  

 bestemmelsen i Justitsministeriets cirkulære nr. 211 af 20. december  

 1995." Eksempler på pressekortets layout, herunder typisk  

 farvevalg, er gengivet i naturlig størrelse i bilag 1.
Om registrering, inddrivelse, bortkomst mv. af  

 pressekort 5. Organisationerne fører fortegnelser over  

 udstedte pressekort.
I Dansk Journalistforbund findes et ajourført  

 kartotek over gyldige kort udstedt af DDF, DJ og FDP.
Der kan rettes  

 henvendelse til kartoteket på telefon 33 14 23 88. Tilsvarende  

 kartoteker føres af Grafisk Forbund (Mediegruppen), telefon 35 81 42  

 22 og Dansk Presse Medarbejder Forbund, telefon 39 69 11 39.
Pressekortene tilhører organisationerne, der  

 også inddriver kort, som ikke længere er gyldige.
Kortene  

 inddrages, når medlemmet udtræder af organisationen eller i  

 tilfælde af død, men ikke ved pensionering.
Såfremt  

 inddrivelse af en eller anden grund ikke kan gennemføres, eller kort  

 bortkommer ved tyveri eller på anden måde, underretter den  

 pågældende organisation Rigspolitichefen, Afdeling E,  

 Kostercentralen.
 Klager over afslag på udstedelse af pressekort  

 behandles ikke af politiet, men af de pressekortudstedende  

 organisationer.
Pressefotografemblemer og pressefotografskilte  

 (PF-emblemer og PF-skilte) 6. For at lette arbejdet for såvel politiet som  

 pressefotografer udleverer Pressefotografforbundet til pressefotografer med  

 pressekort et emblem, der under arbejdet inden for politiafspærringer  

 bæres synligt på beklædningen.
Pressefotografforbundet har desuden til medlemmer med  

 pressekort udleveret et forstørret PF-emblem i skilteform til  

 anbringelse udvendigt på medlemmernes biler.
Desuden kan dette skilt  

 anvendes indvendigt i bilerne, monteret på et blåt PVC-skilt med  

 teksten PRESSE placeret i skiltets venstre side.
Skiltet, der måler 11  

 x 31 cm, er mønsterbeskyttet.
Pressefotografer med PF-emblem eller -skilt har tillige  

 pligt til at medbringe og på opfordring forevise pressekort.
PF-skilte  

 i biler giver ingen særlige rettigheder, ej heller med hensyn til  

 parkering.
 Kundgørelse II nr. 7 af 6. marts 1996  

 ophæves.
 PF-emblem og skilt er gengivet i bilag 1.1.
Bilag Er ikke indlagt i Retsinformation.
 Forefindes i Rigspolitichefens kundgørelsessamling og i Politiets  

 intranet.
