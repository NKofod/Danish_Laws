Nr BTB 47 Betænkning over Forslag til folketingsbeslutning om at etablere en  

 togforbindelse fra København til Berlin via Gedser   

 Nr B 47 1997-98. 2. samling Afgivet af Trafikudvalget Afgivet: 19980623 Udvalget har behandlet beslutningsforslaget i nogle møder og har herunder  

 stillet spørgsmål til trafikministeren, som denne har besvaret skriftligt og  

 i samråd.
 Endvidere har udvalget modtaget skriftlige henvendelser fra LO Amterne i  

 Hovedstadsområdet og Madsen, Peter Vinding, Virum.
 Et mindretal (Socialdemokratiets, Centrum-Demokraternes og Det Radikale  

 Venstres medlemmer af udvalget) lægger vægt på, at trafikministeren får sagen  

 oplyst fyldestgørende - herunder, at der, før forhandlinger indledes med den  

 tyske side, indhentes oplysninger vedrørende:
- Kundegrundlag - Kundegrundlag for eventuelt alternative ruter, herunder i dag i Sverige - Materielmuligheder - Mulige alternative tyske havne - De tyske planer om togruten fra Rostock/Rostock Seehafen og Warnemunde  

 til Berlin - Infrastrukturkapacitet og kvalitet på strækningerne - Planer for udbygning af jernbaneinfrastrukturen - Alternative, mulige centrale stationer i Berlin - Alternative samarbejdsparter på tysk side, samt - Rejsetider og -længde Mindretallet lægger vægt på, at trafikministeren over for udvalget har  

 tilkendegivet at skabe et fyldestgørende beslutningsgrundlag inden udgangen  

 af 1998.
 Det er mindretallets opfattelse, at det, før ruten genetableres, skal være  

 sandsynliggjort, at den vil kunne etableres og drives på et fornuftigt  

 økonomisk grundlag; herunder skal der være en rimelig sammenhæng mellem  

 passagergrundlaget og miljøhensyn på den ene side og omfanget af  

 investeringer og driftsomkostninger på den anden.
 Et flertal (Venstres, Det Konservative Folkepartis, Socialistisk  

 Fokepartis, Dansk Folkepartis og Enhedslistens medlemmer af udvalget)  

 indstiller beslutningsforslaget til vedtagelse uændret.
 Flertallet lægger vægt på, at der snarest gennemføres en forbindelse via  

 Gedser i en standard, der, både hvad angår komfort og rejsetider mellem de to  

 hovedstæder, tilgodeser nutidige passagerers behov.
 Flertallet er selvsagt indforstået med, at en endelig aftale forudsætter  

 samarbejde med den tyske trafikminister, og at der i givet fald må vises  

 hensyn til det forestående tyske valg.
 Flertallet forudsætter et eller flere konkrete udspil fra  

 trafikministeren.
Et mindretal inden for flertallet (Socialistisk Folkepartis medlem af  

 udvalget) bemærker, at forudsætningen for, at beslutningsforslaget kan  

 gennemføres, for SF er, at der fremlægges et troværdigt budget for  

 omkostningerne, som de fremstår efter de forestående forhandlinger med den  

 tyske regering.
På den baggrund vil det blive klart, om DSB ønsker at genåbne  

 ruten, eller om Folketinget må ind og skaffe pengene.
Først når prisen  

 kendes, kan SF give endeligt tilsagn.
 Et mindretal (Socialdemokratiets medlemmer af udvalget) vil  

 redegøre for sin stilling til beslutningsforslaget ved 2. (sidste)  

 behandling.
 Et andet mindretal (Centrum-Demokraternes medlem af udvalget) vil  

 redegøre for sin stilling til beslutningsforslaget ved 2. (sidste)  

 behandling.
 Et tredje mindretal (Det Radikale Venstres medlem af udvalget) vil  

 redegøre for sin stilling til beslutningsforslaget ved 2. (sidste)  

 behandling.
Helge Mortensen (S) Holger Graversen (S) Poul Andersen (S)  nfmd.  

Jytte Wittrock (S) Lis Greibe (S) Margrete Auken (SF) Arne Melchior  

 (CD) fmd.
Vibeke Peschardt (RV) Søren Kolstrup (EL) Svend Heiselberg  

 (V) Kristian Jensen (V) Svend Erik Hovmand (V) Erik Jacobsen (V) Kaj Ikast  

 (KF) Brian Mikkelsen (KF) Ole Donner (DF) Klaus Kjær (DF) Fremskridtspartiet og Kristeligt Folkeparti havde ikke medlemmer i  

 udvalget.
