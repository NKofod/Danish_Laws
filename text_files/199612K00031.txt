Nr LSF 31 Forslag til Lov om ændring af lov om afgift af elektricitet  

 (Elsparebidrag) Fremsat af skatteministeren (Carsten Koch) den 9. oktober 1996 Vedtaget ved tredjebehandling den 13. december 1996 Lov nr. 1211 af 27/12/1996 § 1 I lov om afgift af elektricitet, jf. lovbekendtgørelse nr. 885 af 3.  

 oktober 1996, foretages følgende ændringer:
 1. I § 6, stk. 1, nr. 1, indsættes efter »39,5 øre pr.  

 kWh«: »med tillæg af et elsparebidrag på 0,6 øre pr. kWh, i alt  

 40,1 øre pr. kWh«.
 2. I § 6, stk. 1, nr. 2, indsættes efter »46 øre pr.  

 kWh«: »med tillæg af et elsparebidrag på 0,6 øre pr. kWh, i alt  

 46,6 øre pr. kWh«.
§ 2 Stk. 1. Loven træder i kraft den 1. januar 1998.
Stk. 2. Loven finder anvendelse på leverancer af elektricitet, der  

 sker fra den 1. januar 1998. For løbende leverancer, for hvilke  

 afregningsperioden påbegyndes inden lovens ikrafttræden og afsluttes efter  

 dette tidspunkt, beregnes den ændrede afgift af så stor en del af leverancen,  

 som tidsrummet fra lovens ikrafttræden til afregningsperiodens afslutning  

 udgør i forhold til den samlede afregningsperiode.
Med de statslige told- og  

 skattemyndigheders tilladelse kan der foretages afrunding ved opgørelse af  

 den brøkdel af leverancerne, hvorefter fordelingen skal foretages.
Oprindeligt fremsat forslag § 1 I lov om afgift af elektricitet, jf. lovbekendtgørelse nr. 896 af 23.  

 november 1995, som senest ændret ved § 3 i lov nr. 1101 af 20. december 1995  

 og § 4 i lov nr. 1102 af 20. december 1995, foretages følgende ændringer:
 1. I § 6, stk. 1, nr. 1, indsættes efter »39,5 øre pr.  

 kWh«: »med tillæg af et elsparebidrag på 0,6 øre pr. kWh, i alt  

 40,1 øre pr. kWh«.
 2. I § 6, stk. 1, nr. 2, indsættes efter »46 øre pr.  

 kWh«: »med tillæg af et elsparebidrag på 0,6 øre pr. kWh, i alt  

 46,6 øre pr. kWh«.
§ 2 Stk. 1. Loven træder i kraft den 1. januar 1998.
Stk. 2. Loven finder anvendelse på leverancer af elektricitet, der  

 sker fra den 1. januar 1998. For løbende leverancer, for hvilke  

 afregningsperioden påbegyndes inden lovens ikrafttræden og afsluttes efter  

 dette tidspunkt, beregnes den ændrede afgift af så stor en del af leverancen,  

 som tidsrummet fra lovens ikrafttræden til afregningsperiodens afslutning  

 udgør i forhold til den samlede afregningsperiode.
Med de statslige told- og  

 skattemyndigheders tilladelse kan der foretages afrunding ved opgørelse af  

 den brøkdel af leverancerne, hvorefter fordelingen skal foretages.
Bemærkninger til lovforslaget Ved lovforslaget foreslås en forhøjelse af elafgiften i form af et  

 elsparetillæg på 0,6 øre pr. kWh fra og med 1998. Ved forhøjelsen  

 tilvejebringes midlerne til finansiering af Elsparefonden, som der samtidig  

 fremsættes lovforslag om.
Elsparefonden har til formål at give tilskud til at  

 gennemføre besparelser i elforbruget i boliger og offentlige institutioner.  

 Den foreslåede tilskudsordning indgår som et led i regeringens  

 energihandlingsplan Energi 21. For så vidt angår tilskudsordningen henvises  

 der til forslaget om Elsparefonden.
 Elafgiften er i øjeblikket 32,5 øre pr. kWh for elektricitet, der anvendes  

 til opvarmning af helårsboliger, og 36 øre pr. kWh for anden elektricitet.  

 Afgiften stiger som følge af skatteomlægningen fra 1993 gradvist til  

 henholdsvis 39,5 øre og 46 øre pr. kWh i 1998. Med tillæg af det foreslåede  

 elsparebidrag vil elafgiften i 1998 komme til at udgøre henholdsvis 40,1 øre  

 pr. kWh og 46,6 øre pr. kWh.
Forhøjelsen vedrører såvel husholdninger og offentlige institutioner som  

 erhverv.
Bortset fra virksomheder omfattet af bilaget til elafgiftsloven  

 (bl.a. bureauer, advokater og revisorer) kan momsregistrerede virksomheder  

 dog få godtgjort elafgiften helt eller delvist.
Dette vil også gælde for den  

 forhøjede elafgift, dvs. incl. elsparetillægget.
Provenumæssige konsekvenser Dette lovforslag indebærer et elsparetillæg til den eksisterende elafgift  

 på 0,6 øre pr. kWh fra og med 1. januar 1998. Elsparetillægget vedrører alle,  

 som ikke kan få godtgjort elafgiften, dvs. langt overvejende husholdninger,  

 det offentlige og ikke-momsregistrerede erhverv.
 Det samlede berørte elforbrug kan skønnes til ca. 15.000 mill. kWh,  

 svarende til en helårsprovenugevinst på ca. 90 mill. kr. ekskl. moms.  

 Finansårsvirkningen af lovforslaget er således ca. 67 mill. kr. ekskl. moms.
Erhvervsøkonomiske konsekvenser Husholdningerne belastes med i alt godt 2/3 af det samlede provenu på ca.  

 90 mill. kr. ekskl. moms.
Den resterende 1/3 vedrører det offentlige og de  

 ikke-momsregistrerede erhverv.
Dog belastes de momsregistrerede erhverv med  

 skønsmæssigt ikke over 1 mill. kr. ekskl. moms, da der betales fuld  

 energiafgift af energi til rumopvarmning.
De berørte erhverv vil i vid  

 udstrækning have mulighed for at vælte afgiftsstigningen over på priserne, da  

 der fortrinsvis er tale om hjemmemarkedserhverv.
Forholdet til EU-retten Lovforslaget skal ses i sammenhæng med lovforslaget om Elsparefonden, der  

 indeholder tilskudsbestemmelser, der rejser spørgsmål i forhold til  

 statsstøttereglerne i EF-traktaten.
Disse bestemmelser er notificeret for  

 Europa-Kommissionen.
Der henvises til bemærkningerne i lovforslaget om  

 Elsparefonden.
Miljømæssige konsekvenser Der henvises til lovforslaget om Elsparefonden.
Administrative konsekvenser Lovforslaget skønnes ikke at medføre nævneværdige administrative  

 konsekvenser.
Skriftlig fremsættelse Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af lov om afgift af elektricitet.  

 (Elsparebidrag).
(Lovforslag nr.
L 31).
Miljø- og energiministeren fremsætter forslag til lov om Elsparefonden,  

 som har til formål at give tilskud til at gennemføre besparelser i  

 elforbruget i boliger og offentlige institutioner.
Elsparefonden skal fra og  

 med 1998 finansieres ved hjælp af en forhøjelse af elafgiften i form af et  

 elsparebidrag på 0,6 øre pr. kWh.
Forhøjelsen er indeholdt i dette  

 lovforslag.
 Med tillæg af det foreslåede elsparebidrag vil elafgiften i 1998 komme til  

 at udgøre henholdsvis 40,1 øre pr. kWh for elektricitet, der anvendes til  

 opvarmning af helårsboliger, og 46,6 øre pr. kWh for anden elektricitet.
Elsparebidraget vedrører såvel husholdninger og offentlige institutioner  

 som erhverv.
Med visse undtagelser (bl.a. bureauer, advokater og revisorer)  

 kan momsregistrerede virksomheder dog få tilbagebetalt elafgiften helt eller  

 delvist.
Dette vil også gælde for den forhøjede elafgift, dvs. incl.  

 elsparetillægget.
 Det samlede berørte elforbrug kan skønnes til ca. 15.000 mill. kWh  

 svarende til en helårsprovenugevinst på ca. 90 mill. kr. ekskl. moms.  

 Finansårsvirkningen af lovforslaget er således ca. 67 mill. kr. ekskl. moms.
 Forslaget skønnes ikke at have nævneværdige administrative konsekvenser.
 Idet jeg i øvrigt henviser til bemærkningerne i lovforslaget, skal jeg  

 anbefale det til Tingets velvillige behandling.
