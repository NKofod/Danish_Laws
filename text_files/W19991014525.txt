Kendelse fra Pressenævnet i sag nr.  

 16/1993 En advokat [A] har ved hrs.
Claus Christensen klaget over  

 nogle artikler i Dagbladet Børsen den 10. og 12. februar 1993, idet  

 klageren finder, at bladet har overtrådt god presseskik.
 Artiklerne handlede om konkursen i DFØ '92 A/S, som  

 var bestyrelsesformand og advokat for.
 Den 10. februar 1993 hed det således i en notits  

 på forsiden af Børsen:
"Dybfrost-bagmænd Nettet er ved at stramme om folkene bag det nye DFØ  

 '92 A/S i Osted ved Roskilde.
Foreløbig er dybfrost- selskabet, der  

 blev erklæret konkurs den 14. januar, blevet tappet for mere end syv  

 mio. kr. af sine bagmænd.
Side 3." I artiklen på side 3 hed det under overskriften  

 "Nettet strammes om dybfrost-bagmænd" bl.a.:
"I forsøget på at optrævle, hvad der er  

 foregået i DFØ '92 A/S og andre DFØ-selskaber samt  

 bilfirmaet H.
Obelitz A/S, Årup på Fyn, og dem imellem er  

 bestyrerne hele tiden stødt ind i fire navne: [B], Himmelev ved  

 Roskilde, [C], Gentofte, [D], Vanløse, samt skilsmisseadvokat [A],  

 Lyngby." ......
"De fire bagmænd har tilsyneladende haft ét  

 eneste mål: At få fingrene i så mange penge, som  

 overhovedet muligt." ......
"[A] er advokat for folkene bag DFØ '92, og han har  

 i øjeblikket travlt med at svare på spørgsmål fra  

 de midlertidige bestyrere." ......
"Indtil nu kan svarene fra de implicerede bagmænd  

 bedst betegnes som en sludder for en sladder." På forsiden af Børsen den 12. februar 1993  

 hed det bl.a.:
"Skandaløs bogføring blotlagt i  

 frysefirma Bogføringen i det konkursramte frysevarefirma  

 DFØ '92 opfyldte ikke lovgivningens krav, og selskabets advokat trak  

 penge ud af firmaet." Samme dag hed det på side 4 bl.a.:
 "-Jamen hør nu her, det er meget enkelt det  

 her.
Sådan lød det gang på gang i  

 skifteretten i Roskilde fra [A], advokat for folkene bag det konkursramte  

 DFØ '92 A/S.
Anledningen var en statusoversigt fra konkursboet, som  

 blev præsenteret for kreditorerne." .......
 "I statusoversigten, der er underskrevet af  

 statsautoriseret revisor  John  Formsgaard, fastslås det endvidere, at  

 DFØ '92 ikke opfylder kravene i bekendtgørelse om  

 bogføring, hvad angår omfang og indhold.
 Bilagene i boet blev betegnet af tilsynsførende  

 advokat  Finn  Hasselris som "uforståelige", da de ikke indeholdt  

 sædvanlige oplysninger om, hvem de var fra og til.
Balancen i statusoversigten viser, at advokat [A] har  

 fjernet 1,4 mio. kr. fra DFØ '92 A/S, som de tilsynsførende  

 advokater anser for tabt.
Det har [A] og Co. gjort ved hjælp af KBUS  

 ApS, et skuffeselskab der er brugt til at overtage det tidligere DFØ  

 Finans ApS.
Den samlede gæld i DFØ '92 A/S er opgjort til  

 12,7 mio. kr.
Kreditorerne kan kun håbe på at hente omkring 20  

 pct. af deres tilgodehavender hjem." Til støtte for klagen er det gjort gældende,  

 at Børsen hverken i forbindelse med artiklerne den 10. eller den 12.  

 februar har foretaget nogen som helst henvendelse til [A] for at få  

 hans bemærkninger til artiklernes oplysninger.
 Det er endvidere anført, at artiklerne er  

 misvisende, idet der er rimelig ligevægt imellem, hvad der af  

 ejerkredsen er indbetalt til selskabet, og hvad der er udbetalt til  

 driftsomkostninger, hvilket [A] redegjorde for i skifteretten den 11.  

 februar. [A] har som bestyrelsesmedlem og senere arbejdende  

 bestyrelsesformand samt advokat for selskabet modtaget honorarer og  

 salærer, ligesom han har haft bil til rådighed, hvorfor  

 også udtalelserne om, at han som bagmand har tappet selskabet, er  

 misvisende.
 Vedrørende påstanden i overskriften "Syndigt  

 rod i frysefirma" bemærkes det i klageskrivelsen, at det eneste  

 grundlag herfor er den statsautoriserede revisors påtegning på  

 statusoversigten.
Til støtte for klagen er det endelig anført,  

 at [A] ved tidligere lejlighed har tilkendegivet, at han når som helst  

 var villig til at give Børsen oplysninger i sagen, og at hrs.
Claus  

 Christensen ved skrivelse af 4. november 1992 har henstillet, at  

 Børsen overholdt de presseetiske regler.
 I en udtalelse om klagen har Børsen afvist, at  

 bladet har overtrådt god presseskik.
 Artiklen den 10. februar var en forhåndsomtale af  

 næste dags møde i Skifteretten i Roskilde, og de oplysninger,  

 der var indeholdt i artiklen, var et referat af, hvad advokat  Finn  

  Hasselris, som har været midlertidig bestyrer i konkursboet, havde  

 oplyst om de spørgsmål, der skulle behandles i retsmødet.  

 Børsen finder, at  Hasselris, der i retsmødet den  

 følgende dag blev valgt til kurator, måtte være den  

 nærmeste til at give disse oplysninger, og at Borring ikke har haft  

 krav på at kommentere disse oplysninger, idet disse kommentarer  

 naturligvis måtte fremsættes i retsmødet.
Artiklen den 12. februar er et referat af forhandlingerne  

 i Skifteretten, og klageren er behørigt citeret for sine udtalelser i  

 retten.
Heller ikke på dette punkt bør klagen tages til  

 følge, idet det ikke er sædvanligt at forelægge deltagerne  

 i et retsmøde en reportage af, hvad der foregik i mødet.
 Børsen har endvidere anført, at [A]  

 tidligere gentagne gange har afvist at give oplysninger om DFØ '92 A/S  

 og om navnene på den revisor og den virksomhedskonsulent, som skulle  

 være engageret til at bistå selskabet.
 Børsen har endelig påpeget, at klagerens  

 udtalelser i en artikel i december 1992 om, at DFØ's samlede  

 gæld ville være afviklet inden for 3-4 måneder i takt med  

 at selskabets debitorers betalinger indløb, senere har vist sig at  

 være urigtig.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Ulrik Holmstrup og Preben  

 Sørensen.
 Pressenævnet udtaler:
 Ved dækning af en retssag bør  

 tilstræbes en kvalitativ ligelig og samtidig gengivelse af parternes  

 synspunkter.
I en reportage af et retsmøde som det foreliggende  

 er der dog ikke pligt til efterfølgende at forelægge de  

 synspunkter og oplysninger, der er kommet frem i retsmødet, for den  

 anden part.
Pressenævnet finder derfor ikke grundlag for at kritisere  

 Børsen for artiklen den 12. februar 1993.
Derimod tager Pressenævnet afstand fra  

 Børsens udtalelse om, at klageren ikke havde noget krav på i  

 bladet at få lejlighed til at kommentere oplysningerne i artiklen den  

 10. februar 1993. Alvorligheden i oplysningerne, herunder navnlig om, at  

 klageren som en af fire "bagmænd" havde "tappet" selskabet for mere end  

 7 mio. kr., og at de fire "bagmænd" kun havde haft det formål at  

 "få fingrene i så mange penge som overhovedet muligt", betinger i  

 særlig grad, at Børsen burde have søgt at indhente  

 klagerens kommentarer.
Da dette ikke er sket, udtaler Pressenævnet  

 kritik af Børsens handlemåde.
 Efter omstændighederne tillægges det  

 således ikke betydning, at klageren ifølge Børsen  

 tidligere havde afvist at give oplysninger om DFØ '92 A/S.
 I medfør af medieansvarslovens § 49  

 pålægger Pressenævnet herefter den ansvarshavende  

 redaktør af Dagbladet Børsen at offentliggøre  

 følgende:
 "Kendelse fra Pressenævnet.
Dagbladet Børsen bragte den 10. og 12. februar 1993  

 nogle artikler om DFØ '92 A/S's konkurs.
Af artiklen den 10. februar  

 fremgik, at [A], der var bestyrelsesformand og advokat for selskabet, som en  

 af fire "bagmænd" havde "tappet" selskabet for mere end syv mio. kr.,  

 og at de fire "bagmænd" kun havde haft det formål at "få  

 fingrene i så mange penge, som overhovedet muligt." Artiklen den 12.  

 februar refererede et møde i Skifteretten, hvorunder en statusoversigt  

 og de tilhørende bilag fra konkursboet var blevet karakteriseret som  

 uoverskuelige og uforståelige. [A] blev citeret for at have betegnet  

 materialet som "meget enkelt".
 I en klage til Pressenævnet har [A] gjort  

 gældende, at Børsen har overtrådt god presseskik ved ikke  

 at have indhentet hans kommentarer til artiklernes oplysninger, som han  

 finder er misvisende.
I en udtalelse om klagen har Børsen afvist at have  

 overtrådt god presseskik.
Bladet har således anført, at  

 klageren ikke havde krav på, at kommentere oplysningerne i artiklen den  

 10. februar, men at han måtte fremsætte sine kommentarer under  

 den følgende dags møde i skifteretten.
Om artiklen den 12.  

 februar har bladet anført, at denne er et referat af den  

 foregående dags skifteretsmøde, og at klageren er  

 behørigt citeret for sine udtalelser i retten.
Børsen har  

 påpeget, at klageren i nogle artikler i november 1992 har afvist at  

 give oplysninger om ejerkredsen bag DFØ '92 A/S og om navnene på  

 en revisor og en virksomhedskonsulent, som selskabet skulle have  

 engageret.
 I anledning af klagen udtaler Pressenævnet:
 Ved dækning af en retssag bør  

 tilstræbes en kvalitativ ligelig og samtidig gengivelse af parternes  

 synspunkter.
I en reportage af et retsmøde som det foreliggende  

 er der dog ikke pligt til efterfølgende at forelægge de  

 synspunkter og oplysninger, der er kommet frem i retsmødet, for den  

 anden part.
Pressenævnet finder derfor ikke grundlag for at kritisere  

 Børsen for artiklen den 12. februar 1993.
Derimod tager Pressenævnet afstand fra  

 Børsens udtalelse om, at klageren ikke havde noget krav på i  

 bladet at få lejlighed til at kommentere oplysningerne i artiklen den  

 10. februar 1993. Alvorligheden i oplysningerne, herunder navnlig om, at  

 klageren som en af fire "bagmænd" havde "tappet" selskabet for mere end  

 7 mio. kr., og at de fire "bagmænd" kun havde haft det formål at  

 "få fingrene i så mange penge som overhovedet muligt", betinger i  

 særlig grad, at Børsen burde have søgt at indhente  

 klagerens kommentarer.
Da dette ikke er sket, udtaler Pressenævnet  

 kritik af Børsens handlemåde.
 Efter omstændighederne tillægges det  

 således ikke betydning, at klageren ifølge Børsen  

 tidligere havde afvist at give oplysninger om DFØ '92 A/S.
 København, den 5. maj 1993.
Axel Kierkegaard, Hans Dam, Ulrik Holmstrup og Preben  

 Sørensen." Afsagt den 5. maj 1993.
