 Bilag: Oversigt over div. valutaers seddelstørrelser.
 1. Rekvirering af valuta .
 Anmodning om tildeling af udenlandsk valuta skal indsendes til/og være  

 Flådestation Københavns Økonomi- og Sekretariatsafdeling (FLS KBH ESA) i  

 hænde senest 14 dage før valutaen ønskes udleveret.
Anmodningen fremsættes på SVN blanket nr. 419 (GF 7540-22-210-4107), der  

 fremsendes til FLS KBH ESA i 3 ekspl. uden følgekrivelse.
Eventuelle  

 supplerende bemærkninger/yderligere oplysninger anføres på blankettens  

 bagside.
Valutaen bør normalt anmodes klargjort til afhentning på FLS KBH ESA.
Hvis  

 dette undtagelsesvis ikke kan finde sted, påføres blanketten oplysning om den  

 havn, hvor valutaen ønskes afhentet, hvorefter FLS KBH vil meddele, i hvilken  

 bank valutaen kan afhentes.
Oplysning om stilling, personnummer og navn på  

 vedkommende, der afhenter valutaen, skal anføres på blanketten.
 FLS KBH godkendelse meddeles skibet ved tilbagesendelse af 1 ekspl. af  

 rekvisitionen.
 2. Afhentning af valuta .
Skibet lader valutaen afhente i henhold til den godkendte rekvisition.
Ved  

 afhentningen skal legitimation (militært identitetskort) medbringes.
 Ved modtagelse af valutaen fra FLS KBH medgives kopi af mellemark, der af  

 skibet benyttes som kassebilag, idet valutaens købspris føres til indtægt på  

 konto 9510.0613.
 I de tilfælde, hvor skibet af FLS KBH er henvist til at afhente valutaen i  

 en bank, betales valutaen kontant efter den af banken opgivne kurs.
 Såfremt skibet på grund af ændrede dispositioner ikke er i stand til at  

 afhente valutaen, som først opgivet, skal dette omgående meddeles FLS KBH  

 ESA.
 3. Beløb til fællesudgifter m.v. for værnepligtigt personel .
 For værnepligtigt personel kan der under udkommando med flådens skibe, når  

 ophold finder sted i udenlandsk havn, anvendes et beløb pr. mand for hver  

 dag, der tilstås den pågældende frihed for at aflægge besøg i land.
 Der kan dog maksimalt ansøges om et beløb svarende til nedsatte dagpenge  

 u/nattillæg (gruppe B) for indtil 2 dage pr. mand pr. uge i hver havn.  

 Beløbet må ikke udbetales den enkelte, men kan anvendes til  

 fællesudflugter/-arrangementer, rundture, besøg og lignende.
 Udgiften konteres på konto 3407.3709.
 4. Beløb til omveksling .
 For befalingsmænd og menige kan der omveksles beløb som følger:
 Befalingsmænd.... indtil kr. 400,00 pr. påbegyndt uge i hver havn.
 Menige........... indtil kr. 200,00 pr. påbegyndt uge i hver havn.
 Herudover medtages valuta til brug for udbetaling af nedsat fast  

 godtgørelse, jf. bestemmelserne herfor i KFF B.16-1981, § 8.
 Efter besøgets afslutning kan skibet tilbageveksle besætningens  

 tiloversblevne seddelvaluta.
 5. Kursværdi .
 Den af FLS KBH ESA/bank anvendte omvekslingskurs, skal anvendes som  

 omregningsgrundlag ved omveksling og ved bogføring af samtlige  

 regnskabsbilag, der modtages i fremmed møntenhed.
 Omregning foretages på de enkelte bilag, idet det udenlandske beløb ved  

 bogføringen skal anføres i kassebogens tekstkolonne.
På rekvisitionen omregnes det anslåede forbrug i d.kr. til anden møntenhed  

 ved anvendelse af dagbladenes meddelelser om aktuelle kursværdier.
Valutaen  

 skal søges medtaget i en sådan seddelstørrelse (se bilag), at der eventuelt  

 kan foretages udbetaling/omveksling, inden anløb af udenlandsk havn.
 For at undgå unødvendigt kurs- og rentetab skal rekvisition af valuta  

 begrænses mest muligt.
 6. Betaling for forsyninger, tjenesteydelser m.v.
 Betaling for forsyninger, teknisk assistance, stations- og  

 havneassistance, lodsassistance, læge- og tandlægehjælp m.v. skal så vidt  

 muligt finde sted, før den udenlandske havn forlades.
I de tilfælde, hvor det må forudses, at afregning ikke umiddelbart kan  

 arrangeres, skal den lokale myndighed eller leverandør anmodes om at tilsende  

 regningskrav direkte til skibet under sædvanlig adresse.
Er  

 forbindelsesofficer eller lignende til rådighed, vil han være at underrette  

 om denne fremgangsmåde.
 Ved modtagelse af således tilsendt regning kontrollerer og attesterer  

 skibet denne efter de almindelige regler herom, og foretager direkte betaling  

 ved girering fra skibets postgirokonto til leverandøren eller myndigheden i  

 udlandet, når beløbet omregnet til danske kroner ikke overstiger kr.  

 25.000,00 (jf. dog nedennævnte undtagelse).
 Overstiger beløbet kr. 25.000,00 fremsendes den kontrollerede og  

 attesterede faktura eller regning til FLS KBH til betaling.
 Anvendes postgirokontoen ved betaling til udlandet henvises til den af  

 Postgirokontoret til enhver tid gældende »Vejledning i brugen af  

 postgiro«, der er medgivet skibene i FLS KBH PUB 581-502.
 I følgende tilfælde foretages ikke betaling ved skibets foranstaltng,  

 uanset om beløbets størrelse eventuelt er under kr. 25.000,00:
 7. Aflevering af restvaluta .
 Efter endt togt tilbageleveres tiloversbleven valuta til FLS KBH ESA, der  

 udfærdiger mellemark på den modtagne restvaluta til omvekslingskurs (den i  

 pkt. 3. anvendte). Mellemarket benyttes som kassebilag, og beløbet føres af  

 skibet til udgift på konto 9510.0613.
Restvalutaen kan undtagelsesvis sælges til bank.
Kursdifferencer samt  

 omkostninger i øvrigt ved køb og salg af valuta føres i skibets regnskab på  

 konto 3407.91.
 8. Anmodning om valuta i tilfælde af afgang fra dansk havn  med kort  

 varsel.
 I tilfælde af afgang til udenlandsk havn med så kort varsel, at den  

 normale anmodningsprocedure ikke kan benyttes (f.eks. isforlægning), kan  

 valuta rekvireres pr. signal/ved telefonisk anmodning til FLS KBH ESA  

 (bogholderiet). En sådan anmodning skal følges op af en indsendelse af SVN  

 blanket nr. 419.
 Ved anmodningen oplyses følgende:
 OVENSTÅENDE FREMGANGSMÅDE MÅ KUN BENYTTES I UNDTAGELSESTILFÆLDE.
 9. Forlænget ophold i udenlandsk havn .
 Såfremt opholdet i den udenlandske havn eventuelt forlænges, således at  

 den medgivne valuta ikke kan dække skibets behov, kan ekstra  valuta  

 undtagelsesvis indkøbes i lokal bank mod kontant betaling - (checks må ikke  

 anvendes ifølge gældende bestemmelser), idet der om fornødent søges  

 assistance ved den/det lokale danske ambassade, gesandtskab eller konsulat.
I det tilfælde, hvor skibet ikke måtte have midler til rådighed for indkøb  

 af ekstra valuta, meddeles det FLS KBH ESA, hvor stort et beløb, der er behov  

 for, og af hvilken bank beløbet ønskes udbetalt, hvorefter FLS KBH ESA vil  

 foranstalte beløbet udbetalt.
Eventuel mulighed for at få overført valuta fra  

 et andet af søværnets skibe i samme havn skal udnyttes, før ovennævnte  

 fremgangsmåde anvendes.
Anskaffelse af ekstra valuta skal ikke følges op af  

 indsendelse af blanket nr. 419, medmindre der indkøbes valuta til brug til  

 fællesudgifter (jf. pkt. 3.).
 10. Diverse .
 For visse lande gælder særlige valutabestemmelser: .
 Island .
Valuta medbringes ikke.
Behov opgives på sædvanlig blanket til FLS KBH,  

 som gennem Forsvarsministeriet foranlediger beløbet anvist til den stedlige  

 danske repræsentation, hvor valutaen modtages ved ankomst.
Restvaluta skal  

 afleveres samme sted før afgang fra islandsk havn, hvorfor omveksling af  

 besætningens restbeholdning skal være foretaget forinden.
 Østeuropæiske lande .
 Valutabehov opgives på sædvanlig blanket i US-dollars, da såvel ind- som  

 udførsel af disse landes valutaer ifølge gældende valutabestemmelser er  

 forbudt.
Omveksling til pågældende lands valuta må foretages ved skibets  

 foranstaltning efter ankomst til det pågældende land.
Samtidig hermed skal  

 der til brug ved den senere tilbageveksling sikres dokumentation for, at  

 omveksling af dollar har fundet sted.
Forinden landet forlades må restbeholdningen omveksles til dollar eller  

 eventuelt en anden til d.kr. konvertibel valuta.
Det må overfor besætningen  

 understreges, at eventuel restvaluta må indbetales til skibets kasse,  

 forinden skibet foretager tilbageveksling af restbeholdningen.
Restvaluta,  

 der ikke er omvekslet forinden havn forlades, vil ikke være at omveksle.
 E.B.
A.H.CHRISTENSEN generalmajor Chef for Økonomistaben Seddelstørrelser, der står i parentes må ikke medtages, da  

 omvekslingskursen ved hjemkomst er lavere end den noterede kurs.
