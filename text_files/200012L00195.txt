Fremsat den 23. marts 2001 af  

 Anne Baastrup (SF), Jes Lunde (SF), Søren Søndergaard  

 (EL) og Frank Aaen (EL) Forslag til Lov om ændring af retsplejeloven (Varetægtsfængsling i isolation) § 1 I lov om rettens pleje, jf. lovbekendtgørelse nr. 857 af 12.  

 september 2000, som ændret ved § 2 i lov nr. 433 af 31. maj 2000 og § 2  

 i lov nr. 106 af 13. februar 2001, foretages følgende  

 ændringer:
 1. I § 770 b indsættes efter nr. 2 som nyt  

 nummer:
» Nr. 3 bliver herefter nr. 4.
 2. I § 776 indsættes efter 2. punktum som nyt  

 punktum:
» § 2 Stk. 1. Loven træder i kraft den 1. juli 2001.
 Stk. 2. Loven gælder ikke for Færøerne  

 og Grønland.
Bemærkninger til lovforslaget Almindelige bemærkninger Med lov nr. 428 af 31. maj 2000, som trådte i kraft  

 den 1. juli 2000, blev der vedtaget stramninger af bestemmelserne om  

 isolation.
Imidlertid har det på baggrund af en konkret beskrivelse af  

 virkeligheden i TV 2 siden vist sig, at der i Folketinget ikke er  

 tilstrækkelig viden om de psykiske konsekvenser af isolation.
 Samtidig er det dokumenteret i tv-reportagerne, at  

 lægeerklæringer, hvoraf det tydeligt fremgår, at  

 arrestanten er i en nærliggende risiko for at få alvorlige  

 psykiske lidelser, ikke lægges til grund ved domstolens beslutning om  

 forlængelse af isolationens varighed.
Forslagsstillerne ønsker reglerne om isolation  

 fjernet fra retsplejeloven.
Ingen tvivl om det.
Men da der ikke er flertal  

 herfor, fremsættes dette lovforslag for derved at afbøde riskoen  

 for, at arrestanter pådrager sig psykiske lidelser af opholdet.
Dokumentationen for, at man kan pådrage sig psykiske  

 lidelser af isolation, er til stede.
Af betænkningen, der førte  

 til lovændringen i 2000, fremgår det, at isolation sammenlignet  

 med ikke-isolation indebærer en belastning og risiko for forstyrrelse  

 af det psykiske helbred.
Der henvises til Strafferetsplejerådets  

 betænkning nr. 1358 om varetægtsfængsling i isolation.
Som led i arbejdet med betænkningen fik  

 Strafferetsplejerådet lavet en videnskabelig undersøgelse om  

 virkningerne af anbringelse i isolation.
Uddrag af undersøgelsen, der  

 blev offentliggjort i 1994, og som går under navnet  

 "isolationsundersøgelsen" er medtaget som bilag til  

 udvalgets betænkning.
Isolationsundersøgelsen viste, at det ikke  

 kan forudsiges, hos hvem eller hvornår en eventuel forstyrrelse af det  

 psykiske helbred indtræder.
Risikoen for forstyrrelser er den samme  

 under hele isolationsforløbet uanset den tidsmæssige  

 udstrækning.
Dog indebærer en længerevarende isolation, at  

 den pågældende arrestant i længere tid er udsat for  

 belastning og risiko for skade.
Vurderet for et samlet  

 isolationsforløb bliver risikoen for skade dermed større ved en  

 længerevarende isolation som følge af den længere  

 risikotid.
 Forskerne bag isolationsundersøgelsen har i den  

 samlede konklusion anbefalet, at man ikke øger belastningen forbundet  

 med varetægtsfængsling ved at anvende isolation.
Bemærkninger til lovforslagets enkelte  

 bestemmelser Til § 1 Til nr. 1 Med forslaget sikres det, at domstolen ved beslutning om  

 isolation eller forlængelse af isolation skal inddrage eventuelle  

 lægeerklæringer om arrestantens psykiske helbred.
Fremgår  

 det af disse lægeerklæringer, at arrestanten er i risiko for at  

 få psykiske problemer, er domstolen ikke berettiget til at  

 iværksætte eller forlænge isolationen.
For at forhindre kollision kan politi og  

 fængselsmyndighed placere arrestanten i en anden arrest eller i en  

 afdeling af arresten, hvor man kan kontrollere, hvilke kontakter der må  

 være.
Der henvises i den forbindelse til bestemmelserne om delvis  

 isolation i retsplejelovens § 770 b, stk. 1, og § 773.
Til nr. 2 En af måderne, hvorpå man kan forhindre, at  

 der opstår psykiske lidelser, er ved regelmæssig og  

 længerevarende kontakt med personalet, fængselspræsten,  

 psykologer m.fl.
Ifølge § 776, 2. pkt., skal justitsministeren  

 fastsætte regler herom.
Men da disse regler tilsyneladende ikke har  

 givet den fornødne minimumstid for den isolerede arrestant,  

 foreslås der indsat en regel herom, hvorefter man som isoleret har ret  

 til mindst 3 timers besøg/samtale m.v.
 Det er forslagsstillernes opfattelse, at disse  

 minimumsregler for samvær med andre kan udfyldes af besøgsvenner  

 eller andre frivillige.
Skriftlig fremsættelse Anne Baastrup (SF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af retsplejeloven.  

 (Varetægtsfængsling i isolation).
(Lovforslag nr.
L 195).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Retsplejeloven Gældende formulering Lovforslaget § 770 b Isolation må kun iværksættes eller  

 fortsættes, hvis 3) efterforskningen fremmes med den særlige hurtighed, som er  

 påkrævet ved varetægtsfængsling i isolation, herunder  

 ved benyttelse af mulighederne for bevissikring efter § 747.
§ 770 b Isolation må kun iværksættes eller  

 fortsættes, hvis 3) indgrebet ikke skader arrestanten psykisk, og 4) efterforskningen fremmes med den særlige hurtighed, som er  

 påkrævet ved varetægtsfængsling i isolation, herunder  

 ved benyttelse af mulighederne for bevissikring efter § 747.
§ 776 Justitsministeren fastsætter nærmere regler om  

 behandlingen af varetægtsarrestanter.
For arrestanter, der er isoleret  

 efter rettens bestemmelse, fastsætter justitsministeren særlige  

 regler om øget personalekontakt, udvidet adgang til besøg,  

 særlig adgang til eneundervisning og bestemte typer af arbejde samt  

 tilbud om regelmæssige og længerevarende samtaler med  

 præster, læger, psykologer eller andre.
Justitsministeren  

 fastsætter endvidere regler om den bistand der i øvrigt ydes  

 varetægtsarrestanter for at begrænse de erhvervsmæssige,  

 sociale og personlige ulemper, der følger af varetægten.
§ 776 Justitsministeren fastsætter nærmere regler om  

 behandlingen af varetægtsarrestanter.
For arrestanter, der er isoleret  

 efter rettens bestemmelse, fastsætter justitsministeren særlige  

 regler om øget personalekontakt, udvidet adgang til besøg,  

 særlig adgang til eneundervisning og bestemte typer af arbejde samt  

 tilbud om regelmæssige og længerevarende samtaler med  

 præster, læger, psykologer eller andre.
Arrestanter, der er  

 isolerede efter rettens bestemmelse, skal som minimum tilbydes denne kontakt  

 m.v. 3 timer om dagen.
Justitsministeren fastsætter endvidere regler om  

 den bistand, der i øvrigt ydes varetægtsarrestanter for at  

 begrænse de erhvervsmæssige, sociale og personlige ulemper, der  

 følger af varetægten.
