Resumé  



  

 Ved udløbet af perioden for udbetaling af sygedagpenge ansøgte en kvinde om  

 førtidspension, og dagpengeperioden blev forlænget.
Kommunen gav afslag på  

 førtidspension og oplyste at udbetaling af sygedagpenge ville ophøre.  

 Dagpengeudvalget tiltrådte efterfølgende kommunens afgørelse.
 Ombudsmanden udtalte at det fremgik af lovens forarbejder at hvis  

 en dagpengeperiode har været forlænget som følge af en ansøgning om  

 førtidspension, vil et eventuelt afslag på pension kun bevirke at  

 dagpengeudbetalingen standses hvis de øvrige betingelser for forlængelse ikke  

 er opfyldt.
 Ud fra sagens lægelige udtalelser mente ombudsmanden ikke  

 oplysningsgrundlaget havde været tilstrækkeligt til at vurdere om der kunne  

 ske  

 forlængelse af sygedagpengeperioden på et andet grundlag end førtidspension.
 Der var ikke foretaget partshøring om det påtænkte stop for  

 udbetaling af sygedagpenge.
Myndighederne havde heller ikke i begrundelsen oplyst hvilke  

 faktiske oplysninger der var blevet lagt vægt på, eller angivet de  

 hovedhensyn  

 der havde været bestemmende for afgørelsens indhold.
Kommunen havde heller  

 ikke  

 henvist til relevante retsregler, og samlet mente ombudsmanden ikke at  

 myndighedernes afgørelser opfyldte begrundelseskravet i forvaltningslovens §  

 24.
 Ombudsmanden mente at det var meget beklageligt at der manglede  

 akter på sagen.
 I lyset af de anførte synspunkter henstillede ombudsmanden til  

 Dagpengeudvalget at tage sagen op til fornyet overvejelse. (J.nr.  

 1998-0021-020).
Sagsbehandlingsfejl i sygedagpengesag ført til henstilling om  

 genoptagelse Sagens nærmere omstændigheder  

 var følgende:
 Den 6. november 1995 blev A  

 som følge af et nervesammenbrud sygemeldt hvorefter hun søgte Rudbjerg  

 Kommune  

 om sygedagpenge.
 Ved brev dateret den 5.  

 januar 1996 meddelte Rudbjerg Kommune A at hun ville få udbetalt sygedagpenge  

 med virkning fra den 6. november 1995.
I en attest vedrørende  

 uarbejdsdygtighed dateret den 8. februar 1996 beskrev As læge, B,  

 hendes  

 lidelse som depressio mentis/nedtrykthed.
Som følge af denne  

 depression blev  

 A henvist til psykiater C.
 A begyndte herefter at få  

 gener fra sin højre arm og håndled og blev derfor henvist til speciallæge i  

 reumatologi og fysiurgi D.
 I en statusbedømmelse af 27.  

 juni 1996 oplyste As daværende læge, B, at hun fortsat var sygemeldt,  

 og at  

 han vurderede at hverken arbejdsprøvning eller revalidering kunne komme på  

 tale  

 endnu.
 Ved brev dateret den 29.  

 august 1996 sendte Rudbjerg Kommune A en Orientering om  

 varighedsbegrænsning.  

 I brevet stod der følgende:
 Efter dagpengelovens § 22,  

 stk. 1 ophører dagpengeudbetalingen, når der er udbetalt dagpenge eller løn  

 under sygdom for mere end 52 uger i de 18 forudgående kalendermåneder.
 For Deres vedkommende  

 medfører dette, at dagpengeudbetalingen vil ophøre senest den 30. november  

 1996.
 Kommunen har dog mulighed for  

 undtagelsesvis at forlænge dagpengeperioden efter regler fastsat i  

 Socialministeriets bekendtgørelse nr. 701 af 22. juli 1994.
 Ifølge disse regler kan der  

 bl.a. ske forlængelse, når det anses for overvejende sandsynligt, at der vil  

 blive iværksat revalidering, eller når dagpengemodtageren er under eller  

 venter  

 på lægebehandling, der antages at kunne genskabe arbejdsdygtigheden inden for  

 26 uger.
De vil inden den 30. november  

 1996 modtage afgørelse, om dagpengene vil ophøre denne dato, eller om  

 kommunen  

 finder, at der i Deres tilfælde er grundlag for at forlænge  

 udbetalingen. Den 20. september 1996 skrev  

 speciallæge D et brev til A.
Hun kunne ikke på baggrund af de hidtidige  

 prøver  

 udtale sig om hvorvidt der var tale om gigt og bad derfor A om at få taget  

 endnu et hold blodprøver.
I brev dateret den 1. oktober  

 1996 oplyste A Rudbjerg Kommune om at hendes læge ikke kunne vurdere de sidst  

 udtagne prøver da dette krævede en speciallæge.
Samtidig oplyste A at hun  

 fortsatte behandlingen hos psykiater C.
Den 1. oktober 1996 skrev  

 Rudbjerg Kommune til C og bad om en statusbedømmelse.
I statusbedømmelsen  

 dateret den 4. oktober 1996 oplyste C følgende:
 Det drejer sig om en tidl.  

 psykisk rask kvinde, der i forbindelse med store arbejdsmæssige, sociale og  

 ægteskabelige problemer, udvikler manifeste symptomer på et  

  

 posttraumatisk stresssyndrom.
 Pt. har af egen læge forgæves  

 været forsøgt behandlet med samtaler og medicinsk behandling (Tafil Retard).
Ved 1. konsultation  

 fremtræder pt. klinisk tydeligt medicinpåvirket.
Hun erkender at hun ikke  

 længere kan styre forbruget af Tafil, hvor hun som minimum dagl. indtager  

 Tabl.Tafil R 2 mg x 3. Intet sidemisbrug af alkohol.
 Personlighedsmæssigt har jeg  

 indtryk af en arbejdsom og yderst pligtopfyldende person, som nærmest har  

 viet  

 sit liv til arbejdspladsen.
 Det er mit indtryk, at hun i  

 vidt omfang har forsøgt at arbejde sig ud af mangeårige ægteskabelige  

 problemer.
 Da hun bliver afskediget  

 grundet nogle økonomiske uoverensstemmelser med sin chef, hvis nærmere  

 indhold  

 jeg har opgivet at hitte rede i, ramler så at sige hele hendes livsgrundlag  

 og  

 alle de problemer, der gennem årene er fejet ind under gulvtæppet  

 dukker op.
 Dette har pt. ikke magtet at  

 bearbejde og ulykkeligvis kommer hun ud i et medicinmisbrug, som kun gør det  

 vanskeligere for hende at hjælpe sig selv.
Pt. er nu nedtrappet til en  

 døgndosis Tafil R 2+0+2 mg.
Herved er hun mentalt klaret op, men har fortsat  

 svært ved at se løsning på alle sine problemer.
 Dertil kommer somatisk sygdom  

 (gigtlidelse), som jeg har forstået hun ikke er færdigundersøgt for.
 Pt. er mest tilbøjelig til at  

 opgive og søge FP, men jeg synes endnu det er for tidligt at betragte  

 tilstanden  

 som kronisk.
Med andre ord, er  

 behandlingen fra min side uafsluttet. Den 8. november 1996 bad  

 Rudbjerg Kommune As læge, B, om en statusbedømmelse.
Samtidig oplyste  

 kommunen  

 at As sygedagpenge udløb den 30. november 1996, men at forlængelse  

 kunne  

 finde sted enten hvis der blev iværksat revalidering, hvis A ved behandling  

 kunne forventes fuldt arbejdsdygtig inden for 26 uger, eller hvis A indgav  

 ansøgning om førtidspension.
Kommunen spurgte herefter As læge hvilken  

 forlængelsesgrund han mente kommunen kunne benytte.
Vedlagt brevet var  

 Cs  

 statusbedømmelse.
Den 18. november 1996 oplyste  

 A telefonisk Rudbjerg Kommune om at hun ønskede at søge førtidspension idet  

 hendes speciallæge, D, havde konstateret at hun havde leddegigt.
I denne  

 forbindelse  

 havde D rådet A til at søge førtidspension og sagt at hun godt kunne opgive  

 at blive revalideret.
Ved brev ligeledes dateret  

 den 18. november 1996 skrev Rudbjerg Kommune til As læge, B, og  

 orienterede om  

 As telefoniske oplysninger.
Kommunen meddelte i øvrigt at A havde fået  

 tilsendt et pensionsansøgningsskema, og at der nu var forlængelsesgrundlag  

 for  

 hendes dagpenge.
Af kommunens journalark af  

 28. november 1996 fremgår det at der var indberettet forlængelse af  

 sygedagpenge på grund af As ansøgning om førtidspension.
Indberetningen  

 ligger  

 ikke på sagen.
Der ses ikke efterfølgende at være sket indberetning i sagen.
 Den 27. november 1996 sendte  

 A fire siders journaludskrift fra D til kommunen.
 Der er ikke sket tilføjelser  

 i kommunens journalark i perioden 28. november 1996 til 26. maj 1997.
A oplyste i brev af 12.  

 januar 1997 til Rudbjerg Kommune bl.a. at hun den 9. januar 1997 var ved  

 psykiater C som hun skulle fortsætte hos.
A oplyste endvidere at hun stadig  

 havde det meget dårligt - hun kunne ikke bruge saks, kniv eller løfte en  

 kaffekande, og samtidig havde hun problemer med især højre ben.
A oplyste  

 endvidere at hun skulle til D den 12. januar 1997.
 Af brev af 14. april 1997 fra  

 D til A fremgik bl.a. at D havde henvist hende til rheumatologisk afdeling på  

 centralsygehuset i Nykøbing Falster.
Blandt de sagsakter jeg  

 modtog fra Dagpengeudvalget, var der en kopi af en lægejournal dateret  

 CNF  

 (formentlig Centralsygehuset Nykøbing Falster) 16.04.97 kl.11.30.
I en  

 af  

 indførelserne i journalen stod bl.a.:
Herudover henvises pt. til  

 knoglescintigrafisk us. i Næstved. Ligeledes var der blandt de  

 sagsakter jeg modtog fra Dagpengeudvalget en udtalelse fra lægekonsulent E  

 dateret den 29. april 1997 angående As førtidspensionsansøgning.
I  

 denne stod  

 der bl.a.:
Pt.s situation kan ikke  

 siges at være endelig afklaret Hun går stadig til samtaler hos  

 Dr. (C). Dr  

 (D) erklærer hendes arbejdsevne nedsat med 2/3, men undersøgelserne i  

 rheumatologisk regi pågår stadig Soc, med. team har alligevel  

 behandlet sagen (det er efterhånden en langvarig affære) Vi mener at  

 sygdomstilfældet  

 psykiatrisk er afgjort med at der ikke foreligger en egentlig psykisk sygdom.  

 Rheumatologisk er der kun vage holdepunkter for en aktiv arthrit og alle  

 rtgbilleder er norm. (set i forhold til en arthritis) Soc. med taem finder  

 ikke patientens arbejdsevne nedsat med 50% og indstiller Pt. til afslag på  

 sit  

 pensionsandragende. Endvidere fandtes der blandt  

 de sagsakter jeg modtog fra Dagpengeudvalget, en patientvejledning hvori A  

 indkaldes  

 til ledscintigrafi på centralsygehuset i Næstved den 23. juni kl. 9.15. Der  

 stod ikke noget årstal på patientvejledningen.
Rudbjerg Kommune vedlagde i  

 brev af 12. maj 1997 til A kopi af de akter der ville blive forelagt det  

 sociale udvalg i forbindelse med hendes førtidspensionssag.
Kommunen oplyste  

 i  

 brevet at forvaltningen ikke kunne indstille A til førtidspension.  

 Forvaltningen bad om As bemærkninger inden 8 dage.
 Den 13. maj 1997 skrev A til  

 borgmester F og vedlagde sin bemærkninger vedrørende førtidspensionsskema A,  

 afsnit 2 til Rudbjerg Kommune, Sikringsafdelingen, hvori hun i forbindelse  

 med sin førtidspensionssag bl.a. skriver:
 Med hensyn til  

 statusbedømmelse fra (C) har man ikke fra forvaltningens side indhentet  

 oplysninger  

 siden den 04.10.96. Det burde da være relevant at få en ny, inden sagen  

 behandles.
For øvrigt synes jeg at det  

 er meget uprofesionelt, at forvaltningen på nuværende tidspunkt tager  

 stilling  

 til pension og vil have sagen afgjort på et møde i Det sociale udvalg d.  

 26.05., når det fremgår af sagens agter at jeg skal til ledscintigrafi på  

 Centralsygehuset i Næstved den 23.06.  

 1997. Den 27. maj 1997 traf  

 Rudbjerg Kommune afgørelse i As pensionssag.
Kommunen fandt ikke A  

 berettiget  

 til førtidspension.
 I brev af 4. juni 1997 skrev  

 Rudbjerg Kommune følgende til A:
Idet jeg vedlagt fremsender  

 afgørelse vedr. din ansøgning om førtidspension, skal jeg samtidig meddele  

 dig, at dine sygedagpenge nu ophører med udgangen af indeværende uge, således  

 at du får sygedagpenge  

  

 sidste dag  

 fredag den 6. juni 1997. Baggrunden for ophøret af sygedagpengene er, at  

 dine dagpenge blev forlænget på grund af pensionsansøgningen, og da der nu er  

 truffet afgørelse i pensionssagen, skal dagpengene derfor stoppes. Rudbjerg Kommune vedlagde i  

 brev af 11. juni 1997 As skattekort og hendes sidste dagpengecheck.
Den 17. juni 1997 klagede A  

 til Dagpengeudvalget over kommunens afgørelse.
I klagen skrev A:
Under henvisning til  

 behagelig telefonsamtale g.d. fremsender jeg hermed relevante kopier af  

 korrespondance med Rudbjerg Kommune til brug af anke vedr. ophør af  

 sygedagpenge inden afslutning af undersøgelser vedr. min sygdom ... Den 19. juni 1997 skrev  

 Dagpengeudvalget til Rudbjerg Kommune.
Med brevet fremsendte Dagpengeudvalget  

 As klage med bilag og bad kommunen om at revurdere sagen.
 Rudbjerg Kommune fastholdt  

 afgørelsen og returnerede den 20. juni 1997 de fremsendte akter til Den  

 Sociale  

 Ankestyrelse.
 I brev dateret den 12. august  

 1997 oplyste A Dagpengeudvalget om at hendes psykiater og hendes egen læge  

 netop havde udfærdiget nye udtalelser til brug i en anden sammenhæng.
Den 9. oktober 1997 blev A  

 ifølge Rudbjerg Kommunes journalark tilbudt at deltage i et fireugerskursus i  

 Nykøbing Falster.
I brev til mig af 14. januar 1998 har Rudbjerg Kommune  

 oplyst  

 at formålet med dette kursus bl.a. var at undersøge eventuelle  

 revalideringsmuligheder.
 Den 19. oktober 1997 skrev A  

 til Dagpengeudvalget og meddelte bl.a. at hun var henvist til speciallæge G  

 (Nykøbing Falster) den 28. oktober 1997. Vedlagt var en kopi af As  

 psykiater,  

 Cs, journal dateret den 4. august 1997. Herudover beskrev A sit  

 helbredsforhold  

 og oplyste om sit medicinforbrug.
 Ved brev modtaget i  

 Ankestyrelsen den 21. oktober 1997 fremsendte A en lægeerklæring fra sin  

 læge,  

 H, dateret den 17. oktober 1997, hvori han attesterede at hun havde været at  

 betragte som sygemeldt i længere tid - også efter den 4. juni 1997. Desuden  

 oplyste As læge at hun på daværende tidspunkt afventede en undersøgelse  

 ved  

 speciallæge i neuromedicin.
Den 28. november 1997 traf  

 Dagpengeudvalget afgørelse i As sag.
Udvalget fandt ikke at A havde ret  

 til  

 yderligere forlængelse af sin dagpengeperiode efter den 6. juni 1997. I  

 afgørelsen skrev Dagpengeudvalget bl.a.:
 Sagen er bedømt efter  

 dagpengelovens § 22, stk. 1, og Socialministeriets bekendtgørelse nr. 701 af  

 22. juli 1994, § 49, der vedlægges.
 Dagpengeudvalget har ved  

 afgørelsen lagt vægt på, at De har modtaget afslag på pension.
 De opfylder heller ikke de  

 øvrige betingelser for forlængelse efter dagpengelovens § 22, stk. 1.
 Dagpengeudvalget har herved lagt  

 vægt på, at De på grundlag af en udtalelse fra Dagpengeudvalgets  

 lægekonsulent  

 ikke lider af en alvorlig sygdom, der er omfattet af bekendtgørelsens § 49,  

 nr.  

 1 med mulighed for forlængelse i 2 x 26 uger.
Det bemærkes at sygedagpenge  

 er en korttidsydelse, der normalt kun giver mulighed for dagpenge i 52 uger  

 inden for de sidste 18 måneder, selvom man fortsat er uarbejdsdygtig.  

 Yderligere dagpenge forudsætter, at betingelserne for forlængelse i  

 dagpengelovens § 22 er opfyldt.
De opfylder ikke betingelserne for yderligere  

 forlængelse.
 Dagpengeudvalget tiltræder  

 således kommunens afgørelse.
Dagpengeudvalgets afgørelse  

 er endelig og kan ikke indbringes for anden administrativ myndighed. Den 3. januar 1998 klagede A  

 til mig.
Med As klage var bl.a. vedlagt kopi af 2. november 1997 fra  

 overlæge  

 G der konkluderede følgende:
Konklusion: Neurot.-  

 depressiv patient, taler om extrapyramidal bivirkninger under  

 diazepinnedtrapning  

 med orolingual dyskinesi og viser neurologisk en begyndende neuropati, måske  

 p.gr.a. medikamentel indtagelse af benzodiazepiner.
Jeg anbefaler, at i  

 samarbejde med psykiater, aftrapning af tafil retard og terapeutisk  

 behandling  

 af polyneuropatien med antidepressiva f.eks. amytriptylin.
Jeg selv har ingen  

 erfaring med mianserinbehandling mod polyneuropati. Udtalelsen var stemplet:
RUDBJERG KOMMUNE KVIKKEN RUDBJERGVEJ 21, TILLITZE 4983 DANNEMARK I forbindelse med min  

 behandling af sagen bad jeg i brev af 7. januar 1998 Dagpengeudvalget om  

 sagens  

 akter og en udtalelse i anledning af As klage.
Jeg bad om at  

 Dagpengeudvalget  

 først indhentede en udtalelse fra Rudbjerg Kommune om sagen.
I breve af 23. januar 1998 og  

 8. februar 1998 med bilag indsendte A yderligere oplysninger til brug for  

 behandlingen af sin sag.
A oplyste bl.a. at hun havde modtaget afslag fra  

 Rudbjerg Kommune på en anmodning om skånejob eller revalidering.
Disse breve  

 sendte jeg videre til Dagpengeudvalget således at As oplysninger kunne  

 indgå i  

 grundlaget for udvalgets udtalelse.
Rudbjerg Kommune havde ifølge  

 brev af 14. januar 1998 ikke meget yderligere at tilføje til sagen.
Kommunen  

 bemærkede dog at det ikke var korrekt at der var givet afslag på revalidering  

 idet der bl.a. var tilbudt et fireugers startkursus i Nykøbing Falster,  

 ligesom  

 der flere gange under dagpengeforløbet havde været rejst spørgsmål om  

 arbejdsprøvning hvilket A altid havde afvist.
 Af Dagpengeudvalgets  

 udtalelse af 22. april 1998 fremgik følgende:
 ...
 Dagpengeudvalget traf i møde  

 den 28. november 1997 afgørelse om, at (A) ikke havde ret til yderligere  

 forlængelse af dagpengeperioden efter den 6. juni 1997, hvor kommunen  

 standsede dagpengeudbetalingen i henhold til afgørelse af 4. juni 1997.
 Udvalget lagde ved afgørelsen  

 vægt på, at (A) havde modtaget afslag fra kommunen på sin ansøgning om  

 førtidspension.  

 Ansøgningen var grundlag for kommunens forlængelse af dagpengeperioden ved  

 varighedsbegrænsningens indtræden den 30. november 1996.
Udvalget fandt endvidere  

 ikke, at de øvrige betingelser for forlængelse efter dagpengelovens § 22,  

 stk.  

 1, var opfyldt.
Udvalget lagde herved vægt på, at (A) på grundlag af en  

 udtalelse fra Dagpengeudvalgets lægekonsulent ikke lider af en alvorlig  

 sygdom, der er omfattet af § 49, nr. 1 i Socialministeriets bekendtgørelse  

 nr.  

 701 af 22. juli 1994 om dagpenge ved sygdom eller fødsel, med mulighed for  

 forlængelse i 2 x 26 uger fra varighedsbegrænsningens indtræden.
 Med hensyn til (A)s  

 oplysninger i klage af 3. januar 1998 samt i brev af 23. januar 1998 til  

 Ombudsmanden  

 om ventetider i forbindelse med henvisninger til undersøgelser/behandlinger,  

 skal Dagpengeudvalget bemærke, at de omtalte ventetider ikke har betydning i  

 den foreliggende sag, allerede fordi dagpengeretten er ophørt, før  

 henvisninger  

 finder sted.
 Efter bekendtgørelsens §  

 49 a  

 kan der ved afgørelsen af, om dagpengeretten  

 kan forlænges efter § 48, nr. 2 og § 49, nr. 1 bortses fra den periode, hvor  

 den sygemeldte venter på behandling på et offentligt sygehus.
 For så vidt angår (A)s klage  

 over kommunens afslag på skånejob eller revalidering, henvises til kommunens  

 udtalelse i brev af 14. januar 1998.
Som det også fremgår af  

 Dagpengeudvalgets grundlag for afgørelse henvendte (A) sig til kommunen den  

 9.  

 oktober 1997 for at få hjælp til revalidering eller skånejob.
Da denne  

 henvendelse ligger efter dagpengerettens ophør den 6. juni 1997 er den efter  

 Udvalgets opfattelse uden betydning for muligheden for en eventuel  

 forlængelse  

 af dagpengeretten efter lovens § 22, stk. 1, nr. 1.
Det bemærkes, at kommunen  

 først med brev af 14. januar 1998 har fremsendt kopier af kommunens  

 journalark  

 til Dagpengeudvalget, men at disse journalark ikke indeholder oplysninger,  

 der  

 kan begrunde en ændring af Dagpengeudvalgets afgørelse. Den 29. april 1998 sendte jeg  

 A en kopi af udtalelserne med henblik på hendes eventuelle bemærkninger  

 dertil.  

 Den 13. maj 1998 modtog jeg As supplerende bemærkninger.
A skrev bl.a.  

 at hun  

 først var blevet foreslået arbejdsprøvning da hun den 9. oktober 1997 selv  

 henvendte sig til kommunen for at bede om hjælp.
A oplyste også at hun for at  

 overleve nu arbejdede 20 timer ugentligt, men at hun havde det dårligt både  

 fysisk og psykisk.
Ved en gennemgang af sagens  

 akter viste det sig at jeg ikke havde modtaget alle sagens akter.
Den 4.  

 september 1998 modtog jeg nogle af de manglende akter fra Rudbjerg Kommune.  

 Den  

 12. oktober 1998 bad jeg Dagpengeudvalget om at fremsende fire nærmere  

 bestemte  

 sagsakter samt eventuelle andre af sagens akter som jeg ikke måtte have  

 modtaget tidligere.
I brev af 14. oktober 1998 oplyste Dagpengeudvalget  

 følgende:
 Folketingets Ombudsmand har  

 ved brev af 12. oktober 1998 anmodet Dagpengeudvalget om yderligere akter i  

 dagpengesagen vedrørende (A).
Det kan oplyses, at  

 Dagpengeudvalget med brev af 22. april 1998 fremsendte samtlige sagens akter,  

 som udvalget havde modtaget fra kommunen inden det nævnte tidspunkt.
Der er  

 ikke yderligere akter i sagen. Ombudsmandens udtalelse   

  

 Rudbjerg Kommunes og Dagpengeudvalgets afgørelser Dagpengelovens § 22, stk. 1, har følgende ordlyd:
§ 22.  

  

 Udbetalingen af dagpenge ophører, når der er udbetalt dagpenge eller løn  

 under sygdom for mere end 52 uger i de 18 forudgående kalendermåneder,  

 medmindre 1)  

 	  

 det anses for overvejende sandsynligt, at revalidering vil  

 blive iværksat, 2)  

 	  

 den sikrede er under eller venter på lægebehandling, som må antages inden for  

 en kortere tid at kunne genskabe arbejdsdygtigheden, eller 3)  

 	  

 der er rejst sag om ret til erstatning efter lov om forsikring  

 mod følger af en arbejdsskade, eller 4)  

 	  

 der er indgivet  

 ansøgning om førtidspension efter lov om social  

 pension, eller 5)  

 	  

 særlige  

 omstændigheder i øvrigt taler derfor. I forarbejderne til  

 dagpengelovens § 22, stk. 1, nr. 4 - Folketingstidende 1995-96, tillæg A, s.  

 2617, står der bl.a.:
Efter forslaget vil  

 dagpengene kunne fortsætte, indtil der udbetales førtidspension eller indtil  

 der kan udbetales forskud på pension efter lov om social pension.
Ved afslag  

 på  

 pensionsansøgningen i 1. instans standses dagpengene, medmindre betingelserne  

 for forlængelse er opfyldt. Socialministeren har i bek.  

 nr. 701 af 22. juli 1994, §§ 48 og 49, fastsat regler om forlængelse af  

 dagpengeperioden.
Disse bestemmelser har følgende ordlyd:
§ 48.  

  

 Kommunen forlænger dagpengeperioden for personer, der er  

 omfattet af varighedsbegrænsningen i lovens § 22, stk. 1, 1)  

 	  

 når det anses for  

 overvejende sandsynligt, at revalidering, herunder arbejdsprøvning, vil blive  

 iværksat, eller 2)  

 	  

 når den pågældende er  

 under eller venter på lægebehandling, der må antages at kunne genskabe  

 arbejdsdygtigheden inden for 26 uger.
§ 49.  

  

 Forlængelse udover 26 uger kan ske, når særlige  

 omstændigheder taler for det.
Dette vil bl.a. være tilfældet, 1)  

 	  

 hvis den pågældende  

 lider af alvorlig sygdom, der kræver langvarig behandling, og efter en  

 lægelig  

 vurdering skønnes at ville kunne genoptage erhvervsmæssig beskæftigelse inden  

 for de følgende 26 uger, eller 2)  

 	  

 hvis pågældende lider  

 af en alvorlig lidelse, hvor mulighederne for helbredelse ikke skønnes at  

 være  

 til stede. Som følge af Deres ansøgning  

 om førtidspension blev Deres dagpengeperiode ved Rudbjerg Kommunes afgørelse  

 af 18. november 1996, jf. dagpengelovens § 22, stk. 1, nr. 4, forlænget ud  

 over  

 de 52 uger inden for de seneste 18 kalendermåneder der er lovens hovedregel.
 Det fremgår af forarbejderne  

 til bestemmelsen at såfremt dagpengeperioden har været forlænget som følge  

 af en ansøgning om førtidspension, vil et eventuelt afslag på pension kun  

 bevirke at dagpengene skal standses hvis de øvrige betingelser for  

 forlængelse  

 ikke er opfyldt.
 Myndighedernes vurdering af  

 om De fortsat opfylder betingelserne for at få tilkendt sygedagpenge efter De  

 havde modtaget afslag på førtidspension, bygger for en stor del på en lægelig  

 og social vurdering af de foreliggende oplysninger.
Normalt kan jeg derfor ikke  

 gå ind i en særlig efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere  

 myndighedernes  

 afgørelse.
Det kan f.eks. være tilfældet hvis sagen er mangelfuldt oplyst,  

 eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
 Det fremgår nedenfor at jeg i  

 Deres sag har fundet omstændigheder der giver mig grundlag for at kritisere  

 myndighedernes afgørelser.
Myndighedernes sagsbehandling Forvaltningsloven indeholder  

 bl.a. følgende bestemmelser:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
 ...
 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold.
 ...
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
 ...
§ 25.  

  

 Afgørelser, som kan påklages til anden forvaltningsmyndighed,  

 skal, når de meddeles skriftligt, være ledsaget af en vejledning om  

 klageadgang  

 med angivelse af klageinstans og oplysning om fremgangsmåden ved indgivelse  

 af  

 klage, herunder om eventuel tidsfrist.
Det gælder dog ikke, hvis afgørelsen  

 fuldt ud giver den pågældende part medhold.
 ...
 § 27.  

  

 Den, der virker inden for den offentlige forvaltning, har  

 tavshedspligt, jfr. borgerlig straffelov § 152 og §§ 152 c-  

 152 f, når en oplysning ved lov eller  

 anden gyldig bestemmelse er betegnet som fortrolig, eller når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser, herunder navnlig til:
 ...
6) enkeltpersoners eller  

 private selskabers eller foreningers interesse i at beskytte oplysninger om  

 deres personlige eller interne, herunder økonomiske forhold, eller ...
 § 28.  

  

 Oplysninger om enkeltpersoners rent private forhold, herunder  

 oplysninger om race, religion og hudfarve, om politiske, foreningsmæssige,  

 seksuelle og strafbare forhold samt oplysninger om helbredsforhold,  

 væsentlige  

 sociale problemer og misbrug af nydelsesmidler og lignende, må ikke  

 videregives til en anden forvaltningsmyndighed.
Stk. 2.  

  

 Videregivelse af  

 de i stk. 1 nævnte oplysninger kan dog ske, når 1)  

 	  

 den, oplysningen  

 angår, har givet samtykke, 2)  

 	  

 det følger af lov  

 eller bestemmelser fastsat i henhold til lov, at oplysningen skal  

 videregives, 3)  

 	  

 videregivelsen sker  

 til varetagelse af private eller offentlige interesser, der klart overstiger  

 hensynet til de interesser,  

 der  

 begrunder hemmeligholdelse, herunder hensynet til den, oplysningen angår,  

 eller 4)  

 	  

 videregivelsen er et  

 nødvendigt led i sagens behandling eller er nødvendig for, at en myndighed  

 kan  

 gennemføre tilsyns- eller kontrolopgaver. 1) Manglende sagsakter Blandt de sagsakter jeg har  

 modtaget fra Rudbjerg Kommune via Dagpengeudvalget, mangler der nogle af de  

 breve/skrivelser Rudbjerg Kommune - ifølge kommunens journalark -  

 har skrevet.
Det drejer sig således om  

 Rudbjerg Kommunes brev af 22. november 1995 til Dem, Rudbjerg Kommunes breve  

 af  

 19. december 1995 til Dem og Deres tidligere arbejdsgiver og Rudbjerg  

 Kommunes  

 indberetning om forlængelse af sygedagpengeperioden af 28. november 1996.
 I Deres brev af 12. januar  

 1997 til Rudbjerg Kommune henviser De til et brev af 2. januar 1997. Dette  

 brev  

 findes heller ikke blandt sagens akter.
 Af Dagpengeudvalgets brev af  

 14. oktober 1998 fremgår det at samtlige akter modtaget fra kommunen var  

 fremsendt, og at der ikke er yderligere akter i sagen.
Forvaltningsmyndigheder bør  

 af hensyn til reglerne i forvaltningsloven og offentlighedsloven om  

 aktindsigt  

 og af hensyn til eventuel senere genoptagelse af sagen eller til sikring af  

 bevis i øvrigt sørge for at der i myndighedens sager opbevares kopier af  

 udgående post.
Se hertil Folketingets Ombudsmands beretning for året 1997, s.  

 248ff, og Folketingets Ombudsmands beretning for året 1990, s. 366. I  

 beretningen for 1990, s. 366, er bl.a. anført:
c.
Myndigheden må på sagen  

 bevare genpart eller kopi af alle udgående dokumenter (skrivelser fra  

 myndigheden  

 og andre sagsakter, som myndigheden har produceret og sendt ud fra  

 myndigheden).  

 Ofte vil myndigheden tillige have bevaret genpart eller kopi andetsteds end  

 på  

 sagen (f.eks. i en brevkopimappe eller -bog, hvor udgående skrivelser m.v. er  

 indsat i kronologisk orden).
Kravet om genpart eller kopi  

 af myndighedens udgående dokumenter grunder sig særligt på to forhold:  

  

 dels  

  

 at sikre  

  

 bevis  

  

 hos myndigheden selv (såvel af hensyn til myndighedens  

 interne behov som af eksterne hensyn) for det præcise indhold af dokumenter,  

 som er udgået fra myndigheden,  

  

 dels  

  

 at muliggøre meddelelse af aktindsigt i overensstemmelse med bestemmelserne  

 herom i offentlighedsloven og forvaltningslovens kapitel  

 4. For så vidt angår spørgsmålet  

 om hvor længe myndighederne skal opbevare sagsmateriale, henviser jeg til min  

 argumentation i Folketingets Ombudsmands beretning for året 1997, s. 248 ff.  

 Jeg vedlægger en kopi til Deres orientering.
Jeg finder det på denne  

 baggrund meget beklageligt at ikke alle akter længere findes på sagen.
Det  

 fremgår ikke af myndighedernes udtalelser til mig hvornår de pågældende  

 sagsakter er bortkommet.
Imidlertid fremgår det af Dagpengeudvalgets  

 udtalelse  

 af 22. april 1998 til mig at udvalget ikke ved udvalgets afgørelse af 28.  

 november  

 1997 havde kommunens journalark i sagen.
Jeg finder det på den baggrund  

 beklageligt  

 at Dagpengeudvalget ikke har haft samtlige sagens akter da udvalget traf  

 afgørelse i sagen.
 Jeg har gjort myndighederne  

 bekendt med min opfattelse.
2) Sagens oplysning Som ovenfor refereret findes  

 der blandt sagens akter en sygehusjournal af 16. april 1997, en lægeudtalelse  

 af 29. april 1997 fra læge (E), en patientvejledning dateret den 23. juni  

 (intet årstal) og et udateret brev fra Dem til Rudbjerg Kommunes  

 Sikringsafdeling  

 hvoraf det fremgår at De afventede en ledscintigrafi.
I samme brev giver De  

 udtryk for at De mener det burde være relevant at indhente en ny  

 statusbedømmelse  

 fra Deres psykiater inden førtidspensionssagen behandles.
Læge (E)s udtalelse af 29.  

 april 1997 og Deres udaterede brev til Rudbjerg Kommunes Sikringsafdeling  

 vedrører ganske vist Deres førtidspensionssag.
Men eftersom disse akter  

 findes  

 blandt det materiale jeg har modtaget fra Rudbjerg Kommune via  

 Dagpengeudvalget  

 i forbindelse med min undersøgelse af Deres sygedagpengesag, må jeg antage at  

 Rudbjerg Kommune ved behandlingen af Deres sygedagpengesag har været vidende  

 om at De umiddelbart stod for at skulle have foretaget den pågældende  

 undersøgelse, og at De fandt en fornyet statusbedømmelse fra Deres psykiater  

 relevant.
 Der gælder i den offentlige  

 forvaltning et official- eller undersøgelsesprincip ifølge hvilket  

 forvaltningen  

 har ansvaret for at de fornødne oplysninger til afgørelse af en sag er  

 tilvejebragt.
 Undersøgelsespligten kan kun  

 udstrækkes til at omfatte oplysninger der må antages at være af betydning for  

 sagens afgørelse.
 Om oplysningsgrundlaget er  

 forsvarligt, afhænger bl.a. af hvilken type sag der er tale om, hvilke  

 oplysninger myndigheden allerede er i besiddelse af og myndighedens praksis  

 på  

 området.
Jeg mener ikke at de  

 ovennævnte oplysninger har været tilstrækkelige til at vurdere om De  

 eventuelt  

 kunne få forlængelse af Deres sygedagpengeperiode på et andet grundlag end  

 førtidspension.
Således fremgår der ikke i sagen oplysninger om De på  

 daværende  

 tidspunkt havde mulighed for at få forlængelse på grund af revalidering.
Jeg  

 bemærker at De efterfølgende den 9. oktober 1997 af Rudbjerg Kommune blev  

 tilbudt arbejdsprøvning med henblik på at undersøge eventuelle  

 revalideringsmuligheder.
For så vidt angår afventning  

 af Deres ledscintigrafiundersøgelse bemærker jeg at jeg tidligere - i  

 Folketingets  

 Ombudsmands beretning for året 1989, s. 164-165 - har udtalt mig om en  

 arbejdsskadesag  

 hvor parten bad Den Sociale Ankestyrelse om at afvente en arbejdsmedicinsk  

 undersøgelse inden Ankestyrelsen traf afgørelse i sagen.
I den pågældende sag  

 udtalte jeg bl.a. at hvis myndigheden afviser en parts udtrykkelige anmodning  

 om at indhente yderligere oplysninger, vil det efter min opfattelse være i  

 overensstemmelse med god forvaltningsskik at myndigheden orienterer parten  

 herom inden der træffes afgørelse i sagen.
Dette vil navnlig være af  

 betydning  

 hvis der er rimelig grund til at antage at parten i så fald vil have  

 væsentlige  

 supplerende bemærkninger til sagen.
Myndigheden kan eventuelt fastsætte en  

 frist for parten til at komme med bemærkninger.
Jeg vedlægger til Deres  

 orientering en kopi af min udtalelse som den er refereret i Folketingets  

 Ombudsmands  

 beretning for året 1989.
 I Deres sag bad De ikke  

 udtrykkeligt Rudbjerg Kommune om at afvente Deres ledscintigrafiundersøgelse  

 eller om at indhente en ny statusbedømmelse forinden kommunen traf afgørelse  

 i  

 Deres dagpengesag, men De skrev at De afventede den pågældende undersøgelse,  

 og  

 at De fandt en fornyet statusbedømmelse relevant (for Deres  

 førtidspensionssag).
Da dokumentationen er i Deres  

 dagpengesag og henset til den betydning Deres førtidspensionssag havde for  

 Deres dagpengesag, er det derfor min opfattelse at det havde været bedst  

 stemmende med god forvaltningsskik hvis Rudbjerg Kommune havde orienteret Dem  

 om at kommunen ikke fandt grundlag for at afvente hverken undersøgelsen eller  

 statusbedømmelsen inden der blev truffet afgørelse i Deres dagpengesag.
Jeg  

 henviser i øvrigt til det nedenfor anførte om partshøring.
 Jeg har gjort Rudbjerg  

 Kommune bekendt med min opfattelse.
 Ved brev af 19. oktober 1997  

 meddelte De Dagpengeudvalget at De var blevet henvist til speciallæge (G) for  

 yderligere undersøgelser den 28. oktober 1997. I forlængelse af hvad jeg  

 ovenfor har anført, finder jeg efter en gennemgang af Deres sag grundlag for  

 at tilsidesætte Dagpengeudvalgets vurdering af at sagen var tilstrækkeligt  

 oplyst på afgørelsestidspunktet.
 Jeg mener endvidere at det  

 havde været bedst stemmende med god forvaltningsskik hvis Dagpengeudvalget  

 havde meddelt Dem at udvalget ikke fandt grundlag for at afvente Deres  

 undersøgelse hos speciallæge (G) - navnlig i betragtning af at Deres klage  

 til Dagpengeudvalget af 17. juni 1997 netop var begrundet med, at Rudbjerg  

 Kommunes afgørelse var truffet  

 inden  

 afslutning af undersøgelser vedr. min sygdom.
 Jeg har gjort  

 Dagpengeudvalget bekendt med min opfattelse.
3) Manglende partshøring Som ovenfor refereret  

 meddelte Rudbjerg Kommune Dem afslag på Deres pensionsansøgning samtidig med  

 at  

 kommunen meddelte Dem at Deres sygedagpenge ville ophøre to dage efter datoen  

 for afgørelsen.
 Jeg må herefter lægge til  

 grund at kommunen fandt at ingen af dagpengelovens forlængelsesbetingelser  

 herefter var opfyldt.
Ifølge kommunens journalark  

 skete der indberetning af forlængelse af sygedagpenge den 28. november 1996  

 da  

 De havde ansøgt om førtidspension.
Der er herefter ikke sket yderligere  

 indberetning indtil afgørelsen af 4. juni 1997 hvorefter udbetaling af  

 sygedagpenge  

 ville stoppe to dage efter.
Det fremgår ikke af sagen at  

 De, forud for kommunens afgørelse om stop for sygedagpenge, blev gjort  

 bekendt  

 med at kommunen påtænkte at stoppe udbetalingen, herunder grundlaget for at  

 udbetalingen  

 ikke ville fortsætte.
De fik således ikke lejlighed til at komme med Deres  

 bemærkninger til dette før afgørelsen var truffet.
Jeg finder det beklageligt  

 at De ikke blev partshørt forud for kommunens afgørelse.
 Endvidere finder jeg det  

 beklageligt at Dagpengeudvalget herefter tiltrådte at udbetaling af  

 sygedagpenge  

 ville blive stoppet forud for partshøringen.
 Jeg har gjort myndighederne  

 bekendt med min opfattelse.
 4) Myndighedernes begrundelse, klagevejledning mv.
Ved afgørelserne af  

 henholdsvis 4. juni 1997 og 28. november 1997 fra Rudbjerg Kommune og  

 Dagpengeudvalget blev udbetaling af Deres sygedagpenge stoppet.
Det følger  

 derfor af bestemmelsen i forvaltningslovens § 22 at afgørelsen skulle  

 ledsages af en begrundelse.
De nærmere krav til  

 begrundelsens indhold fremgår af forvaltningslovens § 24. En begrundelse  

 skal,  

 ud over at henvise til de retsregler som den er truffet efter, fremtræde som  

 en forklaring på hvorfor en afgørelse har fået et bestemt indhold, jf.
John  

 Vogter, Forvaltningsloven med kommentarer (1992), s. 277ff.
 Rudbjerg Kommune har  

 begrundet sin afgørelse af 4. juni 1997 med at Deres dagpengeperiode blev  

 forlænget på grund af Deres førtidspensionssag, og da Deres pensionssag nu  

 var  

 afgjort, havde De ikke længere krav på sygedagpenge.
 Kommunens afgørelse henviser  

 således ikke til hvilke retsregler den er truffet i henhold til hvilket jeg  

 finder kritisabelt.
Som nævnt ovenfor fremgår det  

 af forarbejderne til dagpengelovens § 22, stk. 1, nr. 4, at sygedagpengene  

 kun  

 skal standses efter et afslag på ansøgning om førtidspension såfremt de  

 øvrige  

 betingelser for forlængelse af sygedagpengene ikke er opfyldt.
Det fremgår  

 ikke  

 af Rudbjerg Kommunes afgørelse af 4. juni 1997 om kommunen har overvejet  

 hvorvidt De opfyldte betingelserne efter dagpengelovens § 22, stk. 1, for  

 fortsat at modtage sygedagpenge.
Rudbjerg Kommune har således ikke angivet  

 hvilke faktiske oplysninger kommunen har lagt vægt på i relation til  

 mulighederne for forlængelse efter de øvrige undtagelser i dagpengelovens §  

 22, stk. 1. Kommunen har heller ikke angivet de hovedhensyn der har været  

 bestemmende for skønsudøvelsen ved denne vurdering.
Afgørelsen giver altså  

 ingen forklaring på hvorfor kommunen nåede til den konklusion at De ikke var  

 berettiget til yderligere forlængelse af Deres sygedagpengeperiode.
 Jeg finder hermed ikke at  

 Rudbjerg Kommunes afgørelse opfylder begrundelseskravet i forvaltningslovens  

 § 24.
 Jeg har gjort kommunen  

 bekendt med min opfattelse.
Da De ikke fuldt ud fik  

 medhold ved Rudbjerg Kommunes afgørelse af 4. juni 1997, følger det af  

 forvaltningslovens § 25 at afgørelsen burde have været ledsaget af en  

 klagevejledning.
Kravene til en sådan klagevejlednings indhold fremgår  

 ligeledes af § 25. Jeg finder det herefter beklageligt at De ikke sammen med  

 Rudbjerg Kommunes afgørelse af 4. juni 1997 modtog en klagevejledning.
 Jeg har gjort Rudbjerg  

 Kommune bekendt med min opfattelse.
 Dagpengeudvalget gav følgende  

 begrundelse for sin afgørelse af 28. november 1997:
 ...
 Sagen er bedømt efter  

 dagpengelovens § 22, stk. 1, og Socialministeriets bekendtgørelse nr. af 22.  

 juli 1994, § 49, der vedlægges.
 Dagpengeudvalget har ved  

 afgørelsen lagt vægt på, at De har modtaget afslag på pension.
 De opfylder heller ikke de  

 øvrige betingelser for forlængelse efter dagpengelovens § 22, stk. 1.
 Dagpengeudvalget har herved  

 lagt vægt på, at De på grundlag af en udtalelse fra Dagpengeudvalgets  

 lægekonsulent ikke lider af en alvorlig sygdom, der er omfattet af  

 bekendtgørelsens § 49, nr. 1 med mulighed for forlængelse i 2 x 26 uger.
Det bemærkes at sygedagpenge  

 er en korttidsydelse, der normalt kun giver mulighed for dagpenge i 52 uger  

 inden for de sidste 18 måneder, selvom man fortsat er uarbejdsdygtig.  

 Yderligere dagpenge forudsætter, at betingelserne for forlængelse i  

 dagpengelovens § 22 er opfyldt.
De opfylder ikke betingelserne for yderligere  

 forlængelse.
... Dagpengeudvalget angiver i  

 sin begrundelse nogle forhold som man har lagt vægt på ved afgørelsen.
Man  

 har  

 således lagt vægt på at De har modtaget afslag på pension, og at De ifølge  

 udvalgets lægekonsulent ikke lider af en alvorlig sygdom der kan begrunde  

 forlængelse af dagpengeperioden, jf.
Socialministeriets bek. nr. 701 af 22  

 juli  

 1994, § 49, stk. 1. Dagpengeudvalget nævner også at De ikke opfylder de  

 øvrige  

 betingelser for forlængelse efter dagpengelovens § 22, stk. 1, men angiver  

 ikke  

 i denne forbindelse hvilke faktiske oplysninger udvalget har lagt vægt på ved  

 denne vurdering, eller hvilke hovedhensyn der har været bestemmende for  

 skønsudøvelsen.
 Samlet finder jeg at Dagpengeudvalgets  

 afgørelse ikke opfylder begrundelseskravet i forvaltningslovens § 24.
 Jeg har gjort Dagpengeudvalget  

 bekendt med min opfattelse.
5. Afsluttende bemærkninger Jeg har meddelt Rudbjerg  

 Kommune og Dagpengeudvalget min opfattelse.
Jeg har henstillet til  

 Dagpengeudvalget at tage sagen op til fornyet overvejelse og træffe en ny  

 afgørelse i lyset af de synspunkter jeg har anført ovenfor.
Jeg har bedt Dagpengeudvalget  

 om at underrette mig om hvad der videre sker i sagen. Den 18. maj 1999 hjemviste  

 Dagpengeudvalget sagen til Rudbjerg Kommune til fornyet vurdering af hvorvidt  

 A  

 den 6. juni 1997 opfyldte betingelserne for en forlængelse af  

 dagpengeudbetalingen efter lovens § 22, stk. 1, nr. 1.
 Den 9. juni 1999 traf  

 kommunen afgørelse om at der ikke var baggrund for forlængelse af As  

 dagpenge  

 fra den 6. juni 1997 i medfør af dagpengelovens § 22, stk. 1, nr. 1.  

 Afgørelsen  

 indeholdt klagevejledning til Det Sociale Nævn for Storstrøms Amt.
 NOTER: (*1)  

 FOB 1997, s. 248, FOB 1990, s. 366,  

 FOB 1989, s. 164.
