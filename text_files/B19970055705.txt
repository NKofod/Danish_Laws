 I medfør af § 95 i lov om arbejdsløshedsforsikring m.v., jf.  

 lovbekendtgørelse nr. 27 af 13. januar 1997, som ændret ved lov nr. 377 af  

 10. juni 1997, fastsættes efter forhandling med Landsarbejdsrådet:
Personkredsen § 1.  Bekendtgørelsen omfatter medlemmer, der ønsker  

 at medregne forsikringsperioder fra udlandet til opfyldelse af kravet om  

 forsikringsperiode i lovens § 75 b, stk. 1, nr. 2, jf. stk. 2.
 § 2.  Bekendtgørelsen omfatter endvidere medlemmer,  

 der ved overgangen til efterløn helt eller delvist har optjent dagpengeret  

 efter lovens § 53, stk. 2, og 3, eller stk. 5, på baggrund af beskæftigelse i  

 udlandet.
Forsikringsperioder § 3.  Forsikringsperioder fra lande uden for EØS kan  

 ikke medregnes i kravet om forsikringsperiode i lovens § 75 b, stk. 1, nr. 2,  

 jf. stk. 2.
§ 4.  Forsikringsperioder fra EØS-lande kan medregnes  

 til opfyldelse af op til halvdelen af kravet om forsikringsperiode i lovens §  

 75 b, stk. 1, nr. 2, og stk. 2, hvis medlemmet Stk. 2.  Stk. 1, finder tilsvarende anvendelse i  

 tilfælde, hvor medlemmet har bevaret sin bopæl i Danmark, men på grund af  

 beskæftigelse i et andet EØS-land har været arbejdsløshedsforsikret i dette  

 land.
 § 5.  Forsikringsperioder fra Færøerne kan medregnes  

 fuldt ud til opfyldelse af lovens krav om forsikringsperiode, hvis medlemmet  

 forud for opholdet på Færøerne har været medlem af en dansk  

 arbejdsløshedskasse.
Beskæftigelsesperioder § 6.  Dagpengeret efter lovens § 53, stk. 2 og 3,  

 eller stk. 5, som er optjent helt eller delvist på baggrund af beskæftigelse  

 i udlandet, kan ikke danne grundlag for opfyldelse af betingelsen i lovens §  

 75 b, stk. 1, nr. 3, for ret til efterløn.
 Stk. 2.  Uanset stk. 1, kan et medlem opfylde  

 betingelsen for efterløn, hvis kravet om forsikringsperiode kan opfyldes som  

 medlem af en dansk arbejdsløshedskasse og medlemmet har haft 26 ugers  

 beskæftigelse i fuldt sædvanligt omfang i Danmark inden for de sidste 3 år.
 § 7.  Beskæftigelsesperioder omfattet af §§ 8 - 11  

 sidestilles med beskæftigelse i Danmark efter § 4, stk. 1, nr. 2, og § 6.
 § 8.  Beskæftigelsesperioder i Grønland sidestilles  

 med beskæftigelse i Danmark.
 § 9.  Beskæftigelsesperioder på Færøerne sidestilles  

 med beskæftigelse i Danmark, hvis medlemmet forud for opholdet på Færøerne  

 har været medlem af en dansk arbejdsløshedskasse.
 § 10.  Beskæftigelse ved EU's institutioner,  

 diplomatiske missioner og konsulater i andre EØS-lande eller som udsendt i et  

 andet EØS-land sidestilles med beskæftigelse i Danmark, hvis medlemmet efter  

 gældende regler har bevaret sit medlemskab af en dansk arbejdsløshedskasse.
 § 11.  Beskæftigelse i udlandet for en dansk  

 arbejdsgiver eller en dansk organisation, beskæftigelse på en dansk ambassade  

 eller beskæftigelse som u-landsfrivillig sidestilles med beskæftigelse i  

 Danmark, hvis medlemmet har bevaret sit medlemskab af en dansk  

 arbejdsløshedskasse og beskæftigelsen samtidig giver ret til optagelse i en  

 dansk arbejdsløshedskasse.
 § 12.  Der udarbejdes en vejledning til  

 bekendtgørelsen.
 § 13.  Bekendtgørelsen træder i kraft den 1. august  

 1997.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 141 af 28. februar 1994 om ret  

 til efterløn for medlemmer, der har haft forsikrings- og  

 beskæftigelsesperioder i et andet EØS-land, på Færøerne, i Grønland eller det  

 øvrige udland med tilhørende vejledning.
