Kompetence udlægges  

 værdiansættelse af goodwill   værdiansættelse af  

 unoterede aktier og anparter Ligningsrådet er i medfør af  

 skattestyrelseslovens § 17, stk. 3, 2. pkt. bemyndiget til at henlægge  

 kompetencen til at træffe afgørelser efter skattestyrelseslovens  

 § 20 A til de regionale told-og skattemyndigheder.
Hjemlen til at uddelegere  

 afgørelser i sager om bindende forhåndsbesked til de regionale  

 told-og skattemyndigheder er udnyttet i TSS-cirkulære 2002-29 (som  

 erstatter TSS-cirkulære 1996-12).
Udlægningen gælder i  

  sager om værdiansættelse, der ikke indeholder  

 fortolkningsproblemer, og i  

  sager om næring ved fast ejendom.
På Ligningsrådets møde den 26.  

 september 2000 vedtog Ligningsrådet at trække bemyndigelsen til  

 regionerne tilbage for så vidt angår værdiansættelse  

 af goodwill og sager om aktiekurser, hvis goodwill-elementet er af  

 væsentlig betydning.
Formålet hermed var, at Ligningsrådet  

 ville fastlægge en praksis for værdiansættelserne efter  

 TSS-cirkulære 2000-10.
 Det er Ligningsrådets vurdering, at der nu  

 foreligger tilstrækkelig praksis på området, således  

 at sagerne om værdiansættelse af henholdsvis goodwill og  

 aktiekurser, hvor goodwillelementet er af væsentlig betydning, kan  

 udlægges til de regionale told-og skattemyndigheder.
 Udlægningen af værdiansættelsessagerne  

 har virkning for  anmodninger om bindende forhåndsbesked, der indkommer  

 til Told-og Skattestyrelsen fra og med den 1. november 2002.
 Anmodningerne om bindende forhåndsbesked skal dog  

 fortsat indsendes til Told-og Skattestyrelsen, Østbanegade 123, 2100  

 København Ø.
