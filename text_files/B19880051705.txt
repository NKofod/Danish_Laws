 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988, meddeles:
 § 1.  Kulturministeriet har den 5. august 1988  

 godkendt frikommuneregulativ nr. 3 for Hadsund Kommune om optagelse i den  

 kommunale ungdomsskole af unge på folkeskolens eller tilsvarende skolers 7.  

 klassetrin, jf. § 41 i lov om frikommuner.
 § 2.  Frikommuneregulativet indebærer, at følgende  

 bestemmelser ikke gælder i Hadsund Kommune:
 § 1,  stk. 2 i lov om fritidsundervisning m.v., jf.  

 lovbekendtgørelse nr. 236 af 24. april 1987.
 § 3.  Frikommuneregulativet har virkning fra den 1.  

 august 1988 og er gældende for skoleåret 1988-89.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. § 8, stk. 4, i lov  

 om kommunernes styrelse.
Kulturministeriet, Direktoratet for Folkeoplysning, Frie Grundskoler  

 m.v., den 5. august 1988 P.m.v.
 e.b.
