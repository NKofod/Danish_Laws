 I henhold til § 49 og § 59 i lov nr. 237 af 6. juni 1985 om  

 arbejdsmarkedsuddannelser fastsættes efter forhandling med uddannelsesrådet:
 Formål, optagelse m.v.
 § 1.  Træningsskolen har til formål gennem en flerhed  

 af tilbud at iværksætte erhvervsforberedende optræning og uddannelse for unge  

 arbejdsledige med særlige tilpasningsproblemer.
Stk. 2.  Skolen er en  

 arbejdsmarkedsuddannelsesinstitution med en socialpædagogisk metode og et  

 erhvervsrettet formål.
Skolen er en døgninstitution.
Stk. 3.  Skolen tilrettelægger uddannelsesforløbene.
De  

 tilrettelægges på grundlag af en pædagogisk metode, som er godkendt af  

 direktøren for arbejdsmarkedsuddannelserne og med en vekselvirkning mellem  

 arbejdstræning og undervisning.
I arbejdstræningen indgår praktisk produktion  

 som et væsentligt element.
 § 2.  Skolen er forbeholdt unge, fortrinsvis i alderen  

 18-25 år, der som følge af særlige tilpasningsproblemer har behov for  

 stabilisering, social indlæring og erhvervsforberedende træning og  

 undervisning.
 Stk. 2.  Det vil normalt være en betingelse for  

 optagelse, at de unge ikke kan få lignende tilbud efter anden lovgivning.
 Stk. 3.  Det er skolen, der afgør om den unge kan  

 optages.
Egenkapital, tilskud og lån § 3.  Skolen er en selvejende institution, hvis  

 egenkapital søges tilvejebragt ved tilskud fra kommuner, herunder  

 amtskommuner, organisationer, virksomheder og ved gaver og bidrag fra fonde  

 og enkeltpersoner.
 Stk. 2.  Skolens vedtægter godkendes af  

 arbejdsministeren.
Stk. 3.  Disposition over egenkapital kræver godkendelse  

 fra direktøren for arbejdsmarkedsuddannelserne.
Godkendelse er dog unødvendig  

 for gaver og bidrag af enhver art, hvis disse fra givernes side er  

 formålsbestemt, og anvendelse heraf sker inden for de rammer, der angiver  

 skolens formål.
 Stk. 4.  Disposition over formålsbestemte gaver og  

 bidrag skal dog godkendes af direktøren, hvis formålsindfrielsen forøger  

 skolens driftsudgifter væsentligt.
 § 4.  Staten giver 100 pct. tilskud til alle udgifter,  

 der er nødvendige for at drive skolen efter sit formål, herunder udgifter til  

 elevstøtte, undervisningsmateriel og inventar.
Stk. 2.  Tilskud er betinget af, Stk. 3.  Endeligt statstilskud fastsættes af direktøren  

 ved regnskabsgodkendelse.
§ 5.  Staten kan yde rente- og afdragsfrie statslån  

 til skolen til køb, opførelse og ombygning af fast ejendom.
Statslån kan ydes  

 med indtil 85 pct. af den samlede anskaffelsessum.
 Stk. 2.  Regler om ydelse af rente- og afdragsfrie  

 statslån til fast ejendom følger reglerne i kapitel 9 i bekendtgørelse nr.  

 459 af 11. juli 1986 om uddannelse af specialarbejdere.
 Elevstøtte m.v.
 § 6.  Skolen har interne elever, som bor på skolen, og  

 et begrænset antal eksterne elever, som bor uden for skolen.
Stk. 2.  Interne elever får en elevstøtte på 20 pct. af  

 dagpengenes højeste beløb, jfr. § 47 i lov om arbejdsformidling og  

 arbejdsløshedsforsikring m.v. og en arbejdsbonus.
Den samlede ydelse må ikke  

 overstige 30 pct. af dagpengenes højeste beløb.
Stk. 3.  Eksterne elever får en elevstøtte på 35 pct. af  

 dagpengenes højeste beløb og en arbejdsbonus.
Den samlede ydelse må ikke  

 overstige 45 pct. af dagpengenes højeste beløb.
 Stk. 4.  Elevydelserne på skolen beregnes på grundlag af  

 konstaterede tilstedeværelsestimer i arbejdstræningen og undervisningen.
 Stk. 5.  Når eleverne deltager i et kursus under  

 arbejdsmarkedsuddannelserne uden for skolen, er de omfattet af reglerne i  

 bekendtgørelse nr. 455 af 8. juli 1986 om godtgørelse, støtte og tilskud m.m.  

 til deltagere i arbejdsmarkedsuddannelser.
 § 7.  Interne elever får kost og logi på skolen.
§ 8.  Skolen kan yde eleverne befordringstilskud, Stk. 2.  Eksterne elever har desuden ret til  

 befordringstilskud for rejse frem og tilbage mellem sædvanlig bopæl og  

 skolen.
 Stk. 3.  Tilskuddet svarer til de faktiske udgifter med  

 billigste offentlige transportmiddel.
§ 9.  Skolen kan give eleverne mindre,  

 socialpædagogisk begrundede ydelser.
Herunder mindre gaver ved jul og  

 fødselsdage.
Klage Klage over afslag på adgang § 10.  Afslag på adgang til Træningsskolen skal  

 meddeles skriftligt til ansøgeren.
Afslaget skal være begrundet og indeholde  

 oplysning om klageadgang.
 Stk. 2.  Ansøgeren kan, inden 4 uger efter at afslaget  

 er modtaget, klage skriftligt til skolen.
 Stk. 3.  Skolen afgør, inden 4 uger efter at klagen er  

 modtaget, om klagen fuldt ud kan imødekommes, eller om klagen med en  

 udtalelse skal sendes til kursusnævnet.
 § 11.  Kursusnævnet træffer den endelige  

 administrative afgørelse.
Klage i øvrigt § 12.  Klage over Træningsskolens afgørelser kan inden  

 4 uger efter, at afgørelsen er modtaget, indbringes for direktøren for  

 arbejdsmarkedsuddannelserne af den, som afgørelsen vedrører, jfr. dog § 10.
 Stk. 2.  Afgørelse efter stk. 1 kan ikke indbringes for  

 anden administrativ myndighed.
 Stk. 3.  Ministeren kan inden 4 uger efter, at  

 afgørelsen er blevet meddelt, på eget initiativ tage en afgørelse, der er  

 truffet af direktøren efter stk. 1, op til nærmere undersøgelse og afgørelse.
Ikrafttrædelse § 13.  Bekendtgørelsen træder i kraft den 1. august  

 1987.
