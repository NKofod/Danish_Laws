Klage  

 over videregivelse af helbredsoplysninger og psykologerklæring udarbejdet til  

 brug for dagpengesag Nævnet fandt ikke grundlag for kritik af psykologs  

 videregivelse af oplysninger om patientens psykiske forhold til kommunen til  

 brug for dagpengesagen.
Nævnet fandt imidlertid, at det havde været  

 hensigtsmæssigt, om psykologen havde gennemgået erklæringen med patienten,  

 før  

 den blev afsendt.
Det fremgik af kommunens anmodning, at patienten ved sin  

 underskrift gav samtykke til, at der kunne indhentes helbredsmæssige  

 oplysninger til brug for behandling af dagpengesagen.
Det var nævnets opfattelse, at oplysninger om  

 helbredsmæssige forhold omfatter oplysninger om psykiske forhold.
Det fremgik  

 af en skrivelse fra patienten til kommunen, at de ved tvivlsspørgsmål  

 vedrørende  

 hendes helbredstilstand fremover kunne rette henvendelse til psykologen.  

 Ifølge  

 psykologens udtalelse til sagen havde patienten givet samtykke til  

 videregivelsen af disse oplysninger, hvilket endvidere fremgik af  

 samtykkeerklæringen.
Nævnet lagde herefter til grund, at samtykkeerklæringen  

 blev sendt til psykologen i forbindelse med kommunens anmodning om  

 psykologerklæringen til brug for dagpengesagen.
Nævnet fandt herefter, at  

 kravet om, at der skal foreligge et skriftligt samtykke fra patienten til den  

 person, der skal videregive oplysninger, måtte anses for at være opfyldt.
Det  

 fremgik endelig af journalen, at patienten først efter psykologens afgivelse  

 af  

 oplysningerne trak sit skriftlige samtykke tilbage.
Nævnet fandt ikke grundlag for at kritisere psykologen  

 i forbindelse med afgivelsen af selve psykologerklæringen, idet det fremgik  

 af  

 psykologens udtalelse til sagen, at hun forinden udfærdigelsen havde 18  

 samtaler med patienten.
Det fremgik endvidere af erklæringen, at psykolog  

 beskrev, hvilke psykiske symptomer, patienten havde lidt af gennem  

 behandlingsforløbet, herunder at patienten fremviste en række psykiske  

 krisesymptomer i form af blandt andet angst, vrede, fortvivlelse og skyld,  

 ligesom hun havde fysiske symptomer.
Det fremgik endvidere, at patientens  

 symptomer efterfølgende var afløst af en blandet angst- og  

 depressionsreaktion,  

 som foruden psykologbehandling muligvis også krævede medicinsk behandling.  

 Ifølge erklæringen konkluderede psykologen på baggrund af sygehistorien,  

 samtalerne samt de øvrige oplysninger i sagen, at hun på daværende tidspunkt  

 ikke kunne udtale sig om patientens tilbagevenden til arbejdsmarkedet, da  

 dette  

 ville afhænge af de efterfølgende behandlingsresultater.
Det var nævnets  

 opfattelse, at psykologen havde et tilstrækkeligt grundlag til at udtale sig  

 om  

 patientens psykiske tilstand.
Nævnet fandt grundlag for kritik af psykologens  

 efterfølgende videregivelse af oplysninger om patientens psykiske forhold til  

 kommunen, idet det af journalen fremgik, at patienten på dette tidspunkt  

 havde  

 trukket sit samtykke til videregivelse af oplysninger tilbage.
Ifølge  

 psykologens udtalelse til sagen henvendte kommunen sig til hende som led i  

 opfølgningen på patientens dagpengesag.
Psykologen orienterede kommunen om,  

 at  

 patienten havde trukket sit samtykke tilbage, men kommunen oplyste  

 imidlertid,  

 at der forelå et skriftligt samtykke fra patienten til, at kommunen var  

 berettiget til at indhente relevante oplysninger om hende i forbindelse med  

 hendes dagpengesag.
Nævnet oplyste, at patienten ifølge lov om patienters  

 retsstilling § 23, jf. § 26, stk. 1, skal afgive samtykke til videregivelse  

 af  

 helbredsoplysninger til den sundhedsperson, der besidder oplysningerne, og  

 som  

 skal videregive dem.
