Da patienten under den seneste indlæggelse befandt sig i en fortsat  

 psykotisk tilstand, præget af manglende realitetserkendelse, sarkasme,  

 ambivalens og manglende sygdomserkendelse blev hun tilbudt beroligende  

 medicin, hvilket hun afslog.
Da patienten senere knuste glas og  

 optrådte truende overfor personalet, blev hun bæltefikseret  

 på grund af farlighed, herunder to gange indgivet beroligende medicin.  

 Da patienten fortsat var manisk, kastede med genstande efter personalet,  

 udtalte dødstrusler og var ganske ukorrigerbar, måtte  

 bæltefikseringen fortsættes, ligesom der på ny blev  

 indgivet beroligende medicin.
 Da patienten efter bæltefikseringens ophør fortsat var latent  

 aggressiv og motorisk urolig, idet hun konstant vandrede rundt i afdelingen  

 uden erkendelse af egen sygdom, blev hun på ny indgivet beroligende  

 medicin.
Patienten klagede over flere gange ved tvang at være indgivet  

 beroligende medicin.
Det lokale Psykiatriske Patientklagenævn godkendte  

 tvangsindgivelserne med beroligende medicin.
Klage over indgivelse af beroligende  

 medicin Sundhedsvæsenets Patientklagenævn fandt, at betingelserne for  

 samtlige tvangsindgivelser med beroligende medicin var opfyldt, da disse var  

 nødvendige for at bringe patienten til ro med henblik på bedring  

 af hendes tilstand.
Nævnet lagde vægt på, at patienten  

 udfra oplysningerne i udtalelser og tvangsprotokoller var forpint og manisk  

 samt havde frembudt truende adfærd overfor personalet og været  

 forulempende overfor sine medpatienter således, at hun måtte  

 anses for at være til fare for sig selv eller andre.
Sundhedsvæsenets Patientklagenævn fandt endvidere, at  

 indgivelserne af beroligende opfyldte kravet om mindst indgribende  

 foranstaltning.
Nævnet lagde herved vægt på, at man  

 forinden havde forsøgt at begrænse og korrigere patientens  

 aktiviteter samt forsøgt at tale hende til ro og tilbudt hende  

 beroligende medicin til frivillig indtagelse.
