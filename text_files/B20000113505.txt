Bekendtgørelse om uddannelsen til  

 stenhugger I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 724 af 25. juli 2000, fastsættes:
Kapitel l Uddannelsen § l.
Uddannelsens formål er, at eleven gennem  

 skoleundervisning og praktikuddannelse opnår kompetence som  

 stenhugger.
Uddannelsens mål § 2. Den uddannede stenhugger skal  

 selvstændigt kunne udføre de forekommende stenhuggerdiscipliner  

 inden for stenbearbejdning, bygnings- og monumentrestaurering samt  

 reparationsarbejde.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Det Faglige  

 Fællesudvalg for Murer-, Stenhugger- og Stukkaturfaget.
 § 4. Uddannelsen varer mindst 3 år og 6  

 måneder og højst 4 år, jf. dog § 6. Uddannelsen  

 afsluttes med det sidste skoleophold i afslutningsårets 1. eller 3.  

 kvartal.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 30  ugers skoleundervisning.
Eleven kan indlede  

 uddannelsen på skole med et grundforløb eller i en  

 praktikvirksomhed.
Stk. 3. Skoleundervisningen i hovedforløbet er opbygget  

 af skoleperioder på 10, 10 og 8,4 uger, der omfatter grundfag,  

 områdefag, bundne specialefag og valgfag.
Undervisningen omfatter  

 desuden 1,6 uges valgfri specialefag.
 Stk. 4. Hovedforløbet kan suppleres med valgfri  

 undervisning (påbygning), jf. erhvervsuddannelseslovens § 12,  

 stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb, samt de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25 år og har  

 relevant erhvervserfaring, og for andre med tilsvarende erhvervserfaring, kan  

 skolen efter samråd med det faglige udvalg tilrettelægge et  

 særligt uddannelsesforløb, bestående af perioder med  

 henholdsvis skoleundervisning og praktikuddannelse.
Varigheden af  

 skoleundervisningen inklusive grundforløb eller eventuelt  

 suppleringskursus, jf. § 7, må ikke overstige 50 uger.
 Stk. 2. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte forløb kan  

 indledes med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan i  

 forbindelse hermed foretage afklaring af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsens § 20, stk. 2. Suppleringskurset og  

 afklaringen kan gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen  

 efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen).
Kapitel 3 Skoleundervisning § 9. Grundforløbet omfatter følgende  

 områdefag, der er særlige for hovedforløbet:
 1)	Stenhuggerteknik, begynderniveau, 5 uger.  

 Målet er, at eleven :
a)	kan udføre skrifthugning i forskellige stenarter med  

 håndværktøj og maskinel bearbejdning, b)	kan identificere og tegne skrifttyper, c)	kan identificere stilarter, d)	har kendskab til manuel og maskinel kløvning og uddeling af  

 forskellige stenarter i blokke ved anvendelse af de værktøjer,  

 som anvendes af stenhuggere, e)	kan udføre simple afformningsarbejder efter model under  

 hensyntagen til gældende normer og anvisninger, f)	kan anvende de forskellige værktøjer og  

 hjælpemidler, som benyttes ved afformning, g)	kan identificere og udføre specifikke behugningsgrader, h)	kan analysere, udflugte og udmåle flader, og udføre  

 kantsætning, bredmejsling, og spidsmejsling, stok- og riffelhugning  

 samt skorrering, tandhugning, slibing og polering med  

 håndværktøj og under hensyntagen til  

 behugningsstandarder, i)	kan udføre profilhugning med håndværktøj  

 og maskinel bearbejdning, og j)	er introduceret til CNC-styrede maskiner § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Matematik niveau F, 1,0 uge.
 2)	Fremmedsprog niveau F, 2,0 uger.
 3)	Stil, form og farve 1,5 uge.
 4)	Arbejdsmiljø 1,5 uge.
 5)	Materialeforståelse 1,0 uge.
 6)	Virksomhedslære og innovation niveau F, 1,0 uge.
 7)	Produktudvikling, produktion og service 2,0 uger.
 Stk. 2. De i stk. 1, nr. 1, 3 og 4, nævnte grundfag  

 påbegyndes i grundforløbet.
 § 11. Undervisningen i hovedforløbet
omfatter følgende områdefag:
 1)	Tegningslære, rutineniveau 1,5 uge.
 Målet er, at eleven:
a)	kan arbejde med skitsering af arkitektoniske og skulpturelle  

 bygnings- og anlægsdele i praktiske tegneopgaver, b)	har kendskab til tegningsformer som perspektivisk afbildning,  

 skyggelægning og croquistegning, c)	kan forstå tegningens og tegningsformens betydning for  

 udførelsen af det færdige produkt, d)	kan videregive visuelle indtryk og udviser kreativ sans, e)	kan udføre tegninger og forstår nødvendigheden  

 af at kommunikere via tegning og ved brug af skitser, og f)	kan læse og forstå tegninger udført af byggeriets  

 rådgivere.
2)	Skrifttegning, hugning og stenkløvning, avanceret  

 niveau, 4,5 uger Målet er, at eleven:
a)	kan udføre de forskellige skrifttyper, som anvendes til  

 inskriptioner i sten, b)	kan udføre skrifthugning i forskellige stenarter med  

 håndværktøj og CNC-styrede maskiner, c)	kan anvende konstruktiv sans samt kritisk vurdere visuelle indtryk i  

 forskellige fladetyper (ru og glatte), samt efterbearbejde CNC-behandlede  

 flader, d)	kan identificere og gengive skrifttyper og stilarter, e)	kan udføre spatiering, skitsering, tegning og ridsning, f)	kan anvende traditionelle farvearter og skriftmalingsteknik samt  

 foretage farveblanding og forgyldning, g)	kan udføre manuel og maskinel kløvning og uddeling af  

 forskellige stenarter i blokke ved anvendelse af de værktøjer,  

 som anvendes af stenhuggere, h)	har kendskab til stenmaterialers petrologiske sammensætning,  

 og i)	kan foretage udmåling, sporing, plyring, bredkihling,  

 rundkihling, svaformer, skære- og fræsearbejde både med  

 håndværktøj og CNC-styrede maskiner.
 Stk. 2. Undervisningen i områdefag i  

 hovedforløbet varer i alt 6,0 uger.
 § 12. Til undervisningen er knyttet  

 følgende bundne specialefag:
1)	Fladebehandling, avanceret niveau, 1,5 uge Målet er, at eleven:
a)	kan identificere og udføre  

 fladebearbejdning under hensyntagen til behugningsgrader, herunder de  

 forskellige fladebearbejdningsformer med både  

 håndværktøj og maskinel bearbejdning, og b)	kan analysere, udflugte og udmåle flader, og udføre  

 kantsætning og bredmejsling, spidsmejsling, stok- og riffelhugning samt  

 skorrering, tandhugning og slibning.
2)	Profilhugning, avanceret niveau, 2,0 uger Målet er, at eleven:
a)	kan udføre profilhugninger med håndværktøj  

 og CNC-styrede maskiner samt konstruere profiler og udføre skabeloner,  

 og b)	kan anvende bearbejdsningsmetoder som riffelhugning, skorrering og  

 slibning.
3)	Dekorationshugning og konturblæsning, avanceret niveau  

 2,5 uger Målet er, at eleven:
a)	kan udføre dekorationshugning med  

 håndværktøj og maskinel bearbejdning ved anvendelse af  

 punkteringsapparat og andre målemetoder, b)	har kendskab til stilarternes egenarter og c)	kan udføre finishbehugning under hensyntagen til normer og  

 standarder.
4)	Bygningshistorie og restaureringsteknik, avanceret niveau,  

 1,0 uge Målet er, at eleven:
a)	har kendskab til hovedlinierne i den danske bygningshistorie og  

 -stil, og b)	har kendskab til almindeligt anerkendte  

 restaureringsteknikker og de overordnede filosofiske holdninger  

 hertil.
 Stk. 2. Undervisningen i specialefag i hovedforløbet  

 varer i alt 7,0 uger.
§ 13. Undervisningen i hovedforløbet  

 omfatter desuden valgfri specialefag, jf. stk. 2. Skolen  

 fastsætter i den lokale uddannelsesplan, hvilke skoleophold der af  

 hensyn til de nødvendige faglige kvalifikationer evt. skal være  

 gennemført før det enkelte valgfri specialefag.
Den  

 obligatoriske undervisning i valgfri specialefag varer 1,6 uge.
 Stk. 2. De valgfri specialefag er:
1)	Fotografisk registrering, begynderniveau, 1,6 uge Målet er, at eleven:
a)	kan foretage en fotografisk registrering, b)	har kendskab til brug af forskellige kameratyper og c)	har kendskab til elektronisk billedbehandling.
2)	Stillads, rutineniveau 1,6 uge Målet er, at eleven kan:
a)	opstille de tilhørende stilladstyper facade- og  

 sværtrørsstillads af klasserne 1-6 i forbindelse med eget  

 arbejde i den højde, brugsanvisning og opstillingsvejledning angiver i  

 henhold til de til enhver tid gældende love, bekendtgørelser og  

 anvisninger, og b)	opstille stilladser over portåbninger, portalrammer,  

 gitterdragere, ind- og udvendige hjørner, udkragning, net, hejs og  

 affaldsskakt.
3)	Yderligere valgfri specialefag, der giver eleven  

 færdigheder i en særlig faglig disciplin i tilknytning til  

 uddannelsens obligatoriske fag eller giver eleven særligt  

 vidtgående kvalifikationer på et af uddannelsens  

 fagområder.
Sådanne specialefag skal beskrives i en vejledning  

 til uddannelsesbekendtgørelsen.
Eleven og virksomheden kan vælge  

 sådanne specialefag efter anvisningerne i denne vejledning , jf. hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter valgfag.
Undervisningen i valgfag, herunder bedømmelse,  

 følger reglerne for valgfag, jf. hovedbekendtgørelsen.
Valgfag  

 varer i alt 4,9 uger.
 § 15. Skolen kan i samarbejde med det lokale  

 uddannelsesudvalg tilrettelægge den praktiske undervisning  

 således, at dele heraf kan gennemføres i en virksomhed.
 Stk. 2. Såfremt dele af skoleundervisningen  

 gennemføres i en virksomhed, skal dette ske på grundlag af en  

 skriftlig aftale mellem virksomheden og skolen.
Praktikuddannelsen § 16. Målene med praktikuddannelsen er, at  

 eleven opnår færdighed og rutine i arbejdsdiscipliner, metoder,  

 materialer og værktøj, som almindeligvis anvendes inden for  

 stenhuggerfaget.
Eleven skal beskæftiges med varierende arbejdsopgaver  

 således, at der gives oplæring i alle arbejdsdiscipliner, og  

 således, at praktikuddannelsen sammen med skoleuddannelsen fører  

 til, at eleven kan nå uddannelsens samlede mål, jf. § 2,  

 stk. 1.
 Uddannelsesbog m.v.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
1) Under 6,0 Ikke antaget.
2) 6 - 8,9 Antaget.
3) 9,- 9,9 Antaget med ros.
4) 10 - 10,9 Antaget med bronzemedalje.
5) 11   13 Antaget med sølvmedalje.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
 Afsluttende prøver (eksamen) m.v.
§ 20. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne finder  

 anvendelse.
Eksamen består af en skriftlig prøve og en praktisk  

 prøve.
Stk. 2. Opgaverne stilles af skolen efter samråd med det  

 faglige udvalg.
Elever, der ønsker det, kan få opgaverne  

 læst op.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 21. Den skriftlige prøve består af  

 opgaver inden for område- og specialefag.
Skriftligt og elektronisk  

 opslagsmateriale, herunder elevens egne notater, og regnemaskiner må  

 anvendes.
Opgaverne skal løses inden for 6 klokketimer.
§ 22. Den praktiske prøve består af  

 en eller flere fremstillingsopgaver inden for område- og specialefag  

 udført under skoleundervisningen.
Opgaverne skal løses inden  

 for 60 klokketimer.
Opgaverne indeholder nedenstående discipliner med  

 henblik på anvendelse af prøvetiden med den angivne omtrentlige  

 fordeling af tiden:
1) Skrifthugning (tegning og hugning) 15% 2) Fladehugning 35% 3) Profilhugning 35% 4) Dekorationshugning 15% Stk. 2. Ved bedømmelsen af den praktiske prøve  

 lægges der vægt på helhedsindtrykket og på hver  

 enkelt af de discipliner, der er nævnt i stk. 1.
 § 23. Karakteren for den skriftlige prøve  

 indgår i den samlede karakter for eksamen (svendeprøven)  

 vægtet med 1/6, karakteren for den praktiske prøve med 5/6.  

 Eleven har bestået, hvis det vægtede gennemsnit uden afrunding er  

 mindst 6. Resultatet af den afsluttende eksamen (svendeprøven)  

 udtrykkes ved en af de betegnelser uden tal, som er angivet i § 18,  

 stk. 2.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført og betingelserne i stk. 2 er  

 opfyldt, jf. dog stk. 3.
 Stk. 2. Følgende betingelser skal være opfyldt  

 for udstedelse af skolebevis:
 1)	Eleven skal have opnået et gennemsnit på mindst  

 karakteren 6 i grundfagene ved skolens bedømmelse efter § 19,  

 stk. 1.
 2)	Eleven skal have opnået mindst karakteren 6 i hvert af  

 hovedforløbets områdefag og specialefag ved skolens  

 bedømmelse efter § 19, stk. 3.
 3)	Den afsluttende prøve skal være bestået med  

 mindst karakteren 6.
 Stk. 3. Hvis betingelserne i stk. 2, nr. 2, ikke er  

 opfyldt, men betingelsen i stk. 2, nr. 3, er opfyldt, udstedes  

 skolebevis, når skolen ud fra en samlet bedømmelse vurderer, at  

 eleven, eventuelt efter supplerende undervisning, opfylder målene for  

 skoleundervisningen.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § l.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 25, og afsluttende  

 praktikerklæring(er) for praktikuddannelsen er udstedt, jf.  

 § 26.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 122  

 af 21. februar 1995 om uddannelse til stenhugger.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsregler for elever, der er  

 begyndt på uddannelsen efter tidligere regler.
