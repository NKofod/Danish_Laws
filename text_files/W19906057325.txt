EF-borgere, der har været arbejdstagere i Danmark, kan på visse  

 betingelser få uddannelsesstøtte til en uddannelse her i landet, hvis  

 uddannelsen giver erhvervskompetence.
Højere handelseksamen er ikke  

 erhvervskvalificerende Ankenævnets brev af 28. september 1990:
 I et brev af 30. november 1989 har De klaget over, at Styrelsen for  

 Statens Uddannelsesstøtte har afslået at tildele Dem uddannelsesstøtte på  

 lige fod med danske statsborgere fra den 1. august 1989.
 Styrelsen har i et brev af 9. november 1989 begrundet sit afslag med, at  

 De ikke opfylder betingelserne i § 9 i Undervisningsministeriets  

 bekendtgørelse nr. 178 af 20. marts 1989, da De ikke har dokumenteret 2 års  

 ophold i Danmark med mindst halvtids erhvervsarbejde umiddelbart før  

 ansøgningstidspunktet.
 Hertil anfører De, at De i overensstemmelse med reglen i bekendtgørelsens  

 § 7, stk. 2, må være berettiget til dansk uddannelsesstøtte, da De er borger  

 i et andet EF-land, Belgien.
 I anledning af Deres klage til ankenævnet meddelte styrelsen den 18. april  

 1990, at De ikke efter styrelsens opfattelse opfylder betingelserne for at  

 opnå uddannelsesstøtte i overensstemmelse med EF-retten.
 Ankenævnet bad den 3. maj 1990 styrelsen om at give en nærmere begrundelse  

 for denne opfattelse.
SU-styrelsen har herefter afgivet en udtalelse i et brev af 4. juli 1990,  

 hvoraf De har fået tilsendt en kopi.
Styrelsen udtaler heri, at EF-borgere  

 kan få uddannelsesstøtte på samme betingelser som danske statsborgere i det  

 omfang, det følger af EF-retten, jf. § 7, stk. 2, i bekendtgørelsen af 20.  

 marts 1989. Det betyder bl.a., at arbejdstagere, der begynder på en  

 erhvervskvalificerende uddannelse, kan få støtte under visse nærmere angivne  

 betingelser.
Deres uddannelse (højere handelseksamen for studenter) er  

 imidlertid ikke en erhvervskvalificerende uddannelse, der berettiger til  

 uddannelsesstøtte i overensstemmelse med EF-retten.
Ankenævnet finder ikke grund til at ændre styrelsens afgørelse.
De har  

 ikke efter EF-retten krav på dansk uddannelsesstøtte, da undervisningen til  

 højere handelseksamen ikke er en erhvervskvalificerende uddannelse.
 Nævnet må også erklære sig enig med styrelsen i, at De ikke opfylder  

 kravet i bekendtgørelsens § 9, nr. 1, da De ikke har haft 2 års  

 erhvervsarbejde umiddelbart før ansøgningstidspunktet.
