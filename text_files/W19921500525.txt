En patient, som led af svære kroniske knæsmerter havde givet  

 informeret samtykke til at deltage i et forsøg som led i behandling og  

 undersøgelse af smerter.
Uanset at patienten efter det oplyste var inde i de  

 mulige undersøgelses- og behandlingsmetoder, fandtes det ikke godtgjort, at  

 der var givet tilstrækkelig information.
 5.1.5 Information og samtykke i forbindelse med forsøg med  

 undersøgelsesmetode og efterfølgende knæoperation.
 At det efter nævnets opfattelse er væsentligt med en grundig information,  

 når der er tale om forsøg med nye behandlingsmetoder, kan belyses ved  

 følgende sag, som vedrører informationen forud for en knæoperation.
Patienten havde givet informeret samtykke til at deltage i et forsøg som  

 led i undersøgelse og behandling af svære kroniske knæsmerter.
Ved  

 knogletryksmåling og indsprøjtning af røntgenkontrastof i knæskallen ønskede  

 man at afklare, om smerteproblemerne kunne løses ved en anden og mindre  

 indgribende operation end den på det tidspunkt sædvanligt anvendte, en  

 såkaldt Bandioperation.
 Informationen var i journalen beskrevet således: Indlægges til trykmåling  

 med henblik på relevant osteotomi.
 Sundhedsstyrelsen fandt, at der ikke var begået fejl eller udvist  

 forsømmelighed bl.a. med hensyn til informationen forud for operationen.  

Sundhedsstyrelsen lagde herved vægt på, at resultatet af trykmålingen  

 udelukkede den mindre indgribende operation, hvorfor den relevante operation  

 i realiteten kun kunne betyde den foretagne operation.  

Sundhedsstyrelsen fandt det derfor mest sandsynligt, at den planlagte  

 operationsmetode havde været diskuteret, dog uden at selve navnet  

 »bandi« behøvede at være blevet nævnt.
Nævnet var klar over, at vurderingen af informationsspørgsmålet i høj grad  

 afhang af en bevismæssig vurdering.
Der skulle tages hensyn både til det  

 informerede samtykke til at deltage i forsøg med en bestemt  

 undersøgelsesmetode og til journalnotatet, der afspejlede konklusionen  

 vedrørende den operation, som skulle gennemføres i direkte forlængelse af den  

 operative undersøgelse.
Patienten var efter det oplyste allerede før operationen godt inde i de  

 mulige undersøgelses- og behandlingsmetoder.
På denne baggrund samt de  

 iøvrigt foreliggende oplysninger fandt nævnet det ikke godtgjort, at der var  

 givet tilstrækkelig information forud for den foretagne operation.  

Patientklagenævnet støttede sig herved også til, at sygehuset på et  

 tidligt tidspunkt i sagen faktisk havde beklaget, at der ved den foretagne  

 operation ikke blev givet tilstrækkelig information.
Denne beklagelse kunne  

 nævnet altså tiltræde.
 Selvom der også var klaget over, at operationen ikke havde afhjulpet  

 patientens smerter, fandt hverken Sundhedsstyrelsen eller nævnet  

 grundlag for kritik af indikationen for den foretagne operation eller dens  

 gennemførelse.
