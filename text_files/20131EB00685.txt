Beretning afgivet af Skatteudvalget den 3. april 2014 Beretning om Forslag til folketingsbeslutning om nedsættelse af en lovkommission om revision af skattekontrolloven [af Dennis Flydtkjær (DF) m.fl.]:
1. Udvalgsarbejdet Beslutningsforslaget blev fremsat den 22. oktober 2013 og var til 1. behandling den 17. januar 2014. Beslutningsforslaget blev efter 1. behandling henvist til behandling i Skatteudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 1 spørgsmål til skatteministeren til skriftlig besvarelse, som denne har besvaret.
2. Politiske bemærkninger Udvalget har med tilfredshed noteret sig, at skatteministeren vil sætte et arbejde med at modernisere skattekontrolloven i gang, selv om regeringen ikke ønsker at nedsætte en lovkommission.
 Udvalget har i den forbindelse noteret sig, at skatteministeren i svaret på spørgsmål 1 til beslutningsforslaget har udtalt, at ministeriet er ved at tilrettelægge processen for en modernisering af skattekontrolloven og i løbet af foråret 2014 vil komme med et udspil til disposition og tidsplan for det videre arbejde.
 Udvalget har med tilfredshed noteret sig, at skatteministeren i svaret har givet tilsagn om, at skatteordførerne vil blive inviteret til et møde i Skatteministeriet forud for fastlæggelsen af den endelige disposition og tidsplan.
 P u v.
Mads Rørvig formand Bilag 1 Oversigt over bilag vedrørende B 13 Bilagsnr.
