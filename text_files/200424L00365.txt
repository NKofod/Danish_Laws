Tilføjelse til betænkning afgivet af Udvalget for Fødevarer,  

 Landbrug og Fiskeri den 18. maj 2005 Tilføjelse til betænkning over Forslag til lov om  

 jordfordeling og offentligt køb og salg af fast ejendom til jordbrugsmæssige  

 formål m.m. (jordfordelingsloven) [af fødevareministeren (Hans Christian  

 Schmidt)] 1. Ændringsforslag Der er i betænkningen af 27. april 2005 stillet 3  

 ændringsforslag til lovforslaget.
Socialistisk Folkepartis medlem af udvalget  

 har stillet ændringsforslag nr. 1 og fødevareministeren har stillet  

 ændringsforslag  

 nr. 2 og 3.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 4. marts 2005. Lovforslaget blev efter 1. behandling henvist  

 til  

 behandling i Udvalget for Fødevarer, Landbrug og Fiskeri.
Udvalget afgav  

 betænkning den 27. april 2005. Lovforslaget var til 2. behandling den 17. maj  

 2005, som blev afbrudt, hvorefter lovforslaget blev henvist til fornyet  

 behandling i Udvalget for Fødevarer, Landbrug og Fiskeri.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
3. Bidrag fra fødevareministeren Fødevareministeren har oplyst følgende over for udvalget:
 »Ændring af administrationspraksis med hensyn  

 til udnyttelse af statens forkøbsret på frijorder.
 Formål med statens forkøbsret på frijorder:
Der er tinglyst  

 forkøbsret på arealer uden landbrugspligt i landzone (frijorder).  

 Hovedformålet  

 er at opkøbe arealer med landbrugsmæssig værdi med henblik på videresalg til  

 sammenlægning med en landbrugsejendom efter landbrugslovens regler.
Herved  

 undergives arealerne landbrugspligt og reglerne i lov om landbrugsejendomme,  

 og  

 man hindrer fjerneje.
 Hidtidig praksis:
Forkøbsretten er hidtil  

 gjort gældende, når det areal, der skifter ejer, har en landbrugsmæssig  

 værdi,  

 dvs. hovedsageligt anvendes til afgræsning eller er i omdrift.
Forkøbsretten  

 gøres dog ikke gældende, når arealet erhverves af ejeren af en  

 landbrugsbedrift  

 eller en ægtefælle/samlevende med en landmand indenfor en afstand af  

 10 km  

 fra arealet.
Forkøbsretten gøres heller ikke  

 gældende, såfremt handelsprisen ligger væsentligt (mere end ca. 25 pct.) over  

 prisen på landbrugsjord i området eller arealet er blevet bebygget efter  

 tinglysning af forkøbsretten.
 Forkøbsretten gøres  

 endvidere ikke gældende i undtagelsestilfældene nævnt i den gældende lovs §  

 20,  

 stk. 3, nr. 1-5. Undtagelsesbestemmelserne, der bl.a. omfatter overdragelse  

 ved  

 arv og visse familiehandler, er medtaget i forslag til ny lov.
Der er hidtil ved  

 vurderingen af den landbrugsmæssige værdi medtaget arealer over  

 0,5 ha.
Derudover er halvkulturarealer i form af  

 vedvarende græsarealer dvs. enge, marskarealer og overdrev tillige vurderet  

 at  

 have en landbrugsmæssig værdi som afgræsningsarealer.
Arealer, der er  

 omfattet  

 af § 3 i naturbeskyttelsesloven er også medtaget, da bestemmelsen alene går  

 på,  

 at der ikke må ske ændringer i den hidtidige anvendelsesmåde.
 Baggrund for ændring af praksis:
I forbindelse med  

 vedtagelsen af den ny landbrugslov i 2004 (lov nr. 435 af 9. juni 2004), blev  

 der  

 vedtaget en ny lov om drift af landbrugsjorder (lov nr. 434 af 9. juni 2004),  

 hvorved der blev fastsat bestemmelser om landbrugsarealernes anvendelse  

 omfattende både arealer med landbrugspligt og frijorder.
Disse bestemmelser  

 indgik tidligere i landbrugsloven og omfattede kun arealer med  

 landbrugspligt.  

 Der er således nu ingen forskel mellem frijorder og arealer med  

 landbrugspligt  

 med hensyn til bestemmelserne om arealernes anvendelse.
 Der blev ved vedtagelsen  

 af landbrugsloven ikke ændret på erhvervelsesbestemmelserne m.h.t.  

 bopælspligt  

 og i principperne om at undgå fjerneje.
Der er dog i den nye  

 landbrugslov lempet på bestemmelserne om landbrugspligt med hensyn til  

 arealtilliggende til bygninger ved udstykninger.
Landbrugsloven indeholder  

 ikke  

 bestemmelser om forpagtninger af vedvarende græsarealer, der derfor kan  

 forpagtes af alle.
Der vil formentlig blive  

 søgt om støtte efter enkeltbetalingsordningen på frijordsarealer, der har en  

 landbrugsmæssig værdi.
Herved bliver arealerne omfattet af bestemmelserne om  

 krydsoverensstemmelse på lige fod med arealer pålagt landbrugspligt.
 Udviklingen i landbruget med stadig større  

 brug med krav om effektiv markdrift og koncentration af kreaturerne på stadig  

 større bedrifter medfører, at disse større landbrugsbedrifter ikke har  

 interesse  

 i at erhverve små arealer, medmindre de ligger i skel med bedriftens øvrige  

 marker eller der er behov for arealer til opfyldelse af bedriftens  

 harmonikrav.  

 De mindre arealer vil typisk være interessante for mindre deltidslandbrug.
 Ændret fremtidig administrationspraksis:
Der er som nævnt ikke  

 sket ændringer i landbrugsloven for så vidt angår principperne om fjerneje og  

 afstandskrav ved sammenlægninger og køb af yderligere ejendomme.  

 Forkøbsretten  

 bør derfor opretholdes som en principiel mulighed for, at frijordsarealer med  

 væsentlig landbrugsmæssig værdi pålægges landbrugspligt og dermed bliver  

 omfattet af landbrugslovens erhvervelsesbestemmelser.
Dette vil som  

 hovedregel  

 omfatte omdriftsarealer med en mindste størrelse på  

 10 ha.
 På baggrund af  

 ændringerne i lovgivningen og udviklingen i landbruget i øvrigt er der derfor  

 anledning  

 til at ændre den nuværende administrationspraksis, således at forkøbsretten  

 kun  

 gøres gældende i de tilfælde, hvor arealerne efter en besigtigelse vurderes  

 at  

 have en væsentlig landbrugsmæssig værdi for omkringliggende  

 landbrugsbedrifter,  

 eller arealerne har eller kan få betydning for gennemførelsen af planlagte  

 natur- og miljøforbedrende projekter.
 Dette indebærer:
 At  

 landbrugsarealer under  

 10 ha  

 eller med en uhensigtsmæssig beliggenhed i  

 forhold til en landbrugsmæssig udnyttelse ikke kommer i betragtning.
At man  

 undlader at gøre forkøbsretten gældende, når mere end halvdelen af arealet  

 udgøres  

 af naturarealer.
Halvkulturarealer som eng, marsk og overdrev betragtes i  

 denne  

 forbindelse ikke som naturarealer.
At  

 forkøbsretten kan gøres gældende over for naturarealer, når disse har eller  

 kan  

 få betydning for gennemførelsen af planlagte natur- eller miljøforbedrende  

 projekter.
Forkøbsretten gøres ikke gældende såfremt køber frivilligt lader  

 arealet  

 indgå i projektet.
 Arealgrænsen kan  

 fraviges i særlige tilfælde, f. eks. i marskområderne ved Tønder og Ribe,  

 således  

 at forkøbsretten fortsat kan udnyttes på vedvarende græsarealer uanset  

 arealets  

 størrelse.
Med foranstående ændring  

 er det ikke tiltænkt at ændre forkøbsretsinstrumentet for så vidt angår de  

 muligheder, der findes i loven til, at arealer såvel i byzone som landzone  

 kan  

 pålægges forkøbsret, når formålet er at sikre de pågældende arealer til  

 kolonihaveformål.
Arealer til kolonihaveformål vil som hovedregel udgøre 5  

   

 20 ha.
Kolonihavearealer hører under kategorien  

 rekreative arealer.« 4. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af fødevareministeren under nr. 2 og 3 stillede ændringsforslag.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de stillede ændringsforslag.
 Udvalget kan tilslutte  

 sig den af fødevareministeren besluttede nye administrative praksis  

 vedrørende  

 udnyttelsen af statens forkøbsret på frijorder.
Udvalget bemærker  

 tillige, at sammenskrivningen af jordfordelingsloven og jordkøbsloven er et  

 udtryk for modernisering og regelforenkling, hvilket er meget positivt.  

 Væsentligst er det, at de miljømæssige aspekter er styrket, og at der er lagt  

 vægt på grundvandssikring, natur- og miljøhensyn samt etablering og bevarelse  

 af havekolonierne.
Udvalget finder det samtidig meget væsentligt, at  

 indsatsen  

 for at etablere og bevare havekolonier fortsættes og styrkes.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tilføjelsen til betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i tilføjelsen til betænkningen.
 En oversigt over Folketingets sammensætning er optrykt i  

 tillægsbetænkningen.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Støjberg (V)   

 Jørgen Winther (V)   

 Christian H.
Hansen (DF)  

  

  fmd.  

  

 Bent Bøgsted (DF)   

 Allan Niebuhr (KF)   

 Per Ørum Jørgensen (KF)   

 Jens Peter Vernersen (S)   

 Lene Hansen (S)   

 Karen Hækkerup (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag omdelt efter  

 betænkningsafgivelsen over L 5 Bilagsnr.
