 Matrikeldirektoratet har i cirkulæreskrivelse nr. 70 af 24. maj 1984 om  

 opstilling af vindmøller oplyst, at vindmøller, hvis effekt er under 100 kW,  

 anses for omfattet af undtagelsesbestemmelsen i udstykningslovens § 11C, stk.  

 3 (lovbekendtgørelse nr. 6 af 7. januar 1977).
Der er siden 1984 sket en kraftig udvikling med hensyn til effekten af den  

 enkelte vindmølle, uden at vindmøllen optager et væsentligt større areal.  

 Matrikeldirektoratet har derfor i en lang række sager meddelt, at også  

 vindmøller over 100 kW efter direktoratets opfattelse kunne anses for  

 omfattet af undtagelsesbestemmelsen i udstykningsloven, når arealbehovet ikke  

 var væsentligt større end ved opstilling af en vindmølle på under 100 kW.
Det  

 vil derfor være mere hensigtsmæssigt, at undtagelsesreglerne for vindmøller  

 knytter sig til det aktuelle arealforbrug og ikke til en bestemt effekt.
 På denne baggrund oplyses, at Matrikeldirektoratet anser vindmøller, der  

 optager et areal, som ikke overstiger 25 m2, for at være omfattet af  

 undtagelsesbestemmelsen i udstykningslovens § 11C, stk. 3. Størrelsen af  

 arealet beregnes som det areal, ejeren er udelukket fra at kunne råde over.
Aftaler om opstilling af vindmøller vil derfor efter Matrikeldirektoratets  

 opfattelse kunne indgås og tinglyses - uanset om aftalen har en længere  

 varighed end 10 år - uden at det er nødvendigt at foretage udstykning, hvis - brugsretten angår et areal, hvis størrelse ikke overstiger 25 m2, - aftalen alene omfatter en ret til opstilling af vindmøllen, - der ikke er tale om leje eller indhegning af arealer omkring vindmøllen, - ejeren beholder den øvrige udnyttelse af arealerne, og - aftaler om vejadgang, placering af jordkabler, underjordiske  

 fundamenter, evt. sikkerhedszone m.v. sikres som servitutrettigheder.
De nævnte vindmøller sidestilles således med elmaster, sømærker og  

 lignende.
Er der derimod tale om leje af areal til opførelse af bygninger,  

 transformere, skure m.v. i tilknytning til vindmøllen, er det  

 Matrikeldirektoratets opfattelse, at der skal ske udstykning efter  

 udstykningslovens § 1, medmindre arealet er under ca. 5 m2.
 Det bemærkes, at det er tinglysningsdommeren, der ved tinglysning af  

 aftaler om vindmøller tager stilling til, om aftalen er omfattet af  

 undtagelsesbestemmelsen i udstykningslovens § 11C, stk. 3.
Efter aftale med Landbrugsministeriet kan det oplyses, at opstilling af en  

 vindmølle ikke kræver tilladelse efter bestemmelserne i landbrugslovens §§ 7,  

 7a og 12 (lovbekendtgørelse nr. 424 af 1. juli 1986), hvis aftalen opfylder  

 de nævnte betingelser.
Hvis der er tale om et større antal vindmøller (en  

 vindmøllepark med flere end 5 vindmøller på en landbrugsejendom), kan  

 forholdet dog kræve tilladelse efter landbrugslovens §§ 7 og 7a.
Der henvises  

 til pkt. 8.2 og 13.5 i Landbrugsministeriets cirkulære nr. 54 af 19. marts  

 1987 om lov om landbrugsejendomme.
 Cirkulæreskrivelse nr. 70 af 24. maj 1984 om opstilling af vindmøller  

 ophæves.
