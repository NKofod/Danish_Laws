Bilag 1 Bilag 2 Bilag 3 Betænkning afgivet af Retsudvalget den 8. april 2010 Betænkning over Forslag til lov om ændring af lov om kreditaftaler og lov om markedsføring (Ændringer som følge af forbrugerkreditdirektivet) [af justitsministeren (Brian Mikkelsen)] 1. Ændringsforslag 2. Udvalgsarbejdet Møder Høring Skriftlige henvendelser Spørgsmål 3. Indstillinger og politiske bemærkninger Klageadgang Betænkningstid for sms-lån og tilsvarende kreditaftaler 4. Ændringsforslag med bemærkninger Ændringsforslag Af et mindretal (SF), tiltrådt af (S, RV og EL):
 1) Ordene »og lov om markedsføring« ændres til: », lov om markedsføring og lov om finansiel virksomhed«.
[Konsekvensændring] Af justitsministeren, tiltrådt af udvalget:
 2) I den i nr. 7 foreslåede § 7 a indsættes som stk. 10:
»Stk. 10. For så vidt angår lån mod pant i fast ejendom, der ydes på baggrund af obligationsudstedelse, kan kreditgiveren i stedet for formularen i lovens bilag 2 anvende et andet oplysningsskema, som er godkendt af justitsministeren.« [Undtagelse fra pligten til at bruge formularen i bilag 2, for så vidt angår lån mod pant i fast ejendom ydet på baggrund af obligationsudstedelse] Af et mindretal (SF), tiltrådt af (S, RV og EL):
 3) I den under nr. 7 foreslåede § 7 c indsættes efter stk. 1 som nyt stykke:
»Stk. 2. Kreditgiveren må ikke medvirke til indgåelse af kreditaftaler, der står i misforhold til forbrugerens økonomi.« [Forbud mod kreditaftaler, der står i misforhold til forbrugerens økonomi] 4) Nr. 9 affattes således:
 »9. §§ 11-15 ophæves, og i stedet indsættes:
»Kapitel 2 a Loft over årlige omkostninger i procent § 15 a.
De årlige omkostninger i procent i forbindelse med kreditaftaler omfattet af denne lov må ikke overstige den fastsatte referencesats med et tillæg på 15 pct.
Som referencesats, jf. 1. pkt., anses den officielle udlånsrente, som Nationalbanken har fastsat henholdsvis pr. 1. januar og 1. juli det pågældende år.«« [Indførelse af loft over årlige omkostninger i procent (ÅOP) på 15 pct. over diskontoen] 5) I den i nr. 12 foreslåede affattelse af kapitel 3 indsættes efter § 19:
»§ 19 a.
For kreditaftaler, der indgås ved tekstbeskeder, der sendes til og fra en mobiltelefon, må kreditgiver tidligst stille lånebeløbet til rådighed for forbrugeren 24 timer efter kreditaftalens indgåelse.
Forbrugeren kan i denne periode træde tilbage fra aftalen uden omkostninger.« [Betænkningstid] 6) Efter nr. 3 indsættes som nyt nummer:
 »01. Efter § 24 indsættes:
»§ 24 a.
Medmindre kreditgiveren er et godkendt pengeinstitut, realkreditinstitut eller kreditinstitut, skal kreditgiveren indberette oplysninger om kreditaftaler med forbrugere til Forbrugerombudsmanden.
Stk. 2. Økonomi- og erhvervsministeren fastsætter nærmere regler om, hvilke oplysninger der skal indberettes, og hvordan indberetning skal ske.«« [Indberetningspligt] 7) Efter § 2 indsættes som ny paragraf:
 1. Efter § 43 indsættes:
 »§ 43 a.  Kreditgivere, der er finansielle virksomheder, skal indberette oplysninger om kreditaftaler med forbrugere til Finanstilsynet.
Stk. 2. Økonomi- og erhvervsministeren fastsætter nærmere regler om, hvilke oplysninger der skal indberettes, og hvordan indberetning skal ske.«« [Indberetningspligt] Af justitsministeren, tiltrådt af udvalget:
 8) I stk. 1 ændres »11. juni 2010« til: »1. november 2010, jf. dog stk. 2«.
[Udskudt ikrafttræden af dele af loven] 9) Efter stk. 1 indsættes som nye stykker:
 »Stk. 2. § 19, stk. 1 og 4-7, i lov om kreditaftaler som affattet ved denne lovs § 1, nr. 12, træder i kraft den 11. juni 2010.
Stk. 3. Indtil ikrafttræden af § 8 i lov om kreditaftaler som affattet ved denne lovs § 1, nr. 8, løber den periode, hvori fortrydelsesretten efter § 19, stk. 1, i lov om kreditaftaler som affattet ved denne lovs § 1, nr. 12, kan udøves, fra 1) den dag, hvor kreditaftalen er indgået, eller 2) den dag, hvor forbrugeren modtager oplysninger om fortrydelsesretten, herunder oplysninger efter stk. 4, hvis dette tidspunkt er senere end tidspunktet efter nr. 1.
 Stk. 4. Indtil ikrafttræden af § 8 i lov om kreditaftaler som affattet ved denne lovs § 1, nr. 8, har forbrugeren ret til inden aftaleindgåelsen at modtage oplysning om fristen for udøvelse af fortrydelsesretten og andre betingelser for udøvelsen heraf, herunder oplysninger om forbrugerens forpligtelse til at tilbagebetale den udnyttede kapital med renter i overensstemmelse med § 19, stk. 4, i lov om kreditaftaler som affattet ved denne lovs § 1, nr. 12, og det rentebeløb, der påløber pr. dag.
Stk. 5. Indtil ikrafttræden af § 3, stk. 1, nr. 7, i lov om kreditaftaler som affattet ved denne lovs § 1, nr. 3, finder § 19 i lov om kreditaftaler som affattet ved denne lovs § 1, nr. 12, ikke anvendelse på kreditaftaler, ifølge hvilke kreditgiveren og forbrugeren aftaler henstand med betalingen eller aftaler, hvorledes kreditten tilbagebetales.
Dette gælder dog kun, hvis forbrugeren allerede har misligholdt den oprindelige kreditaftale, og hvor sådanne ordninger kan forventes at afværge en retssag om den pågældende misligholdelse, og forbrugeren ikke dermed stilles ringere end som fastsat i den oprindelige kreditaftale.
Stk. 6. Indtil ikrafttræden af § 3, stk. 2, i lov om kreditaftaler som affattet ved denne lovs § 1, nr. 3, finder § 19 i lov om kreditaftaler som affattet ved denne lovs § 1, nr. 12, ikke anvendelse på kreditaftaler i form af kassekredit, hvor kreditten skal betales tilbage på anfordring eller inden 3 måneder.
Ved kassekredit som nævnt i 1. pkt. forstås en udtrykkelig kreditaftale, hvorved en kreditgiver stiller midler til rådighed for en forbruger, som overstiger den løbende saldo på forbrugerens løbende konto.
Stk. 7. Uanset den gældende § 3, stk. 1, nr. 1, i lov om kreditaftaler, finder indtil ikrafttræden af § 3, stk. 1, nr. 2, som affattet ved denne lovs § 1, nr. 3, og § 19 i lov om kreditaftaler som affattet ved denne lovs § 1, nr. 12, anvendelse på kreditaftaler, ifølge hvilken kreditten skal betales tilbage inden 3 måneder, når kreditaftalen ikke kun er forbundet med ubetydelige omkostninger.« [Ikrafttræden af regler om fortrydelsesret] 10) I stk. 3 ændres »nr. 9, 10, 17 og 18« til: »nr. 8 og 17-19«.
[Korrektion] 11) Bilag 2 og 3 affattes som anført i bilag 1 og 2 i denne betænkning.
[Korrektion] Bemærkninger Til nr. 1 Til nr. 2 Til nr. 3 Til nr. 4 Til nr. 5 Til nr. 6 Til nr. 7 Til nr. 8 og 9 Til nr. 10 Til 11 Kim Andersen V Kristian Pihl Lorentzen V Karsten Nonbo V Peter Skaarup DF fmd.
Marlene Harpsøe DF Pia Adelsteen DF Tom Behnke KF Vivi Kier KF Simon Emil Ammitzbøll LA Karen Hækkerup S Maja Panduro S Mogens Jensen S Julie Skovsby S Anne Baastrup SF nfmd.
Karina Lorentzen Dehnhardt SF Lone Dybkjær RV Per Clausen EL Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Bilag 2 Standardiserede europæiske forbrugerkreditoplysninger 1. Navn og kontaktoplysninger for kreditgiver/kreditformidler Når »hvis relevant« er angivet, skal kreditgiver udfylde rubrikken, hvis oplysningerne er relevante for kreditproduktet, eller slette de pågældende oplysninger eller hele rækken, hvis oplysningerne ikke er relevante for den kredittype, der overvejes.
 Teksten i skarp parentes er en forklaring til kreditgiver og skal erstattes af de pågældende oplysninger.
2. Beskrivelse af de vigtigste karakteristika ved kreditproduktet 3. Kreditomkostninger 4. Andre vigtige retlige aspekter Hvis relevant 5. Supplerende oplysninger i tilfælde af fjernsalg af finansielle tjenesteydelser Bilag 2 Bilag 3 Europæiske forbrugerkreditoplysninger med henblik på kassekredit og gældsomlægning 1. Kreditgivers/kreditformidlers navn og kontaktoplysninger Når »hvis relevant« er angivet, skal kreditgiver udfylde rubrikken, hvis oplysningerne er relevante for kreditproduktet, eller slette de pågældende oplysninger eller hele rækken, hvis oplysningerne ikke er relevante for den kredittype, der overvejes.
 Teksten i skarp parentes er en forklaring til kreditgiver og skal erstattes af de pågældende oplysninger.
