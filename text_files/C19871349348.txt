93.1.1 Regler for importkontrol Indholdsfortegnelse § 1.  Kontrolmyndighed § 2.  Kontrollens omfang § 3.  Kontrol § 4.  Forringelser § 5.  Mærkning § 6.  Kontrolattest § 7.  Begæring om kontrol af importerede produkter § 8.  Plantesundhedsbestemmelser § 9.  - , frugt og spisekartofler § 10.  - , afskårne blomster og frisk løvværk § 11.  Flyttegods og håndbagage § 12.  Kassation § 13.  Overtrædelser § 14.  Ikrafttrædelse § 1.  Kontrolmyndighed.
 På grundlag af de bestemmelser og bemyndigelser, der er givet i  

 retsgrundlaget, foretager statens plantetilsyn kvalitetskontrol og  

 plantesundhedskontrol af de arter af frugt og gartneriprodukter til konsum,  

 der er omfattet af EF-kvalitetsnormer, samt af kartofler.
 § 2.  Kontrollens omfang.
 Kontrol ved importen for kvalitet, mærkning og plantesundhed foretages for  

 følgende varegrupper:
 Kontrol for kvalitet og mærkning foretages for:
 Blomsterløg og -knolde emballeret med henblik på salg til forbrugeren  

 kontrolleres for kvalitet, mærkning m.m.
 Afskårne blomster og frisk løvværk er omfattet af kvalitets- og  

 mærkningsbestemmelser ved importen og i engroshandelen.
 Spisekartofler er omfattet af kvalitets- og mærkningsbestemmelser fra 1.  

 september og sæsonen ud.
 Plantesundhedsbestemmelser ved import, se § 8.
 Stk. 2.  Udtaget fra kvalitetskontrollen er produkter,  

 der importeres til be- og forarbejdningsvirksomheder. produkter, der er  

 importeret beregnet til be- og forarbejdningsvirksomheder, må ikke bringes i  

 handlen på friskvaremarkedet.
 Ved et evt. kontroleftersyn skal det kunne dokumenteres, at sådanne  

 sendinger er beregnet til anvendelse i be- og forarbejdningsvirksomheder.
 § 3.  Kontrol.
 Statens plantetilsyn har adgang til ethvert sted, hvor de omhandlede  

 produkter i erhvervsmæssigt øjemed tilvirkes, oplagres eller forhandles, samt  

 til erhvert transportmiddel, hvor produkterne er indladet, samt er berettiget  

 til at foretage eftersyn af produkterne og udtage prøver til eftersyn uden  

 erstatning.
 Virksomheden skal yde den bistand, der er nødvendig for foretagelsen af  

 kontrollen.
Stk. 2.  Import fra de øvrige EF-lande.
Ved import af  

 produkter omfattet af EF-kvalitetsnormer fra de øvrige EF-lande foretages  

 kontrollen som en stikprøvekontrol.
Kontrollen foretages i umiddelbar  

 tilknytning til importen, og medens sendingen i det væsentlige er intakt.
 Såfremt det ved kontrollen konstateres, at produkterne ikke opfylder  

 kravene til kvalitet m.m., skal kontrollen kræve, at de bringes i  

 overensstemmelse med kvalitetsnormerne, inden produkterne bringes i handelen,  

 medmindre produkterne sendes tilbage til afsenderlandet eller tillades  

 indført til anden anvendelse.
Stk. 3.  Import fra tredjelande.
Kontrollen foretages på  

 fortoldningsstedet, før toldvæsenet frigiver varerne.
Kan dette af tekniske  

 eller praktiske grunde ikke lade sig gøre, foretages kontrolllen på første  

 destination efter fortoldningsstedet, dvs. på lager hos importøren.
Formålet  

 med kontrollen er at sikre, at de produkter, der indføres fra tredjelande,  

 opfylder kravene til EF- kvalitetsnormernes klasse I eller mindst klasse II,  

 når denne klasse anvendes.
Det er ikke tilladt at indføre klasse III fra  

 tredjelande.
Såfremt det ved kontrollen konstateres, at produkterne ikke  

 opfylder kravene til kvaliteten, skal kontrollen afvise sendingen, medmindre  

 der foretages en omsortering, der bringer produkterne i overensstemmelse med  

 kvalitetsnormerne, eller der foretages en nedklassificering til en lavere  

 klasse, hvis indførsel tillades, - eller produkterne kan tillades indført til  

 anden anvendelse end forbrug i frisk tilstand, dvs. industriel anvendelse.
Stk. 4.  De i stk. 3 omtalte foranstaltninger til  

 afhjælpning af fejl og mangler ved en sending påhviler importøren.
Det kan  

 dog tillades, at den første køber, under tilsynets kontrol, påtager sig disse  

 foranstaltninger.
 § 4.  Forringelser.
 Med undtagelse af produkter i klasse Ekstra tages der ved kontrollen  

 hensyn til, at produkterne kan være uvæsentligt forringet med hensyn til  

 friskhed og saftspænding. produkterne skal dog fortsat opfylde kravene til  

 den mærkede kvalitet.
 § 5.  Mærkning.
Enhver transportemballage skal med let læselige bogstaver, der ikke kan  

 udviskes, på en af emballagens sider bære de oplysninger, der er krævet i  

 kvalitetsnormernes afsnit VI.
Oplysningerne kan påtrykkes direkte på  

 emballage, der er modtagelig for tryk, eller på en forsvarligt fastgjort  

 etiket.
 Ved import af produkter fra tredjelande, der ikke tydeligt bærer disse  

 oplysninger på emballagen, påhviler det importøren at forsyne emballagen med  

 i det mindste oplysninger om evt. sortnavn, oprindelse og kvalitetsklasse.  

 Importøren kan dog overlade til den første køber at foretage denne mærkning,  

 jf. § 3, stk. 4.
 § 6.  Kontrolattest.
Ved import af produkter fra de øvrige EF-lande skal der fra afsenderlandet  

 med sendingen følge en EF-kontrolattest for kvalitet.
Ved import fra  

 tredjelande, der er medlemmer af OECD, medfølger der en OECD-kontrolattest  

 for kvalitet.
Fra øvrige tredjelande kan der ikke forventes kontrolattest.  

 Disse kontrolattester skal på forlangende forevises tilsynet i en  

 kontrolsituation.
 § 7.  Begæring om kontrol af importerede produkter.
Såfremt en importør finder, at importerede produkter, der er omfattet af  

 EF-kvalitetsnormer, på tidspunktet for import ikke opfylder kravene til den  

 mærkede kvalitet, kan importøren anmode tilsynet om kontroleftersyn, og i det  

 omfang, det er muligt, vil tilsynet efterkomme et sådant ønske fra  

 importøren.
Tilsynet vil efter sædvanlig praksis skrive rapport om resultatet  

 af kontroleftersynet, men tilsynet kan ikke udpeges som opmand i  

 voldgiftssager, dog kan tilsynets rapport indgå som bilag i voldgiftssager.
 § 8.  Plantesundhedsbestemmelser.
 For de i § 9 nævnte produkter er det en betingelse for import, at der fra  

 afsenderlandet med sendingen følger plantesundhedscertifikat eller  

 reeksportcertifikat vedlagt plantesundhedscertifikat i original eller kopi  

 fra oprindelseslandet.
Stk. 2.  I forbindelse med importen skal  

 plantesundhedscertifikatet afleveres til statens plantetilsyns  

 distriktskontor i området for udstedelse af passerseddel til frigivelse over  

 for toldvæsenet.
Efter regler fastsat af tilsynet kan importører eller  

 speditører, der har behov for et større antal passersedler, autoriseres til  

 at udstede disse til toldvæsenet, men kun i de tilfælde, hvor  

 plantesundhedscertifikaterne er udskrevet korrekt, og de danske  

 importbestemmelser er opfyldt.
Stk. 3.  I tilfælde med fejl eller mangler ved  

 certifikatet eller sendingen skal importøren henvende sig til tilsynets  

 distriktskontor om udstedelse af passerseddel.
Fejl eller mangler kan der  

 efter gældende regler dispenseres for, betinget af kontrol af sendingen og  

 betaling i henhold til gældende betalingsreglement.
 § 9.  plantesundhedsbestemmelser - frugt og kartofler.
Følgende frugtarter er omfattet af plantesundhedsbestemmelser og krav om  

 medfølgende plantesundhedscertifikat.
De ud for frugtarterne nævnte  

 skadegørere må ikke findes i sendingen.
Stk. 2.  Særbestemmelser for Ouadraspidiotus  

 perniciosus.
I tiden 16. september - 30. april må der på frisk frugt  

 forekomme ubetydelige angreb af Ouadraspidiotus perniciosus.
Dette er ikke  

 tilladt i tiden 1. maj 15. september, såfremt skadegøreren er ung og  

 bevægelig, dvs, i vandrelarvestadiet.
Stk. 3.  kartofler.
Spisekartofler skal ved import  

 opfylde plantesundhedsbestemmelserne, og med sendingen skal der følge et  

 plantesundhedscertifikat fra afsenderlandet.
 Læggekartofler . For at kunne indføres skal læggekartofler opfylde de  

 krav, der er fastsat i bekendtgørelsen om læggekartofler (40.72) og  

 bekendtgørelsen om indførsel af planter m.m. (40.36), hvor der i bilag IV er  

 fastsat krav om oprindelse, avlskontrol, klassificering m.m., og disse krav  

 skal være opfyldt i afsenderlandet forud for udstedelse af certifikat.
 Følgende skadegørere må ikke forekomme i sendingen:
 Import af kartofler fra Nordamerika (USA og Canada) er forbudt.
 § 10.  plantesundhedsbestemmelser, afskårne blomster  

 og frisk løvværk.
 Følgende afskårne blomster og plantedele til dekoration er omfattet af  

 plantesundhedsbestemmelser og krav om medfølgende plantesundhedscertifikat.  

 De ud for slægterne nævnte skadegørere må ikke forekomme i sendingen.
 Stk. 2.  Plantedele til dekrotion er ikke omfattet af  

 bestemmelsen om gasbehandling for Ouadraspidiotus perniciosus.
 Stk. 3.  I perioden 16. oktober - 30. april må der  

 forekomme svage angreb.
 § 11.  Flyttegods og håndbagage.
 Planter og plantedele er fritaget fra kravet om plantesundhedscertifikat  

 ved indførsel her til landet som flyttegods eller håndbagage fra de øvrige  

 EF-lande og Norge, Sverige, Island, Finland, Schweiz og østrig, efter  

 følgende retningslinjer:
Flyttegods.
Planter og plantedele, der følger med flyttegodsforsendelsen,  

 og som alene hidrører fra den pågældendes lejlighed, hus eller have.
Håndbagage.
Små mængder planter eller planteprodukter, der skal anvendes  

 af ejeren eller modtageren til ikke-industrielle og ikke- handelsmæssige  

 formål eller er beregnet til fortæring under transporten.
 De overfor nævnte afvigelser fra certifikatkravet gælder ikke for  

 læggekartofler, Berberis, frugttræer og frugtbuske samt andre produkter der  

 er indførselsforbudte.
 § 12.  Kassation.
 Pordukter, der ikke opfylder kravene i plantesundhedsbestemmelserne, vil  

 blive krævet tilbagesendt til afsenderlandet eller destrueret.
 Produkter, der ikke opfylder kvalitetsbestemmelserne, vil, medmindre de  

 kan bringes i overensstemmelse hermed, blive krævet tilbagesendt til  

 afsenderlandet eller destrueret.
 I sådanne tilfælde skrives der rapport om kontrollen.
 § 13.  overtrædelser.
 Overtrædelser af importbestemmelserne straffes i henhold til de i  

 retsgrundlaget nævnte love med bøde.
 § 14.  Ikrafttrædelse.
Denne sammenskrivning er foretaget af tekniske og praktiske grunde.
Den  

 originale tekst i retsgrundlaget er den retsgyldige.
