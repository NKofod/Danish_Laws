 Baggrund:
 - Bekendtgørelse nr. 323 af 7. juli 1983 om arbejdets udførelse.
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 32 af 29. januar 1979 om arbejdstøj og personlige  

 værnemidler.
 Denne At-meddelelse oplyser om de sundhedsfarer, der er forbundet med  

 isoleringsarbejde med mineraluld, og om de foranstaltninger, der skal træffes  

 for at imødegå dem.
 I Danmark anvendes mineraluld normalt kun i form af stenuld eller glasuld.
Mineraluld består af fibre, der typisk er bundet sammen med urinstof og  

 phenolformaldehydharpiks.
Andre tilsætningsstoffer kan være mineralolie eller  

 silan forbindelser.
Ved arbejde med mineraluld kommer der støv fra selve  

 materialet og fra snavs og affald, der i forvejen findes på arbejdsstedet.
Til opstrygning og glitning af en række typer isolering anvendes  

 blandinger af vand og forskellige materialer, fx kiselgur.
Under håndtering  

 og blanding af disse produkter kan der opstå støv.
Sundhedsfarer og gener Hud Mineraluldsfibre kan fremkalde kløe og udslet, idet fibrene skærer små  

 ridser i huden.
Udslet og kløe opstår især, hvor tøjet slutter tæt om fx hals  

 og håndled.
Der kan opstå en vis tilvænning ved arbejde med produkterne.
Øjne Mineraluldsfibre kan give småsår i øjets slimhinde.
Det giver rindende,  

 røde øjne og svie.
Luftveje Mineraluldsfibre kan give svie og tilstopning i næsen og svie i halsen.  

 Herudover kan arbejdet med mineraluld medføre forøget hyppighed af bronkitis  

 og støvlungesygdomme.
 Generne ved arbejde med mineraluld kan forstærkes af, at der ved  

 isoleringsarbejde ofte er andet helbredsskadeligt bygningsstøv til stede.
Instruktion Arbejdsgiveren skal sørge for, at den ansatte får nødvendig oplæring og  

 instruktion i at udføre isoleringsarbejdet forsvarligt, herunder brug af  

 særligt arbejdstøj og personlige værnemidler.
Foranstaltninger Hvis det er muligt at vælge mellem forskellige materialer for at opfylde  

 de tekniske krav til en isolering, skal de materialer anvendes, der afgiver  

 mindst støv.
Hvis støvudviklingen ikke kan imødegås ved valg af materialer, egnede  

 arbejdsmetoder og værktøj eller rengøring, skal støvudviklingen nedbringes så  

 meget, som det er teknisk rimeligt ved at træffe effektive foranstaltninger  

 til at fjerne støvet på udviklingsstedet.
Det kan være nødvendigt at etablere  

 punkt- eller lokaludsugning.
Oplagrede produkter bør beskyttes, fx ved overdækning og underlag.  

 Oplagringen bør finde sted på et fast sted, så flytning af produkterne ikke  

 er nødvendig, før de skal anvendes.
Mineralulden går let i stykker under  

 håndtering og mange flytninger medfører, at der skal tilskæres mere under  

 isoleringsarbejdet.
Mineralulden bør derfor transporteres og håndteres mindst  

 muligt, og den nødvendige transport bør foregå skånsomt.
 Udpakning af mineraluldsprodukterne bør derfor også ske tæt ved  

 anvendelsesstedet på et rent underlag.
 De anvendte materialer skal så vidt muligt være tilpasset  

 isoleringsopgaven, så tilskæring på arbejdsstedet begrænses mest muligt.
Arbejdsmetoder og værktøj Der skal anvendes arbejdsmetoder og værktøj, der giver mindst mulig  

 støvudvikling.
 Den nødvendige tilskæring bør ske med kniv eller værktøj, specielt  

 indrettet til formålet, fremfor skærende værktøj med tænder.
 Hvis der bruges mekanisk drevet værktøj, skal det være forsynet med  

 effektiv afsugning.
Når isoleringsmaterialet tilskæres mod fast underlag nedsættes  

 støvudviklingen.
Underlaget bør være i god arbejdshøjde, evt. ved specielt  

 konstrueret bord eller bænk med skærerende og med mulighed for afsugning.
 Ved arbejde under trange pladsforhold, fx i krybekældre, skunkrum eller  

 snævre hanebåndslofter eller ved arbejde ved særligt høje temperaturer, bør  

 der indlægges hvilepauser i det daglige arbejde.
Særligt arbejdstøj og personlige værnemidler Hvis kontakt med mineraluld ikke på anden måde kan undgås, skal der  

 benyttes særligt arbejdstøj.
Det særlige arbejdstøj skal være støvafvisende, må ikke skille på midten,  

 skal slutte tæt om håndled, ankler og hals og være uden lommer og opslag.
I  

 det særlige arbejdstøj skal indgå hovedbeklædning, evt. med skygge.
Handsker skal være til rådighed på arbejdsstedet.
Handsker der kan trækkes  

 uden på arbejdstøjets ærmer er mest praktiske.
 Briller eller ansigtsskærm kan være nødvendig.
 Egnet åndedrætsværn, finstøvmaske klasse P2, skal om nødvendigt benyttes.
Se iøvrigt At-meddelelse nr. 4.09.1 om åndedrætsværn.
Ved  

 isoleringsarbejde, hvor støvudviklingen er minimal vil det normalt ikke være  

 nødvendigt at benytte særligt arbejdstøj eller personlige værnemidler.
 Arbejdsgiveren betaler anskaffelse, vedligeholdelse og renholdelse af  

 særligt arbejdstøj og personlige værnemidler.
Rengøring Arbejdsstedet skal holdes rent og ryddeligt for at begrænse støvudvikling  

 fra affald og spild.
 Rengøring skal udføres, så den giver mindst mulig støvudvikling.  

 Støvsugning eller vask bør foretrækkes.
 Undgå tørfejning.
 Rengøring må ikke ske med trykluft.
 Under tømning af støvsuger, affaldsbeholdere m.v. kan det være nødvendigt  

 at benytte egnet åndedrætsværn og særligt arbejdstøj afhængig af  

 støvudviklingen.
 Hvor det er muligt, bør gulve holdes fugtige, idet dette medvirker til at  

 begrænse støvudviklingen.
 Arbejdsstedet holdes bedst rent ved hyppig nedlægning af spild i  

 affaldsbeholder og ved at det undgås at træde i og ophvirvle støv fra  

 isoleringsmaterialet.
