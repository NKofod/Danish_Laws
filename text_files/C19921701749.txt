 11. Tilbagebetaling af billetter og kort i indenlandsk  

 trafik.
11.1 Indledning Når en passager ikke ønsker at foretage rejsen eller opgiver at fortsætte  

 sin rejse, ydes tilbagebetaling efter nedennævnte bestemmelser.
Ved beregning  

 af tilbagebetalingsbeløb anvendes priserne på billettens købstidspunkt.
11.1.1 Ubenyttede billetter Når en passager henvender sig til salgsstedet eller afrejsestationen inden  

 den dato, der er anført på billetten, tilbagebetales det beløb, der er betalt  

 for billetten, uden fradrag af ekspeditionsgebyr.
Afleveres billetten på den  

 dato, der er anført på billetten fratrækkes et ekspeditionsgebyr på 18 kr i  

 tilbagebetalingsbeløbet.
Tilbagebetaling senere end billettens 1.  

 gyldighedsdag kan ikke imødekommes.
Er en billet påtegnet af det  

 kontrollerende personale om, at den ikke er benyttet, kan passageren dog  

 henvende sig til en anden station, dog senest 1 måned efter den dato der står  

 på billetten.
 Afleverer passageren en dobbeltbillet inden udløbet af gyldighedstiden for  

 tilbagerejsen til salgsstedet eller afrejsestationen, kan der tilbagebetales  

 forskellen mellem dobbelt- og enkeltbilletprisen.
11.1.2 Delvis benyttede billetter Når en rejse afbrydes, skal passageren indenfor billettens gyldighedstid  

 rette henvendelse til den station, hvor rejsen afbrydes/ophører, og inden  

 afrejsen fra afbrydelsesstationen.
 Kan tilbagebetaling ikke ske på afbrydelsesstationen, må henvendelse  

 rettes til nærmeste station i dennes åbningstid.
 Der tilbagebetales forskellen mellem den betalte billetpris og det, der  

 skulle være betalt for den foretagne rejse med fradrag af eet  

 ekspeditionsgebyr på 18,- kr.
 Er der på en dobbeltbillet, der kun benyttes på henrejsen, rejseafbrudt i  

 mere end en dag, beregnes prisen for henrejsen som 2 enkeltbilletter (en  

 billet fra afrejsestationen til afbrydelsesstationen og en billet fra  

 afbrydelsesstationen til bestemmelsesstationen).
11.1.3 Andre tilfælde Der ydes tilbagebetaling således:
Når en passager med billet til 1. klassse på grund af pladsmangel  

 befordres på 2. klasse, tilbagebetales differencen mellem 1. og 2. klasse.  

 Opgives rejsen i sådanne tilfælde helt, tilbagebetales billetprisen for den  

 strækning, hvorover befordring ikke kan finde sted.
Anden erstatning gives  

 ikke.
 Når en passager udvises af toget, fordi han er beruset, opfører sig  

 upassende eller ikke iagttager bestemmelser i love og reglementer,  

 tilbagebetales differencen mellem den betalte billetpris og billetprisen for  

 den strækning, han er blevet befordret.
Når en passager ikke kan befordres over hele den strækning, hvorover  

 billetten gælder, fordi togets kørsel afbrydes undervejs, tilbagebetales  

 billetprisen for den strækning, hvorover befordring ikke finder sted.
Dette  

 gælder dog ikke, hvis passageren modtager et tilbud fra DSB om befordring til  

 bestemmelsesstedet på anden måde.
11.1.4 Ombytning ved takstændring Ønskes en billet, der er købt før en takstforhøjelse, ombyttet efter  

 takstforhøjelsen, tilbagebetales billetten til gammel pris, og billet til ny  

 pris udstedes.
Der opkræves intet ekspeditionsgebyr.
11.1.5 Billetter Århus-Grenå Billetter købt fra automater i tog på strækningen Århus H-Grenå  

 tilbagebetales ikke.
11.1.6 Pladsbilletter Siddeplads og liggeplads Pladsbilletten kan tilbagebetales af DSB stationer med pladsreservering,  

 når henvendelse sker senest umiddelbart før togafgang før togets afgang fra  

 påstigningsstationen.
Soveplads Pladsbilletten kan tilbagebetales af DSB stationer med pladsreservering,  

 når henvendelse sker senest 3 timer før togets afgang fra udgangsstationen.
 I andre tilfælde tilbagebetales 50% af sovepladsgebyret.
 Afleveres sovepladsbilletten senere end 1 måned fra rejsedatoen, kan der  

 dog ikke ydes tilbagebetaling.
11.1.7 Kort Kortet kan tilbagebetales, når anmodning herom sker til en DSB station,  

 før kortets første gyldighedsdag.
