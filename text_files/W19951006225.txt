Patentankenævnet stadfæstede Patentdirektoratets afgørelse om, at det  

 ansøgte figurmærke PROBABY quality by ardek ikke er forveksleligt med  

 mærkerne ARTEK eller AMDEK.
Klagerens subsidiære påstand om tilføjelse af  

 disclaimer angående firmanavnet ardek ikke taget til følge.
År 1995, 31. juli afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 25. juni 1990 indleverede klageren en ansøgning om registrering af  

 varemærket PROBABY quality by ardek (figurmærke) for alle varer i klasserne  

 9, 10, 11, 12, 20, 21, 25 og 28.
 I skrivelse af 22. april 1991 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærke: VR  

 0637 1983 ARTEK og varemærkeansøgning VA 3239 1988 AMDEK.
 Klageren skrev i denne anledning den 22. august 1991 til direktoratet  

 følgende:
 »Under henvisning til direktoratets skrivelse af 22 APR 91 i  

 ovennævnte ansøgning skal vi hermed tillade os at fremføre, at det ansøgte,  

 ovenfor gengivne mærke vurderet i sin helhed ikke er forveksleligt med de  

 modholdte mærker, hvilket begrundes i det følgende.
 Orddelen »ardek« i det ansøgte figurmærke, der af direktoratet  

 er fundet forvekslelig med de modholdte mærker, er en forkortelse af ansøgers  

 firmanavn, Arbeitsgemeinschaft der Kinderausstatter e.G., og tjener til - som  

 alle varemærker - at identificere varernes herkomst.
Foruden den dominerende orddel »PROBABY«, som i mærket er  

 skrevet med majuskler, består figurmærket også af en dominerende oval omkring  

 orddelene, som også omfatter en henvisning til ansøgers virksomhed med ordene  

 »quality by ardek« skrevet med minuskler.
Der er intet til hinder  

 for, at en virksomhed anvender sit firmanavn eller en forkortelse af sit  

 firmanavn i forbindelse med brugen af et varemærke, når blot betingelserne i  

 varemærkelovens § 3, stk. 1 iagttages.
Det ansøgte varemærke er som helhed  

 rettet mod ovalen og ordet »PROBABY«, og henvisningen til ansøgers  

 virksomhed med ordene »quality by ardek« bærer tydeligt præg af en  

 tilføjelse som viser hen til ansøgers firmanavn.
Ex tuto skal det her  

 påpeges, at firmanavnet som sådan i denne forbindelse ikke anvendes som  

 varemærke, men netop som et firmanavn.
Der skulle således ikke foreligge nogen yderligere registreringhindringer,  

 hvorfor vi skal henstille til direktoratet om at godkende ansøgningen til  

 bekendtgørelse.' Den 11. maj 1992 fastholdt direktoratet, at mærkerne var forvekslelige.
 Direktoratet anførte bl.a.:
».... Uanset ordet »ardek« er en forkortelse af ansøgers  

 firmanavn, fremtræder ordet som en del af varemærket.
Da de modholdte mærker  

 alene adskiller sig fra ordet »ardek« i det ansøgte mærke med 1  

 bogstav, må direktoratet fastholde den trufne afgørelse, hvorefter det  

 ansøgte mærke er forveksleligt med de modholdte mærker....' Efter at ansøger havde fået bevilget flere frister til besvarelse af  

 direktoratets ovennævnte skrivelse indtil den 11. maj 1993, afslog  

 direktoratet den 22. september 1993 ansøgningen under henvisning til  

 varemærkelovens § 15, stk. 1, idet mærket kan forveksles med det registrerede  

 varemærke VR 0637 1983.
 Denne afgørelse har klageren ved skrivelse af 22. november 1993 indbragt  

 for Patentankenævnet.
I klagebegrundelse af 8. februar 1994 har klageren nedlagt påstand om, at  

 direktoratets afslag omstødes, og sagen tilbagesendes til direktoratet til  

 fortsat behandling, subsidiært med tilføjelsen af en disclaimer angående  

 firmanavnet »ardek«.
Klageren anfører bl.a.:
»....Vor mandant har registreret det i Danmark ansøgte figurmærke i  

 en række lande, både i Tyskland (reg. nr. 1 132 937) og som international  

 registrering (reg. nr. 562 466) gældende for Østrig, Benelux, Spanien,  

 Frankrig, Italien, Schweiz/Liechtenstein, Portugal, Monaco, Tjekkoslovakiet,  

 Ungarn, Bulgarien samt det tidl.
Jugoslavien.
Desuden er mærket regi- streret  

 i Sverige (reg. nr. 243 245). Ved registreringsproceduren i Tyskland blev der  

 fordret en optagelse af en henvisning til ansøgers firmanavn for at præcisere  

 varens oprindelse.
I ingen af registreringerne blev der fordret  

 samtykkeerklæringer fra indehavere af tidligere rettigheder, og der bestod  

 ingen pro- blemer med orddelen »PROBABY« i Portugal og  

 Tjekkoslovakiet, og i Sverige blev det - i lighed med Tyskland - fordret, at  

 orddelen »PROBABY« ikke blev anvendt alene, men til stadighed  

 sammen med ordene »quality by ardek«.
Det er mandantens hensigt at  

 benytte det samme varemærke i alle lande, og firmanavnet er kun tilføjet  

 varemærket efter krav fra myndighederne.
Det skyldes således ikke et ønske om  

 at tilegne sig andres good-will, endsige et ønske om at nyde godt af andres  

 renomme.
Det fremstår uforståeligt, at Patentdirektoratet ganske isoleret  

 slår ned på firmanavnet »ardek«, hvor der modsvarende i udlandet  

 ikke er anført registreringshindringer med henvisning til firmanavnet.  

 Ansøger har derfor haft til hensigt at få omprøvet Patentdirektoratets  

 afgørelse ved Patentankenævnet.' Med skrivelse af 22 september 1993 afslog Patentdirekto-ratet ansøgningen  

 nu kun med påstand om forvekslelighed med VR 00.637 1983 »ARTEK«,  

 omend ansøgningen VA 3239 1988 »AMDEK« nu er registreret under VR  

 02.070 1993.
Anbringender Den del af mærket, som forårsager påstanden om forvekslelighed, er  

 ansøgers firmanavn i forkortet form.
Da der tydeligt og ganske  

 umisforståeligt anvendes en betegnelse, som peger hen mod et firma, må der  

 som ved andre forvekslelighedspåstande i forbindelse med firmanavne forlanges  

 identitet eller quasi-identitet, og ikke blot den bredere favnende  

 forvekslelighed mellem varemærker.
Figurmærket selv rummer intet, som er forveksleligt med en ældre  

 varemærkerettighed og er som sådan registrerbart.
Dette fremgår således også  

 af mærkets registreringsforhold i udlandet, især i Sverige og i Tyskland,  

 hvor det med rette må antages, at nogle til de oprindeligt modholdte  

 registreringer (med finsk, hhv.
US indehaver) svarende registreringer er  

 eller har været i kraft på registreringstidspunktet.
 Såfremt det skulle være nødvendigt at optage en disclaimer i  

 registreringen, vil vi da foreslå ordlyden: »der kan af firmanavnet  

 »ardek« ikke udledes andre rettigheder end til firmanavne knyttede  

 rettigheder'.
Vi skal derfor henstille, at patentankenævnet tilbagesender ansøgningen  

 til fortsat behandling i patentdirektoratet, eventuelt med tilføjelsen af den  

 foreslåede disclaimer.' I anledning af klagen har direktoratet ved skrivelse af 16. september 1994  

 afgivet følgende udtalelse:
»Det skyldes en beklagelig fejl, at der i direktoratets  

 afslagsskrivelse af 22 sep 1993 alene er henvist til det under VR 637 1993  

 registrerede varemærke.
Der burde også have været en henvisning til det i  

 direktoratets skrivelse af 22 apr 1991 nævnte under VA 3239 1988 ansøgte  

 varemærke, der blev registreret den 12 mar 1993 under VR 2070 1993. En  

 udskrift af denne registrering vedlægges.
Vedrørende klagerens subsidiære påstand om tilføjelse af en disclaimer  

 angående firmanavnet ardek er det direktoratets opfattelse, at en disclaimer  

 med den foreslåede ordlyd ikke bør tillades, idet varemærkelovens § 16 alene  

 giver adgang til disclaimere, som klart undtager en del eller dele af et  

 varemærke fra beskyttelsen, når det indeholder bestanddele, som ikke særskilt  

 kan registreres.
Iøvrigt ville en disclaimer, hvorved ordet ardek blev  

 undtaget fra beskyttelsen, ikke være til særlig gavn for de to indehavere af  

 de modholdte mærker, som måtte blive krænket ved brugen af det ansøgte  

 mærke.« Ankenævnet har behandlet sagen på sit møde den 17. maj 1995.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde og under henvisning til  

 det af Direktoratet overfor Ankenævnet anførte Subsidiær påstand om indsættelse af disclaimer.
