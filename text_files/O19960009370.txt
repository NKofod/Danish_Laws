 Resumé  


  

 En erhvervsdykker klagede over at Søfartsstyrelsen i forbindelse med sine  

 undersøgelser af en anmeldelse om mulig ulovlig dykning havde rettet  

 henvendelse  

 til dykkerens arbejdsgiver for at få dykkeren identificeret.
Søfartsstyrelsen havde orienteret arbejdsgiveren om at styrelsen  

 havde fået en anmeldelse om at dykkeren muligvis foretog ulovlig dykning.  

 Videregivelse af oplysningen om et muligt ulovligt forhold var ikke nødvendig  

 for at arbejdsgiveren kunne besvare styrelsens spørgsmål.
Ombudsmanden  

 henviste  

 til bestemmelserne om tavshedspligt i forvaltningslovens § 27 og kritiserede  

 på  

 den baggrund Søfartsstyrelsen.
Ombudsmanden kritiserede endvidere at styrelsen i den  

 undersøgende fase havde afslået at give dykkeren aktindsigt under henvisning  

 til at styrelsen anså sagen for at være en sag om strafferetlig forfølgning,  

 jf. forvaltningslovens § 9, stk. 3. Ombudsmanden henviste til at en sag først  

 kan  

 anses for at være en sag om strafferetlig forfølgning fra det tidspunkt hvor  

 sagen overgives til politiet.
Ombudsmanden kritiserede tillige at styrelsen  

 efter at sagen var blevet henlagt, havde afslået dykkerens anmodning om  

 aktindsigt i anmelderens identitet, jf. forvaltningslovens § 15, stk. 1.
Sagen gav også på andre punkter anledning til kritik af  

 styrelsens og Erhvervsministeriets sagsbehandling.
Ombudsmanden henstillede  

 at  

 Erhvervsministeriet genoptog sagen. (J.nr. 1995-2371-301).
Aktindsigt.
Strafferetlig forfølgning.
Undtagelse af  

 anmelderens identitet.
Tavshedspligt A klagede ved brev af 1. november 1995 over Erhvervsministeriets  

 afgørelse af 17. august 1995 hvorved Søfartsstyrelsens afslag på at give A  

 aktindsigt i en henvendelse modtaget den 14. marts 1995 blev stadfæstet.
A  

 klagede endvidere over Søfartsstyrelsens fremgangsmåde i forbindelse med  

 sagens  

 oplysning.
Det fremgik af sagen at  

 Søfartsstyrelsen den 14. marts 1995 modtog en telefax med kopi af en  

 avisartikel om bjærgning af fire containere ved Bornholm.
Artiklen havde  

 følgende ordlyd:
 "  

  

 Mitos vrag får besøg:
Gas-containere hæves BORNHOLM: Fire containere med  

 gasflasker vil blive hævet fra vraget af den forliste Rønne-coaster 'Mito'.
 (B), der er kvalitets- og  

 sikkerheds-chef hos BP (...), bekræfter planerne over for Bornholms Tidende.
Det drejer sig om op mod 1.300  

 flasker.
De fleste er af aluminium, og hovedparten er  

 11 kg  

 's husholdningsflasker.
 De befinder sig i fire  

 20 fod  

 lange stål-containere på  

 vraget, der ligger 17 sømil vest for Rønne i retning mod Falsterbo.
40 meters  

 dybde Siden 23. september kl. 13.51  

 har gassen ligget trygt på  

 40 meters  

 dybde.
 - Vraget ligger pænt, omend  

 lidt skævt, har vi fået at vide af folk fra dykkerklubben Calypso, der har  

 været dernede, fortæller (B).
 Han har været i kontakt med  

 såvel Miljøstyrelsen som Søværnets Operative Kommando, der egentlig var mest  

 indstillede på, at gassen skulle blive liggende, hvor den efter deres mening  

 ligger godt.
 Men foranlediget af BP's  

 lokale mand på Bornholm, (C) fra Bornholms Jern & Stål i Rønne, har man  

 alligevel taget initiativ til hævningen.
 (C) er bekymret for, at  

 nysgerrige eller grådige dykkere vil bryde containerne op.
 Hvis det sker, vil  

 gasflaskerne stige op til overfladen, fordi gassen, selv om den er flydende,  

 kun har en vægtfylde på 0,5.
'Sø-miner' Det betyder, at Østersøen i  

 nærheden vil blive befolket af en række flydende 'søminer'.
 (C) ser sit initiativ i  

 forlængelse af at BP Gas netop har fået en ISO 9002 certificering, blandt  

 andet  

 for at vise, at man tager miljø og sikkerhed alvorligt.
(A) Det er firmaet (A) med  

 Rønne-dykkeren (D) i spidsen, som skal stå for at hæve gassen.
Det sker fra  

 fartøjet (X), der vil afgå fra sin hjemhavn Dragør, når vejret bliver  

 bedre." På denne baggrund besluttede  

 man at undersøge om reglerne for erhvervsdykning, herunder reglerne om  

 godkendt  

 dykkerudstyr, var overholdt i forbindelse med bjærgningen.
Med henblik på at oplyse  

 sagen rettede Søfartsstyrelsen den 15. marts 1995 henvendelse til Bornholms  

 Jern & Stål som var omtalt i avisartiklen.
Her henviste man videre til BP  

 Danmark som bl.a. bekræftede at man havde bedt firmaet A udføre  

 bjærgningsarbejdet.  

 Søfartsstyrelsen rettede endvidere henvendelse til erhvervsdykker ved Rønne  

 Havn E som bl.a. oplyste at A's fartøj lå i Rønne Havn på grund af dårligt  

 vejr.
Herefter bad man politiet om ved næste patruljekørsel på Rønne Havn at  

 henvende sig på A's fartøj og bede en person derfra om at kontakte  

 Søfartsstyrelsen.
 Den 16. marts 1995 rettede A  

 henvendelse til Søfartsstyrelsen og oplyste at A's dykkerudstyr ikke var  

 synet  

 af Søfartsstyrelsen, og at en robot blev anvendt til selve bjærgningen.
 Den 17. marts 1995 udstedte  

 Søfartsstyrelsen et forbud til A mod at anvende ikke-synet og ikke-godkendt  

 dykkerudstyr.
Den 27. marts 1995 bad A  

 Søfartsstyrelsen om aktindsigt i sagen.
Endvidere klagede A over styrelsens  

 sagsbehandling.
A anførte i den forbindelse bl.a.:
 "...
 Fremgangsmåden ved  

 behandlingen af denne sag finder jeg besynderlig og kritisabel, da jeg mener,  

 De først burde have henvendt Dem til mig for at få min forklaring, før De  

 begynder at udspørge og derved involvere mine forretningsforbindelser i Deres  

 forestilling om ulovlige forhold.
 Som De selv har konstateret,  

 er der ikke foregået noget ulovligt, hvorfor jeg heller ikke forstår, hvad De  

 mener med Deres skrivelse af 17. marts, da den for mig virker intetsigende og  

 svarer til, at jeg ville nedlægge forbud mod, at De gik over for rødt lys  

 jfr.  

 færdselslovens regler.
..." Ved brev af 6. april 1995  

 meddelte Søfartsstyrelsen A afslag på hans aktindsigtsanmodning og  

 tilbageviste  

 hans kritik af sagsbehandlingen.
Man anførte i den anledning bl.a. følgende:
 "...
 Den i brevet fremførte kritik  

 af min fremgangsmåde skal straks tilbagevises, idet jeg ikke har involveret  

 Deres arbejdsgiver i noget som helst.
Brevets øvrige indhold vil  

 jeg ikke kommentere, dog har min chef meddelt mig, at så længe  

 Søfartsstyrelsens  

 undersøgelser ikke er tilendebragt og at der derfor ikke er taget stilling  

 til,  

 hvorvidt Søfartsstyrelsen vil begære en politiundersøgelse af sagen, er  

 sagens  

 akter ikke underlagt offentlighedsloven." Ved brev af 23. april 1995  

 fastholdt A over for Søfartsstyrelsen sine synspunkter, herunder sin  

 aktindsigtsanmodning.  

 A anførte bl.a. følgende:
 "...
 Det er en kendsgerning, at  

 BPs regionalkontor på Bornholm fik en henvendelse fra politiet, som bl.a.  

 meddelte,  

 at vi skulle have foretaget ulovlig dykkervirksomhed.
 Ligeledes har ihvertfald  

 Rønne Havnevæsen, Falck samt en dykker ved navn (F) fået henvendelse fra Dem  

 eller politiet med samme indhold.
 Uanset at også politiet har  

 fremført de pågældende påstande, er det Dem, der er ophavsmand til påstandene  

 og må bære ansvaret for dem.
 Jeg må derfor fastholde, at  

 De står bag de pågældende henvendelser til mine  

 samarbejdspartnere/forretningsforbindelser.
 Jeg skal derfor bede Dem  

 meddele de pågældende personer/instanser, at de fremførte påstande var  

 urigtige.
..." Den 2. maj 1995 meddelte  

 Søfartsstyrelsen A bl.a. følgende:
 "...
 I den anledning skal man  

 meddele, at styrelsen alene på grundlag af mediernes omtale har kunnet gå ind  

 og starte en undersøgelse af egen drift.
 Styrelsen har imidlertid  

 endnu ikke taget stilling til, hvorvidt der eventuelt bør rejses tiltale imod  

 Dem.
Såfremt styrelsens  

 undersøgelser ikke resulterer i en anmodning til politiet om en undersøgelse  

 med henblik på en eventuel tiltalerejsning, vil alle akter være tilgængelige  

 for Dem herfra.
Såfremt styrelsen anmoder politiet om en undersøgelse med  

 henblik på tiltalerejsning, vil De kunne anmode politiet om aktindsigt." Den 29. maj 1995 klagede A  

 til Erhvervsministeriet over Søfartsstyrelsens sagsbehandling.
 Ved brev af 13. juni 1995  

 fremsendte styrelsen en udtalelse til Erhvervsministeriet hvor man bl.a.  

 skrev  

 følgende:
 "...
 Søfartsstyrelsen skal for så  

 vidt angår sagsbehandlingen oplyse, at man på baggrund af et avisudklip  

 modtaget pr. telefax den 14. marts 1995 vedrørende den omhandlede bjærgning  

 tog  

 kontakt til Rønne politi med anmodning om at få (A) til at henvende sig til  

 Søfartsstyrelsen med henblik på at få afklaret, hvorvidt reglerne for  

 erhvervsdykning var opfyldt, idet Styrelsen ikke kendte det pågældende  

 dykkerfirma.
Søfartsstyrelsen fik den 16.  

 marts 1995 telefonisk kontakt med henholdsvis (A), der oplyste, at det  

 anvendte  

 dykkerudstyr ikke var synet og godkendt af Søfartsstyrelsen.
Det oplystes  

 endvidere, at den dykning, der var foretaget, var udført som sportsdykning,  

 mens det egentlige bjærgningsarbejde var foretaget med en lejet robot.
 Under henvisning til at alt  

 dykkermateriel, der anvendes til erhvervsmæssig dykning skal være forsynet  

 med  

 gyldig attest udstedt af Søfartsstyrelsen, udstedte Styrelsen den 17. marts  

 1995 et forbud mod at firmaets udstyr blev anvendt til erhvervsmæssig dykning  

 i  

 henhold til §11 i lovbekendtgørelse nr. 583 af 29. september 1988 om dykning,  

 jf. afsnit VII i bekendtgørelse nr. 29 af 15. januar 1988 om dykkermateriel  

 samt §§18-20 og 22-23 i bekendtgørelse nr. 30 af 15. januar 1988 om  

 betryggelse  

 ved erhvervsdykkerarbejde.
 Som led i Søfartsstyrelsens  

 opgavevaretagelse indledte man herefter en nærmere undersøgelse af sagen med  

 henblik på en stillingtagen til, om der var grundlag for tiltalerejsning mod  

 firmaet, og om sagen skulle overgives til politiet.
 Søfartsstyrelsen har nu taget  

 endelig stilling i sagen og finder ikke, at der foreligger tilstrækkelige  

 beviser for den formodede overtrædelse af dykkerlovens bestemmelser, hvorfor  

 man ikke agter at foretage sig yderligere i sagen.
Med hensyn til spørgsmålet om  

 aktindsigt skal Styrelsen henvise til offentlighedslovens §2, stk. 1, og  

 forvaltningslovens § 9, stk. 3, ifølge hvilke hverken parter eller andre har  

 adgang til aktindsigt med hensyn til de sager om strafferetlig forfølgning,  

 der  

 ikke er afgørelsessager.
Når en sag er omfattet af undtagelsesbestemmelsen,  

 er  

 samtlige sagens akter undtaget fra retten til aktindsigt.
Indtil  

 forvaltningsmyndigheden har taget stilling til om sagen skal overgives til  

 politiet, anses den, som en sag til strafferetlig forfølgning.
 Under henvisning til  

 ovenstående finder Søfartsstyrelsen ikke, at den foretagne sagsbehandling har  

 været kritisabel, idet Styrelsen altid kan starte en undersøgelse af egen  

 drift, og idet reglerne om aktindsigt ikke ses at være overtrådt.
Det skal tilføjes, at  

 Søfartsstyrelsen, såfremt (A) begærer aktindsigt i sagen, under henvisning  

 til  

 forvaltningslovens §15, stk. 1, vil tilbageholde navnet på det firma, der har  

 fremsendt det omtalte avisudklip.
Begrundelsen herfor er, at Styrelsen  

 finder,  

 at det offentlige i sådanne sager har en væsentlig interesse i at kunne sikre  

 anmeldere imod eventuelle repressalier og lignende, jf.
UfR 1970, side  

 554." Ved brev af 23. juni 1995  

 meddelte Søfartsstyrelsen A bl.a. følgende:
 "...
 Søfartsstyrelsen har nu taget  

 endelig stilling i sagen, og kan i den anledning oplyse, at man på baggrund  

 af  

 sagens stilling, herunder Deres oplysninger om at selve bjærgningen skulle  

 være  

 foretaget ved hjælp af en robot, har besluttet ikke at oversende sagen til  

 politiet med henblik på en eventuel tiltalerejsning.
Søfartsstyrelsen kan  

 endvidere oplyse, at det var på baggrund af en artikel af 14. marts 1995 i  

 Bornholms Tidende, at man besluttede at foretage en nærmere undersøgelse af  

 sagen.
Af avisartiklen fremgik, at BP, der havde foranlediget bjærgningen,  

 skulle have ansat firmaet (A) til at foretage den omhandlede hævning af de 4  

 containere.
Da Søfartsstyrelsen ikke  

 kendte firmaet, tog man den 15. marts 1995 telefonisk kontakt til BP i Rønne  

 for at få verificeret, at det var (A), man havde ansat til at udføre  

 hævningen.  

 Endvidere tog Styrelsen kontakt til erhvervsdykkeren i Rønne havn, idet man  

 havde en forventning om, at denne havde kendskab til firmaet.
Dette var  

 imidlertid ikke tilfældet, hvorfor man rettede henvendelse til politiet i  

 Rønne  

 med anmodning om at få (A) til at henvende sig til Styrelsen med henblik på  

 at  

 få afklaret, hvorvidt reglerne for erhvervsdykning var opfyldt.
 Under henvisning til Deres  

 oplysninger om, at det anvendte dykkerudstyr ikke var synet og godkendt af  

 Søfartsstyrelsen, udstedte Styrelsen den 17. marts 1995 et forbud mod at  

 anvende det omhandlede udstyr til erhvervsmæssig dykning i strid med  

 bekendtgørelse nr. 29. af 15. januar 1988 om dykkermateriel.
 Søfartsstyrelsen har herefter  

 haft sagen til vurdering, og som anført ovenfor ikke fundet anledning til at  

 foretage sig yderligere.
..." Ved brev af 27. juni 1995 til  

 Erhvervsministeriet oplyste Søfartsstyrelsen bl.a. følgende:
 "...
Styrelsen har i forbindelse  

 med henvendelserne til ovennævnte på intet tidspunkt, som anført af (A),  

 givet  

 udtryk for, at der skulle være tale om ulovlig dykkervirksomhed.
Dette  

 understreges  

 af, at Styrelsens skibsinspektører netop er uddannet til at foretage den  

 slags  

 undersøgelser.
..." Ved brev af 30. juni 1995  

 fastholdt A sin klage til Erhvervsministeriet.
A anførte i den forbindelse  

 bl.a. følgende:
 "...
 Det fremgår af brevet at,  

 Søfartsstyrelsen nu indrømmer at have løjet, idet man pludselig nu kan huske,  

 at man alligevel har talt med og involveret min arbejdsgiver (BP) samt andre  

 personer på Bornholm i sagen.
 ...
Man starter forklaringen med  

 en ny fordrejning af kendsgerningerne, idet man påstår, at sagen startede på  

 baggrund af en artikel i Bornholms Tidende.
Den fulde sandhed er, at sagen  

 startede p.g.a. en anmeldelse, idet en person faxede en kopi af omtalte  

 artikel  

 til Søfartsstyrelsen, hvor vedkommende på kopien havde skrevet, om det var  

 lovligt at dykke så dybt uden dekompressionskammer.
 ...
 Firmaet (A) har eksisteret  

 siden 1969 og har lige siden haft en stor annonce i telefonbogen, hvorfor det  

 ikke har været svært at finde frem til dette firma.
 Man må vel også kunne gå ud  

 fra, at en normalt begavet person først slår op i en telefonbog, for havde  

 man  

 gjort det og ringet til firmaet, havde man (hvis ingen var hjemme) på  

 telefonsvareren have fået mobiltlf. til båden, hvorefter de pågældende  

 henvendelser, man foretog sig, havde været overflødige.
Opringningerne må derfor have  

 haft et andet formål.
Dette bekræftes også af, at man allerede ved  

 henvendelsen  

 til BP på Bornholm har fået telefonnummeret til båden.
 Det undrer mig ligeledes, at  

 man i redegørelsen har undladt at nævne, at man også rettede henvendelse til  

 Falck i Rønne samt til en person ved navn (F), som har et dykkerfirma på  

 Bornholm.  

 Ligeledes rettede man henvendelse til BP's hovedkontor i Århus.
 Hvad har formålet med alle  

 disse henvendelser været, hvis det ikke var for at genere mig og sværte mit  

 firma til (hvilket i hvert fald er det, som er sket), når man allerede ved  

 første henvendelse til BP havde fået mit mobiltelefonnummer.
..." Ved brev af 24. juli 1995  

 meddelte Erhvervsministeriet Søfartsstyrelsen bl.a.:
 "...
Det kan tilføjes, at der  

 efter departementets opfattelse er anmodet om aktindsigt i sagen, og at man  

 derfor ikke, jf. styrelsens skrivelse af 13. juni 1995, skal afvente en  

 yderligere begæring herom fra klageren." Den 28. juli 1995 fastholdt  

 Søfartsstyrelsen sin afgørelse om ikke at oplyse A om hvem der havde afsendt  

 faxen af 14. marts 1995. Styrelsen skrev i den forbindelse bl.a.:
 "...
I almindelighed er det  

 Styrelsens politik i så vid udstrækning som muligt at beskytte en anmelder,  

 der  

 ønsker at være anonym.
Dette drejer sig selvsagt særligt om tilfælde, hvor  

 anmelderen på grund af et ansættelsesforhold er økonomisk afhængig af den,  

 anmeldelsen er rettet imod.
Problemet i nærværende sag er derimod af en anden  

 karakter, da der ikke er tale om et direkte økonomisk afhængighedsforhold  

 mellem klageren og anmelderen, hvorfor spørgsmålet er, om det må antages at  

 være af væsentlig betydning for klageren at kende anmelderens identitet.
Opmærksomheden må i første  

 række henledes på, at undersøgelserne i sagen er endt med, at der ikke rejses  

 tiltale mod (A). Der er således ikke nogen sag længere.
Man må i stedet se  

 på,  

 om det ubehag, som undersøgelsen kan have påført (A), er tilstrækkelig årsag  

 til, at han kan kræve indsigt i, hvem der har henledt myndighedernes  

 opmærksomhed på den pågældende dykning og på hans eventuelle ulovlige  

 handlinger i den forbindelse.
I betragtning af, at det  

 alene drejer sig om fremsendelse af et udklip af en avis, altså fra et organ,  

 der i forvejen er offentligt tilgængeligt, synes han ikke at kunne påberåbe  

 sig, at han f.eks. af konkurrencemæssige hensyn skal have oplysning om, hvem  

 der har sendt udklippet til Søfartsstyrelsens lokale myndighed.
Der vil altid  

 være en vis risiko for at måtte tåle en offentlig myndigheds undersøgelser -  

 uanset om disse skyldes anmeldelse eller ej.
Heller ikke dette forhold synes  

 derfor at kunne begrunde kravet om aktindsigt i den konkrete situation.
Under henvisning til  

 ovenstående skal man derfor meddele, at Styrelsen er af den opfattelse, at  

 kendskab til anmelderens identitet ikke kan antages at have været af  

 væsentlig  

 betydning for (A)'s varetagelse af sine interesser under sagens behandling.  

 Styrelsen finder således fortsat, at der ikke bør gives adgang til aktindsigt  

 i  

 dette tilfælde." Den 17. august 1995 traf  

 Erhvervsministeriet afgørelse om A's klage og skrev bl.a. følgende:
 "...
På foranledning af  

 ministeriet har Søfartsstyrelsen den 17. august 1995 oplyst, at man omgående  

 vil give Dem aktindsigt.
Dette gælder dog ikke den telefax med et avisudklip,  

 som styrelsen modtog den 14. marts 1995, og som gav anledning til, at  

 styrelsen  

 indledte undersøgelser i sagen.
Som det fremgår af styrelsens udtalelse af  

 27.  

 juli 1995, har man ud fra en konkret vurdering valgt at beskytte anmelderen  

 og  

 derfor tilbageholdt dennes navn.
Begrundelsen herfor er, at man ikke har  

 fundet,  

 at den interesse, som De måtte have i dette dokument, kunne opveje det  

 offentliges interesse i at beskytte anmelderens identitet.
Ministeriet kan tiltræde  

 styrelsens begrundelse for ikke at give Dem aktindsigt i den ovennævnte  

 telefax, som styrelsen modtog den 14. marts 1995, blandt andet under hensyn  

 til, at styrelsen den 23. juni 1995 har meddelt Dem, at man har besluttet  

 ikke  

 at oversende sagen til politiet.
Der henvises til § 15, stk. 1, nr. 3, i  

 Forvaltningsloven samt Offentlighedslovens § 13, stk. 1, nr. 3, idet det  

 bemærkes,  

 at spørgsmålets endelige afklaring henhører under domstolene.
Derimod finder  

 man, at de øvrige akter, som er undergivet offentlighed, burde have været  

 udleveret til Dem i umiddelbar tilslutning til styrelsens beslutning om at  

 henlægge sagen.
Ministeriet har påtalt dette forhold over for  

 styrelsen." Den 17. august 1995 skrev  

 Søfartsstyrelsen således til Dem:
 "Under henvisning til  

 Deres anmodning af 30. juni 1995 om aktindsigt, som Søfartsstyrelsen har  

 modtaget fra Erhvervsministeriet [og til] Søfartsstyrelsens skrivelse af 23.  

 juni 1995, hvori man oplyste, at man ikke ville foretage sig yderligere i  

 sagen vedrørende bjærgningen af 4 containere fra det sunkne skib M/S MITO,  

 fremsendes herved kopi af sagens akter, som Styrelsen ved en beklagelig fejl  

 ikke fik fremsendt med skrivelsen.
 Søfartsstyrelsen skal  

 endvidere meddele Dem, at man under henvisning til forvaltningslovens §15,  

 stk.  

 1 samt §13, stk. 1, nr. 3 i offentlighedsloven efter en konkret vurdering har  

 fundet ikke at kunne meddele Dem den ønskede oplysning om, hvem afsender af  

 den  

 omtalte artikel er, dels fordi Deres ønske findes at burde vige for afgørende  

 hensyn til offentlige interesser, herunder forebyggelse, opklaring og  

 forfølgning af lovovertrædelser og dels at anmelders identitet ikke kan  

 antages  

 at have været af væsentlig betydning for varetagelsen af Deres firmas  

 interesser under sagens behandling.
 Søfartsstyrelsen kan  

 endvidere bemærke, at det alene drejer sig om fremsendelse af et avisudklip,  

 som i forvejen er offentligt tilgængeligt, samt at der altid vil være en vis  

 risiko for at måtte tåle en offentlig myndigheds undersøgelser, uanset at  

 disse  

 skyldes en anmeldelse eller ej.
Der vedlægges kopi af den  

 avisartikel, der gav anledning til Styrelsens undersøgelse og de  

 avisartikler,  

 der efterfølgende er opsamlet vedrørende dykkerarbejdet samt den  

 korrespondance, der har fundet sted mellem Erhvervsministeriet og  

 Søfartsstyrelsen efter den 23. juni 1995." I klagen af 1. november 1995  

 havde A navnlig fremført følgende:
 "...
 Det jeg ønsker i denne sag er  

 1) at få kopi af den omtalte telefax med anmeldelsen. 2) at Søfartsstyrelsen  

 retter henvendelse til de samme personer/instanser, som man i sin tid  

 kontaktede, og meddeler dem, at der ikke er foregået ulovlig  

 dykkervirksomhed.  

 3) at der rejses en tjenestemandssag mod den embedsmand fra Søfartsstyrelsen,  

 der så groft har løjet og fordrejet sandheden i denne sag.
..." Ved brev af 13. november 1995  

 bad jeg Erhvervsministeriet om en udtalelse om sagen.
Ved brev af 7. december 1995  

 fremsendte Erhvervsministeriet udtalelse af 22. november 1995 fra  

 Søfartsstyrelsen.
Søfartsstyrelsen henholdt sig i den forbindelse til sin  

 udtalelse om sagen i skrivelse af 17. august 1995 til A.
 I sin udtalelse skrev  

 Søfartsstyrelsen bl.a. følgende:
 "...
 Det er bl.a.  

 Søfartsstyrelsens opgave at påse at reglerne for erhvervsdykning overholdes.  

 Søfartsstyrelsen har i den forbindelse retten til at tage en sag op til  

 nærmere  

 undersøgelse enten på eget initiativ, på baggrund af en privat klage eller på  

 baggrund af mediernes omtale, som Søfartsstyrelsen i dette tilfælde modtog  

 med  

 en telefax.
 På baggrund af avisartiklens  

 oplysninger om at bjærgningen af de 4 containere var foranstaltet af BP, og  

 at  

 firmaet (A) med Rønne-dykkeren (B) stod for dykkerarbejdet i forbindelse med  

 hævningen af de 4 containere, fandt Søfartsstyrelsen, at der var anledning  

 til  

 at indlede en nærmere undersøgelse af forholdene vedrørende den pågældende  

 dykning for at få afklaret, hvorvidt reglerne om erhvervsdykning var  

 overholdt.
 ...
Firmaet (A) stod ikke opført  

 i Søfartsstyrelsens register over erhvervsdykkerfirmaer, og var heller ikke  

 på  

 anden måde kendt af Søfartsstyrelsen.
Avisartiklen angav ikke, hvem der var  

 indehaver af (A), hvorfor det ikke har været muligt at forbinde  

 erhvervsdykker  

 (A)'s navn med firmaet.
Da Søfartsstyrelsen ikke via  

 sine sædvanlige kanaler kunne få de nødvendige oplysninger vedrørende  

 firmaet,  

 tog man telefonisk kontakt til Bornholms Jern og Stål, som der var henvist  

 til  

 i avisartiklen.
Her henviste man til BP-Danmark, som kunne bekræfte, at man  

 havde entreret med (A), og at det omhandlede arbejde allerede var påbegyndt.
 ...
Idet arbejdet allerede var  

 gået i gang, fandt Søfartsstyrelsen det vigtigt hurtigst muligt at få kontakt  

 med det pågældende firma med henblik på at få afklaret, hvorvidt reglerne for  

 erhvervsdykning var overholdt.
Efter forgæves at have forsøgt at få fat på  

 Søfartsstyrelsens stedlige skibsinspektør kontaktede man dykkeren i Rønne  

 Havn  

 (E), som man kendte fra tidligere.
Denne kunne bl.a. oplyse, at (A)'s skib lå  

 i  

 havnen på grund af dårligt vejr.
 Herefter rettede  

 Søfartsstyrelsen henvendelse til Rønne politi med anmodning om på næste  

 patruljetur  

 at gå om bord på (A)'s skib for at få firmaet til at henvende sig til  

 Søfartsstyrelsen.
 I forbindelse med ovennævnte  

 henvendelser har Søfartsstyrelsen på intet tidspunkt givet udtryk for, at der  

 var tale om ulovlig dykkervirksomhed, men alene på forespørgsel fra Bornholms  

 Jern og Stål samt BP-Danmark oplyst, at man havde modtaget en oplysning om,  

 at  

 der formentlig foregik ulovlig dykning.
 Søfartsstyrelsen har ikke  

 haft kontakt med en erhvervsdykker ved navn (F) eller Falck i Rønne, ligesom  

 ingen af de implicerede sagsbehandlere forinden har haft kontakt med  

 afsenderen af telefaxen.
 Under henvisning hertil er  

 det Søfartsstyrelsens opfattelse, at man under tilvejebringelsen af de  

 relevante  

 oplysninger ikke har anvendt midler ud over, hvad der har været nødvendigt  

 til  

 sikring af en fyldestgørende undersøgelse af sagen inden en endelig  

 stillingtagen.
 ...
Meddelelse om henlæggelse af  

 sagen blev afgivet til (A) ved Søfartsstyrelsens skrivelse af 23. juni 1995,  

 jf. bilag 12. Ved en beklagelig fejl fik Søfartsstyrelsen imidlertid ikke  

 samtidig fremsendt de af sagens akter, som efter sagens afslutning ikke  

 længere  

 var undtaget fra aktindsigt.
Dette er efterfølgende blevet beklaget over for  

 (A), jf. bilag 20, og er endvidere blevet påtalt af Erhvervsministeriet, jf.  

 bilag 19.
 ...
 Under henvisning til  

 ovenstående finder Søfartsstyrelsen, at den foretagne sagsbehandling,  

 herunder  

 fremskaffelse af de relevante oplysninger til sagens opklaring, har været i  

 overensstemmelse med normal forvaltningsskik, og at afvisningen af aktindsigt  

 har været i overensstemmelse med reglerne om offentlighed i forvaltningen.
..." Ved brev af 21. februar 1996  

 fremsendte Erhvervsministeriet udtalelse af 14. februar 1996 fra  

 Søfartsstyrelsen  

 hvortil ministeriet henviste.
Heri anføres det bl.a.:
 "...
 Søfartsstyrelsen har ved  

 indhentelse af oplysningerne vedrørende firmaet anvendt den fremgangsmåde,  

 man  

 fandt mest hensigtsmæssig, når henses til at det var vigtigt hurtigst muligt  

 at  

 få kontakt med (A), som ikke stod opført i Styrelsens register over  

 erhvervsdykkerfirmaer.  

 Det ville have forsinket sagsbehandlingen unødigt og er ikke normal praksis  

 at  

 forsøge at finde firmaer via landets telefonfagbøger, når man ikke ved, hvor  

 i  

 landet firmaet er hjemmehørende.
Som tidligere oplyst  

 kontaktede Styrelsen den 15. marts 1995 Bornholms Jern og Stål, som  

 avisudklippet  

 henviste til. (C) var ikke tilstede, og telefondamen henviste istedet til  

 BP-Danmark.
Styrelsen fik ikke telefonnummeret til skibet, hvorfra dykningen  

 foregik.
Samme dag forhørte Styrelsen sig hos erhvervsdykkeren i Rønne Havn  

 og  

 anmodede politiet om på sin næste patrulje at tage kontakt til skibet for at  

 få  

 firmaet til at ringe til Styrelsen.
 Styrelsen rettede således som  

 tidligere oplyst ikke henvendelse til hverken Falck i Rønne eller  

 erhvervsdykkeren  

 (F).
Styrelsen finder det i  

 modsætning til (A) af afgørende betydning, at Styrelsen ikke har udtalt sig  

 om, hvorvidt den pågældende dykning var ulovlig.
Som sagt var Styrelsen den  

 15. marts 1995 på baggrund af den omhandlede avisartikel i færd med at  

 undersøge  

 de nærmere omstændigheder vedrørende den foretagne dykning og havde derfor  

 intet grundlag for at udtale sig om, hvorvidt reglerne om erhvervsdykning var  

 overtrådt eller ej.
..." Ved brev af 1. marts 1996  

 modtog A kopi af Erhvervsministeriets brev af 21. februar 1996 og af  

 Søfartsstyrelsens udtalelse af 14. februar  

 1996. A  

 bemærkede hertil i brev af  

 16. marts 1996 bl.a. følgende:
 "...
 Søfartsstyrelsen skriver  

 endvidere, at det ikke er praksis at forsøge at finde firmaer via landets  

 telefonbøger,  

 når man ikke ved, hvor i landet firmaet er hjemmehørende.
Hvis Søfartsstyrelsen har så  

 svært ved at bruge en telefonbog, som man påstår, kunne man have forsøgt med  

 en  

 opringning til selskabsregisteret/handelsregisteret, eller endnu lettere, man  

 kunne have ringet til telefonoplysningen og her have fået oplyst firmaets  

 adresse og telefonnummer.
Jeg er derfor fortsat af den opfattelse, at  

 henvendelserne til mine forretningsforbindelser var overflødige, generende og  

 kritisable.
..." Ved brev af 25. marts 1996  

 fremsendte jeg kopi af A's brev af 16. marts 1996 til Erhvervsministeriet som  

 den 11. april 1996 sendte Søfartsstyrelsens udtalelse af 29. marts 1996.  

 Søfartsstyrelsen oplyste i den forbindelse at man ikke havde yderligere  

 bemærkninger til sagen.
Ombudsmandens udtalelse "Jeg har gennemgået  

 følgende spørgsmål i forbindelse med sagens behandling:
 Tidspunktet for meddelelse af aktindsigt.
 Telefaxen af 14. marts 1995 som blev undtaget fra  

 aktindsigt.
 Søfartsstyrelsens sagsoplysning.
 Søfartsstyrelsens oplysning om at man ikke havde rettet  

 henvendelse til (A)'s arbejdsgivere.
 Ad 1. Forvaltningslovens § 9 vedrører spørgsmålet om parters aktindsigt  

 og har følgende ordlyd:
'Den, der er part i en sag,  

 hvori der er eller vil blive truffet afgørelse af en forvaltningsmyndighed,  

 kan  

 forlange at blive gjort bekendt med sagens dokumenter.
Begæringen skal angive  

 den sag, hvis dokumenter den pågældende ønsker at blive gjort bekendt med.
 Stk. 2.  

  

 Bestemmelser om tavshedspligt for personer, der virker i  

 offentlig tjeneste eller hverv, begrænser ikke pligten til at give aktindsigt  

 efter dette kapitel.
Stk. 3.  

  

 Bestemmelserne i dette kapitel gælder ikke sager om strafferetlig  

 forfølgning af lovovertrædelser, jfr. dog § 18.' Søfartsstyrelsens beslutning  

 om over for Dem at nedlægge forbud mod brug af ikke-synet og ikke-godkendt  

 dykkerudstyr er en afgørelse i forvaltningslovens forstand.
 Endvidere er De utvivlsomt  

 part i sagen i forvaltningslovens § 9, stk. 1's, forstand idet forbudet mod  

 brug af ikke-synet og ikke-godkendt dykkerudstyr var rettet mod Dem, og De  

 således var konkret og individuelt berørt heraf.
 Da der således er tale om en  

 afgørelsessag i forvaltningslovens forstand, og da De er part i sagen, finder  

 forvaltningslovens regler om partsaktindsigt anvendelse, jf.  

 forvaltningslovens  

 § 9.
 Det fremgår af sagen at  

 styrelsen og ministeriet har henvist til bestemmelser i såvel  

 forvaltningsloven  

 som offentlighedsloven i begrundelsen for helt eller delvis at nægte Dem  

 aktindsigt i sagen, jf. styrelsens brev af 6. april 1995 til Dem, styrelsens  

 brev af 13. juni 1995 til ministeriet samt ministeriets og styrelsens  

 samtidige breve af 17. august 1995 til Dem.
 Da der som nævnt er tale om  

 en afgørelsessag hvori De er part, burde myndighederne alene have behandlet  

 Deres anmodning om aktindsigt i henhold til forvaltningslovens bestemmelser  

 om  

 partsaktindsigt.
 Jeg har gjort myndighederne  

 bekendt med min opfattelse.
Under sagsforløbet har  

 myndighederne fastholdt at Deres anmodning om aktindsigt - der blev indgivet  

 den 27. marts 1995 - først kunne efterkommes efter at styrelsen den 23. juni  

 1995 havde henlagt sagen.
Myndighederne har henvist til at der indtil da var  

 tale om en sag om strafferetlig forfølgning som er undtaget fra adgangen til  

 aktindsigt.
 Denne opfattelse er jeg ikke  

 enig i.
I tiden indtil der af  

 vedkommende forvaltningsmyndighed er taget stilling til om en sag skal  

 overgives  

 til politiet, kan sagen i almindelighed ikke betragtes som 'en sag om  

 strafferetlig forfølgning', jf. forvaltningslovens § 9, stk. 3. Dette antages  

 at gælde selv om forvaltningsmyndigheden har taget særlige skridt til  

 oplysning  

 af sagen netop med henblik på en stillingtagen til dette spørgsmål, jf.
John  

 Vogter, Forvaltningsloven med kommentarer (1992), s.  

 159f, og Jon Andersen mfl., Forvaltningsret  

 (1994), s.  

 330f,  

 jf. s.  

 268f, samt  

 sagen i Folketingets Ombudsmands beretning for året 1992, s. 296ff.
Søfartsstyrelsen kunne  

 således ikke under henvisning til forvaltningslovens § 9, stk. 3, afslå Deres  

 aktindsigtsanmodning med den begrundelse at man endnu ikke havde taget  

 stilling til om sagen skulle overgives til politiet, idet en sag først kan  

 anses som en sag om strafferetlig forfølgning fra det tidspunkt hvor sagen er  

 blevet overgivet til politiet.
Erhvervsministeriet burde ikke have tiltrådt  

 styrelsens fejlagtige retsopfattelse.
 Jeg har gjort  

 Søfartsstyrelsen og Erhvervsministeriet bekendt med min opfattelse.
 Ad 2. Søfartsstyrelsen meddelte Dem ved brev af 17. august 1995  

 aktindsigt og fremsendte i den forbindelse kopi af den avisartikel som man  

 havde modtaget pr. fax den 14. marts 1995. Telefaxforsiden, hvoraf  

 afsenderens  

 navn fremgik, blev undtaget fra aktindsigt, jf. forvaltningslovens § 15, stk.  

 1, nr. 3.
 Bestemmelsen i  

 forvaltningslovens § 15, der har overskriften 'Undtagelse af oplysninger',  

 indeholder følgende:
'Retten til aktindsigt kan i  

 øvrigt begrænses, i det omfang partens interesse i at kunne benytte kendskab  

 til sagens dokumenter til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, herunder statens sikkerhed eller rigets forsvar, rigets udenrigspolitiske eller udenrigsøkonomiske  

 interesser, herunder forholdet til fremmede magter eller mellemfolkelige  

 institutioner, forebyggelse, opklaring og forfølgning af  

 lovovertrædelser, straffuldbyrdelse og lignende samt beskyttelse af sigtede,  

 vidner eller andre i sager om strafferetlig eller disciplinær forfølgning, gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte-  

 og afgiftslovgivningen, eller det offentliges økonomiske interesser, herunder  

 udførelsen af det offentliges forretningsvirksomhed.
Stk. 2.  

  

 Gør hensyn som nævnt i stk. 1 sig kun gældende for en del  

 af et dokument, skal parten gøres bekendt med dokumentets øvrige indhold.' Bestemmelsen i § 15  

 forudsætter at vedkommende myndighed foretager en konkret afvejning af de  

 modstående hensyn.
Myndigheden kan således ikke nægte parten aktindsigt ud  

 fra  

 mere generelle overvejelser om skadevirkningerne ved at give aktindsigt med  

 hensyn til oplysninger af en bestemt karakter, jf.
Folketingstidende 1985-86,  

 tillæg A, sp. 140.
 Jeg har tidligere i en anden  

 konkret sag (Folketingets Ombudsmands beretning for året 1987, s. 197) udtalt  

 mig vedrørende spørgsmålet om adgangen til - i medfør af forvaltningslovens  

 regler om undtagelse af oplysninger fra aktindsigt - at varetage en  

 tilsynsmyndigheds interesse i at sikre anmeldere eller klagere anonymitet.  

 Jeg  

 udtalte i den sag at afgørelsen af om oplysning om en anmelders/klagers  

 identitet kan undtages fra aktindsigt, jf. forvaltningslovens § 15, stk. 1,  

 afhænger af en konkret vurdering af de modstående hensyn, herunder hensynet  

 til partens interesse i at kende anmelderens identitet for at kunne varetage  

 sine interesser i sagen.
Efter de foreliggende  

 oplysninger forekommer det mig tvivlsomt om styrelsen og ministeriet har haft  

 det fornødne grundlag for at meddele Dem afslag på aktindsigt i anmelderens  

 identitet.
Bl.a. indeholder sagens akter ingen oplysninger om hvorvidt  

 anmelderen overhovedet ønskede at være anonym i forhold til Dem, ligesom der  

 også savnes oplysninger til nærmere belysning af karakteren og styrken af en  

 sådan eventuel modstående interesse hos anmelderen.
Hertil kommer at  

 myndighedernes vurdering af Deres interesse i at kende anmelderens identitet  

 er  

 sket på et fejlagtigt tidspunkt og dermed på et fejlagtigt grundlag.
Som  

 nævnt  

 ovenfor burde myndighederne have efterkommet Deres anmodning om aktindsigt  

 uden at afvente resultatet af styrelsens undersøgelser.
Ved en korrekt og  

 rettidig  

 behandling af Deres anmodning om aktindsigt skulle styrelsen vurdere Deres  

 interesse i at kende anmelderens identitet for at kunne varetage Deres  

 interesser  

 under styrelsens undersøgelser.
At man efterfølgende begrunder afslaget med  

 at  

 sagen nu er afsluttet, og at De dermed ikke har interesser at varetage, er  

 således uden relevans for den retlige vurdering af spørgsmålet.
 Jeg har samtidig hermed gjort  

 Søfartsstyrelsen og Erhvervsministeriet bekendt med min opfattelse.
 Såfremt De fortsat ønsker at  

 få aktindsigt i faxforsiden af 14. marts 1995, uanset at sagen er blevet  

 henlagt hos Søfartsstyrelsen, henviser jeg Dem til at rette henvendelse til  

 styrelsen.
 Ad 3. Deres klage over Søfartsstyrelsens oplysning af sagen består  

 af to forhold: a) dels spørgsmålet om hvorledes styrelsen kunne kontakte Dem,  

 b) dels spørgsmålet om hvilke oplysninger styrelsen kunne give om sagen til  

 andre private.
a.
Som et grundlæggende  

 princip i forvaltningsretten gælder at det påhviler den enkelte  

 forvaltningsmyndighed  

 selv, eventuelt i samarbejde med andre myndigheder, at fremskaffe fornødne  

 oplysninger  

 om de foreliggende sager, herunder foranledige at private, navnlig parterne,  

 yder nødvendig medvirken til sagens oplysning.
 Der gælder de selvfølgelige  

 krav at sagerne skal behandles så enkelt, hurtigt og økonomisk som muligt.
 Søfartsstyrelsens vurdering  

 af hvorledes man hurtigst muligt kunne komme i kontakt med Dem, vil jeg kun  

 kunne kritisere hvis der er særlige omstændigheder; der må med andre ord være  

 overladt myndighederne et vist spillerum ved vurderingen af sådanne praktiske  

 spørgsmål.
Selv om jeg for så vidt kan  

 dele Deres undren over at styrelsen ikke prøvede at få oplyst Deres firmas  

 adresse og telefonnummer gennem telefonoplysningen, finder jeg dog ikke  

 tilstrækkeligt grundlag for at kritisere styrelsens fremgangsmåde.
Jeg mener  

 ikke at der foreligger sådanne særlige omstændigheder i Deres sag at jeg har  

 grundlag for at kritisere at styrelsen rettede henvendelse til Bornholms Jern  

 & Stål, BP Danmark samt erhvervsdykkeren i Rønne med henblik på at  

 identificere og kontakte ejeren af (Deres firma).
b.
For så vidt angår  

 spørgsmålet om videregivelse af oplysninger til private, fremgår det af  

 Søfartsstyrelsens  

 udtalelse af 22. november 1995 at det 'alene på forespørgsel fra Bornholms  

 Jern  

 & Stål samt BP-Danmark (blev) oplyst, at man havde modtaget en oplysning  

 om, at der formentlig foregik ulovlig dykning'.
 Rammerne for forvaltningens  

 videregivelse af oplysninger til private sættes af forvaltningslovens § 27  

 som  

 vedrører tavshedspligt. § 27, stk. 1, nr. 6, har følgende ordlyd:
 'Den, der virker inden for  

 den offentlige forvaltning, har tavshedspligt, jfr. borgerlig straffelov §  

 152  

 og §§ 152 c-  

 152 f,  

 når en oplysning ved lov eller anden gyldig bestemmelse er betegnet som  

 fortrolig,  

 eller når det i øvrigt er nødvendigt at hemmeligholde den for at varetage  

 væsentlige hensyn til offentlige eller private interesser, herunder navnlig  

 til:
 1) ...
6) enkeltpersoners eller  

 private selskabers eller foreningers interesse i at beskytte oplysninger om  

 deres personlige eller interne, herunder økonomiske, forhold, eller 7) ...' Bestemmelsen, der har til  

 formål at sikre beskyttelsen af privatlivets fred, gælder for al virksomhed  

 der udøves inden for den offentlige forvaltning (jf. lovens § 2, stk. 3),  

 dvs.  

 også for myndigheders efterforskningsmæssige skridt.
En forvaltningsmyndigheds  

 videregivelse til andre private af en oplysning om at man er ved at undersøge  

 om en konkret person/virksomhed har overtrådt strafbelagte bestemmelser i  

 særlovgivningen,  

 er en oplysning som er egnet til at skabe tvivl om den pågældendes  

 person/forretningsmoral m.m.
Den der er genstand for en sådan undersøgelse,  

 kan  

 derfor have en velbegrundet interesse i at oplysningen ikke videregives til  

 andre private.
I Justitsministeriets praksis  

 er det antaget at der ikke fra tilsynsmyndigheder mv. bør videregives  

 oplysninger til offentligheden eller andre om enkeltpersoners eventuelle  

 strafbare forhold.
F.eks. bør der ikke fra forvaltningsmyndigheder  

 videregives  

 oplysninger til pressen eller andre om at politiet efterforsker eller er  

 blevet  

 bedt om at efterforske nærmere angivne strafbare overtrædelser af  

 særlovgivningen,  

 når overtrædelsen angår personligt drevne virksomheder.
Derimod kan der i et  

 vist omfang videregives oplysninger af den karakter om virksomheder der  

 drives  

 i selskabsform, når man vil gøre selskabsansvaret gældende.
Jeg henviser  

 nærmere til Justitsministeriets sag j.nr.
LA 1990-546-80 der er omtalt af  

 John  

 Vogter i Forvaltningsloven med kommentarer (1992) s.  

 323f.
 Disse retningslinier fra  

 Justitsministeriets praksis er jeg enig i.
Søfartsstyrelsens  

 undersøgelser i sagen har været rettet imod Dem personligt.
Endvidere fremgår  

 det ikke af sagen at firmaet (A) drives i selskabsform.
I forhold til  

 bestemmelserne  

 om tavshedspligt må det derfor lægges til grund at der er tale om et  

 personligt  

 drevet firma - også selv om det ikke udtrykkeligt fremgår af sagen.
Herefter er det min  

 opfattelse at oplysningen om at Søfartsstyrelsen undersøgte en oplysning om  

 at  

 (A) formentlig foretog ulovlig dykning, var en fortrolig oplysning.
Det er en  

 konsekvens heraf at styrelsen som udgangspunkt ikke var berettiget til at  

 videregive oplysningen til private.
Det er almindeligt antaget at  

 det som led i en forvaltningsmyndigheds sagsoplysning kan være nødvendigt at  

 indhente oplysninger fra private, og at det i den forbindelse kan komme på  

 tale  

 at afgive fortrolige oplysninger for at give den private det fornødne  

 grundlag  

 for at besvare myndighedens spørgsmål.
Videregivelse af fortrolige  

 oplysninger  

 i forbindelse med høring af private er imidlertid uberettiget i det omfang  

 videregivelsen ikke er påkrævet af hensyn til sagens oplysning, jf. herved  

 Kaj  

 Larsen mfl., Forvaltningsret (1994), s. 320ff.
 Søfartsstyrelsens  

 videregivelse af den pågældende oplysning ses ikke at have været nødvendig  

 for  

 styrelsens undersøgelse af sagen.
 Herefter burde  

 Søfartsstyrelsen over for Bornholms Jern & Stål og BP Danmark ikke have  

 oplyst at man havde modtaget oplysning om at (Deres firma) formentlig havde  

 begået en overtrædelse af dykkerloven.
 Endvidere burde  

 Erhvervsministeriet have påtalt forholdet over for styrelsen.
Jeg har samtidig hermed gjort  

 Erhvervsministeriet og Søfartsstyrelsen bekendt med min opfattelse.
Jeg har  

 endvidere henstillet til Erhvervsministeriet at man meddeler BP Danmark og  

 Bornholms Jern & Stål at styrelsen ikke har fundet grundlag for at sende  

 sagen videre til politiet.
 Ad 4. Jeg har forstået Deres klage af 1. november 1995 til mig  

 sådan at De tillige klager over den embedsmand fra Søfartsstyrelsen som har  

 givet urigtige oplysninger.
Som det fremgår af  

 sagsfremstillingen, anførte De i Deres brev af 27. marts 1995 til  

 Søfartsstyrelsen  

 at styrelsen burde have rettet henvendelse til Dem førend man begyndte at  

 involvere Deres forretningsforbindelser.
Styrelsen benægtede dog ved brev af  

 6. april 1995 at man skulle have involveret Deres arbejdsgiver.
 Den 23. juni 1995 erkendte  

 styrelsen imidlertid over for Dem at man havde kontaktet BP, Bornholms Jern  

 & Stål og erhvervsdykkeren i Rønne i forbindelse med sagens oplysning.
Jeg må anse det for  

 kritisabelt at Søfartsstyrelsen i sit brev af 6. april 1995 meddelte Dem  

 urigtige oplysninger om et for Dem væsentligt spørgsmål.
Det er endvidere min  

 opfattelse at Søfartsstyrelsen og Erhvervsministeriet over for Dem burde have  

 beklaget at man tidligere havde givet urigtige oplysninger om hvem man havde  

 haft kontakt med.
 Jeg har samtidig hermed gjort  

 myndighederne bekendt med min opfattelse.
..." Erhvervsministeriet meddelte  

 mig i brev af 16. december 1996 at ministeriet og Søfartsstyrelsen har taget  

 ombudsmandens kritik vedrørende sagsbehandlingen over for A til efterretning.
 Erhvervsministeriet meddelte  

 således A aktindsigt i den ønskede telefax, ligesom ministeriet skrev til A's  

 forretningsforbindelser  

 at styrelsens undersøgelser ikke havde givet anledning til anmeldelse.
 NOTER: (*1) Jf.  

 FOB 1992, s. 296 ff  

 og FOB 1987, s. 197.
