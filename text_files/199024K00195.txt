Nr BTL 195 Betænkning over Forslag til lov om ændring af lov om Statens  

 Uddannelsesstøtte   

 Nr L 195 1990-91, 2. samling Afgivet af Uddannelsesudvalget Afgivet: 19910523 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danske Gymnasieelevers Sammenslutning, HK Ungdom og Landssammenslutningen af Handelsskoleelever.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et flertal inden for flertallet (Socialdemokratiets, Socialistisk  

 Folkepartis og Det Radikale Venstres medlemmer af udvalget) ønsker at udtale  

 følgende:
 Flertallet har noteret sig ministerens tilsagn om at tilstille udvalget  

 teksten til den bekendtgørelse, hvori retningslinjer til institutionerne  

 vedrørende studieaktivitetskriterier udstikkes.
 Flertallet har endvidere forstået, at de under bemærkningerne til nr. 5 ad  

 lovforslagets § 3, stk. 1, nr. 3, nævnte støtteberettigende kurser omfatter  

 såvel fag, der er adgangsbetingelse, som fag, der er studiestartsbetingelse.
 Flertallet noterer sig med tilfredshed, at ministeren i et svar til  

 udvalget har oplyst, at alle, der ved ikrafttrædelsen modtager stipendium  

 efter udeboendesatsen, fortsat vil modtage støtte efter denne sats.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og anfører i  

 forbindelse hermed:
- at der simpelthen er for stor risiko for med lovforslaget at cementere  

 et dyrt system, - at det reelt er meget vanskeligt at tro på, at lovforslaget vil virke  

 udgiftsneutralt, idet lovforslaget indeholder elementer, der vil virke  

 udgiftsforøgende.
Disse elementer forventes så at blive neutraliseret af  

 andre elementer, der virker udgiftsreducerende.
Det kan måske vise sig at  

 være rigtigt nok, at lovforslaget i de to næste finansår vil være  

 udgiftsneutralt, men derudover er der mange grunde til at antage, at  

 lovforslaget vil virke udgiftsforøgende på lidt længere sigt.
De elementer,  

 der i det foreliggende lovforslag bliver udsat for reduceringer og  

 stramninger, vil i løbet af kort tid blive udsat for krav om ligestilling.  

 Når dette med sikkerhed kan anføres, hænger det sammen med, at netop de  

 områder, der gennem tiden har været udsat for kritik, nu er blevet reguleret  

 i overensstemmelsen med kritikken.
F.eks. kan nævnes egenformuebestemmelsen,  

 forældreindtægtsafhængigheden, og at uddannelsesstøttens realvækst har været  

 meget høj de sidste 10 år.
Fra 1980 til 1990 har uddannelsesstøttens  

 realvækst været ca. 73 pct., hvilket er ekstremt meget.
Det er langt over det  

 dobbelte af overførselsindkomsternes gennemsnitlige realvækst i samme  

 periode.
