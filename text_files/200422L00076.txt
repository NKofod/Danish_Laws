Fremsat den 24. februar 2005 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov  

 om et evalueringsinstitut for kommuner m.v.
Kapitel 1 Evalueringsinstituttets formål § 1.  

  

 Evalueringsinstituttet er en statslig institution, der har til formål ved  

 analyser at evaluere den kommunale og regionale opgavevaretagelse og  

 understøtte indsatsen i kommuner og regioner for at fremme effektivitet og  

 bedre ressourceanvendelse, kvalitetsudvikling og økonomistyring.
Kapitel 2 Evalueringsinstituttets opgaver og finansiering § 2.  

  

 Instituttet gennemfører evalueringer med de i § 1 nævnte formål af  

 kommunernes og regionernes opgavevaretagelse samt af selvejende institutioner  

 m.v., som kan henregnes til den offentlige forvaltning.
Evalueringerne kan  

 omfatte en eller flere af de i 1. pkt. nævnte myndigheder.
Stk. 2.  

  

 Instituttet  

 rådgiver offentlige myndigheder om evalueringer.
Instituttet samarbejder med  

 Indenrigs- og Sundhedsministeriet og andre offentlige myndigheder og  

 institutioner i spørgsmål om evaluering, herunder evalueringer af  

 økonomistyring m.v. inden for den decentrale forvaltning.
 Stk. 3.  

  

 Instituttet  

 har til opgave at indsamle nationale og internationale erfaringer med  

 evalueringer.  

 Instituttet skal løbende udvikle og forny metoder til evaluering, herunder  

 metoder til økonomistyring m.v.
§ 3.  

  

 Instituttet gennemfører af egen drift de i § 2 nævnte opgaver.  

 Evaluering  

 og rådgivning kan inden for en særskilt økonomisk ramme rekvireres af  

 indenrigs- og sundhedsministeren.
Andre ministerier, kommunalbestyrelser og  

 regionsråd samt andre offentlige institutioner kan mod anvisning af  

 finansiering hertil ligeledes rekvirere evalueringer og rådgivning, jf. de i  

 § 2 nævnte opgaver.
§ 4.  

  

 Instituttet kan modtage supplerende finansiel støtte i form af tilskud og  

 gaver  

 m.v. fra andre, jf.
Finansministeriets regler herom.
Eventuelle tilskud og  

 gaver m.v. skal offentliggøres i instituttets årsprogram, årsberetning samt  

 regnskab, jf. § 6 stk. 2.
Stk. 2.  

  

 Instituttet  

 kan drive indtægtsdækket virksomhed, tilskudsfinansieret virksomhed og  

 tilskudsfinansieret  

 forskningsvirksomhed, jf.
Finansministeriets regler herom.
Kapitel 3 Evalueringsinstituttets bestyrelse § 5.  

  

 Instituttet ledes af en bestyrelse, der er ansvarlig for instituttets  

 virksomhed inden for rammerne af gældende regler og normer for statslige  

 virksomheder.
 Stk. 2.  

  

 Bestyrelsen  

 består af en formand, der udpeges af indenrigs- og sundhedsministeren, og  

 fire  

 andre medlemmer der udpeges af indenrigs- og sundhedsministeren på følgende  

 måde:
 1)  

 	  

 1 medlem udpeges  

 efter indstilling fra Kommunernes Landsforening.
 2)  

 	  

 1 medlem udpeges  

 efter indstilling fra regionsrådene i forening.
 3)  

 	  

 1 medlem udpeges  

 efter indstilling fra finansministeren.
 4)  

 	  

 1 medlem udpeges  

 efter indstilling fra den videregående uddannelsesinstitution, som geografisk  

 er placeret i samme område eller by, og hvor der er en faglig tilknytning til  

 instituttet.
Stk. 3.  

  

 Bestyrelsen  

 udpeges for en tre-årig periode.
Bestyrelsens medlemmer kan maksimalt udpeges  

 for to perioder ad gangen.
Der vil være mulighed for genudpegning efter en  

 periode uden sæde i bestyrelsen.
 Stk. 4.  

  

 Bestyrelsen  

 kan i samarbejde med direktøren indhente særlig bistand fra eksterne personer  

 og myndigheder, f.eks. i form af nedsættelse af sagkyndige grupper til  

 gennemførelse af evalueringer med deltagelse af såvel interne som eksterne  

 personer.
 § 6.  

  

 Bestyrelsen varetager den overordnede ledelse af evalueringsinstituttet og  

 fastlægger rammerne for instituttets virksomhed.
Stk. 2.  

  

 Bestyrelsen  

 udarbejder efter forslag fra instituttets direktør, jf. § 9, et  

 årsprogram  

 for instituttets virksomhed i det kommende år, herunder indsatsområder, et  

 budget for instituttets virksomhed i det kommende år, herunder den del af  

 instituttets virksomhed, der er nævnt i § 4, instituttets regnskab,  

 herunder den del af finansieringen, der er nævnt i § 4 samt en  

 årsberetning over instituttets aktiviteter i det sidste år.
Nærmere regler  

 herfor fastsættes i instituttets vedtægter, jf. § 11.
 Stk. 3.  

  

 De i  

 § 6, stk. 2 nævnte oplysninger offentliggøres inden en af  

 indenrigs-  

 og sundhedsministeren fastsat frist.
Kapitel 4 Evalueringsinstituttets rådgivende udvalg § 7.  

  

 Bestyrelsen  

 nedsætter et rådgivende udvalg.
Udvalget udarbejder en udtalelse om  

 evalueringsinstituttets  

 årsprogram og årsberetning.
Det rådgivende udvalgs udtalelse fremsendes til  

 bestyrelsen og offentliggøres samtidig med offentliggørelsen af årsprogram og  

 årsberetning, jf. § 6, stk. 3.
 Stk. 2.  

  

 Bestyrelsen  

 træffer beslutning om, hvorvidt instituttets årsprogram og årsberetning skal  

 ændres som følge af det rådgivende udvalgs udtalelser i henhold til  

 stk. 1. Beslutning herom træffes inden bestyrelsens fremsendelse af  

 årsprogram og årsberetning til indenrigs- og sundhedsministeren.
 Stk. 3.  

  

 Det  

 rådgivende udvalg, der består af 14 medlemmer, udpeges af indenrigs- og  

 sundhedsministeren  

 på følgende måde:
 1)  

 	  

 1 medlem udpeges  

 efter indstilling fra Socialforskningsinstituttet.
 2)  

 	  

 1 medlem udpeges  

 efter indstilling fra Danmarks Evalueringsinstitut.
 3)  

 	  

 1 medlem udpeges  

 efter indstilling fra Arbejdsmiljøinstituttet.
 4)  

 	  

 1 medlem udpeges  

 efter indstilling fra Danmarks Statistik.
 5)  

 	  

 1 medlem udpeges  

 efter indstilling fra Funktionærernes & Tjenestemændenes Fællesråd.
 6)  

 	  

 1 medlem udpeges  

 efter indstilling fra Det Kommunale Kartel.
 7)  

 	  

 1 medlem udpeges  

 efter indstilling fra Akademikernes Centralorganisation.
 8)  

 	  

 3 medlemmer udpeges  

 efter indstilling fra Statens Samfundsvidenskabelige forskningsråd.
 9)  

 	  

 4 medlemmer udpeges  

 personligt af indenrigs- og sundhedsministeren.
 Stk. 4.  

  

 Det  

 rådgivende udvalg nedsættes for en tre-årig periode, der følger bestyrelsens  

 funktionsperiode.
 Stk. 5.  

  

 Bestyrelsesformanden indkalder til og leder møder i det rådgivende udvalg.
 Stk. 6.  

  

 Nærmere  

 regler om det rådgivende udvalg og dets virke, herunder regler for det  

 rådgivende udvalgs råd og vejledning til instituttets bestyrelse og direktør  

 om  

 faglige og metodemæssige problemstillinger, fastsættes i  

 evalueringsinstituttets  

 vedtægter, jf. § 11.
Kapitel 5 Evalueringsinstituttets direktør § 8.  

  

 Instituttets direktør ansættes og afskediges af indenrigs- og  

 sundhedsministeren efter indstilling fra bestyrelsen.
Direktøren har det  

 daglige ansvar for ledelse af instituttet inden for de for statslige  

 institutioner gældende regler.
 § 9.  

  

 Instituttets direktør varetager den daglige ledelse af instituttet og er i  

 sin  

 virksomhed ansvarlig over for bestyrelsen og Indenrigs- og  

 Sundhedsministeriet,  

 jf. § 6, stk. 1. Direktøren udarbejder forslag til instituttets  

 årsprogram, årsberetning, budget og regnskab, jf. § 6, stk. 2.
 § 10.  

  

 Instituttets direktør har ansvaret for såvel gennemførelsen af evalueringer,  

 som  

 det faglige ansvar for resultaterne i rapporterne fra instituttet.
Kapitel 6 Evalueringsinstituttets virksomhed § 11.  

  

 Indenrigs- og sundhedsministeren fastsætter instituttets vedtægter, herunder  

 bestemmelser  

 for bestyrelsens og det rådgivende udvalgs virke og regler.
Bestyrelsen og  

 det  

 rådgivende udvalg fastsætter selv sin forretningsorden inden for rammerne af  

 instituttets vedtægter.
 Stk. 2.  

  

 Instituttets årsprogram, budget, årsberetning og regnskab, jf. § 6,  

 stk. 2, skal godkendes af indenrigs- og sundhedsministeren.  

 Årsprogrammet  

 og budgettet skal forelægges indenrigs- og sundhedsministeren til godkendelse  

 inden den 1. oktober og årsberetning og regnskab inden den 1. april.
§ 12.  

  

 Instituttet udarbejder en rapport over en evaluering, instituttet har  

 gennemført, jf. § 2. De evaluerede myndigheder, jf. § 2,  

 stk. 1,  

 modtager inden offentliggørelse rapporten i høring og gives lejlighed til at  

 fremkomme med udtalelser.
Instituttet skal tage stilling til høringssvarene,  

 herunder hvorvidt den fremsendte rapport til de evaluerede myndigheder skal  

 ændres som følge af de indhentede udtalelser.
 Stk. 2.  

  

 En af  

 instituttet afgivet rapport sendes med de indhentede udtalelser til  

 indenrigs-  

 og sundhedsministeren til orientering senest 14 dage før offentliggørelsen.  

 Bestyrelsen fastsætter retningslinier for, hvorledes de evaluerede  

 myndigheder  

 skal orienteres før offentliggørelse.
 Stk. 3.  

  

 Instituttet  

 offentliggør alle evalueringsrapporter og orienterer offentligheden om  

 instituttets aktivitet.
 Stk. 4.  

  

 Evalueringsinstituttets  

 sager om evaluering er omfattet af offentlighedsloven, når den endelige  

 rapport  

 er offentliggjort.
 Stk. 5.  

  

 Når  

 evalueringsinstituttet til brug for gennemførelse af en evalueringsrapport  

 modtager arbejdsdokumenter, herunder oplysninger og data der i henhold til  

 lov  

 om offentlighed i forvaltningen og forvaltningsloven er interne, mister  

 dokumenterne ikke som følge af videregivelsen deres interne karakter.
§ 13.  

  

 Instituttet kan i forbindelse med udarbejdelse af en evalueringsrapport m.v.  

 forlange  

 alle oplysninger, der skønnes af betydning for evalueringen, tilvejebragt og  

 udleveret af de eller den evaluerede myndighed.
Oplysningerne bør så vidt  

 muligt fremsendes i elektronisk form.
 § 14.  

  

 Indenrigs- og sundhedsministeren kan fastsætte nærmere regler om  

 evalueringer,  

 som er gennemført efter § 2, stk. 1.
Kapitel 7 Geografisk placering § 15.  

  

 Indenrigs- og sundhedsministeren bestemmer, hvor i landet instituttet er  

 placeret.
Kapitel 8 Nedlæggelse § 16.  

  

 Indenrigs-  

 og sundhedsministeren kan træffe beslutning om at nedlægge instituttet,  

 såfremt  

 dette skønnes nødvendigt.
Kapitel 9 Ikrafttrædelses- og overgangsbestemmelser.
 § 17.  

  

 Loven træder i kraft den 1. juli 2005.
 § 18.  

  

 I  

 forbindelse med udpegning af instituttets bestyrelse fastsætter indenrigs- og  

 sundhedsministeren  

 procedure for igangsætning af instituttets virksomhed.
 Stk. 2.  

  

 De  

 beføjelser, jf. §§ 2 og 13, som instituttet har over for regionerne, har  

 instituttet indtil den 1. januar 2007 over for amtskommunerne.
 Stk. 3.  

  

 Indtil  

 regionsrådene i forening kan udpege et medlem til bestyrelsen, udpeges dette  

 medlem  

 af Amtsrådsforeningen, jf. § 5, stk. 2, nr. 2.
 Stk. 4.  

  

 Det af  

 Amtsrådsforeningen udpegede medlem, jf. stk. 2, udtræder af bestyrelsen  

 senest pr. 1. januar 2007, jf. § 5, stk. 3.
Bemærkninger til lovforslaget Almindelige bemærkninger 1. Indledning Lovforslaget er en del af den samlede lovgivningsmæssige  

 gennemførelse af en ny kommunalreform.
 Forslaget er således et led i udmøntningen af regeringens  

 aftale fra juni 2004 med Dansk Folkeparti om en strukturreform og den  

 efterfølgende aftalte udmøntningsplan fra september 2004.
 Aftalen indebærer, at der gennemføres en kommunalreform,  

 som grundlæggende ændrer rammerne for varetagelsen af de offentlige opgaver  

 og  

 den offentlige service i Danmark.
Reformen tegner en ny offentlig sektor, hvor kommuner,  

 regioner og stat har hver sin opgavemæssige identitet.
Staten fastlægger de  

 overordnede rammer.
Kommunerne varetager de direkte borgerrettede opgaver og  

 bliver dermed for borgere og virksomheder hovedindgangen til den offentlige  

 sektor.
Fem nye regioner får ansvaret for sundhedsvæsenet samt regionale  

 udviklingsopgaver og får ansvaret for at løse visse driftsopgaver for  

 kommunerne.
 Reformen indebærer, at amtskommunerne, H:S og Hovedstadens  

 Udviklingsråd nedlægges, at der sker en ny fordeling af de opgaver, der løses  

 i  

 den offentlige sektor mellem kommuner, regioner og statslige myndigheder, og  

 at  

 antallet af skatteudskrivende niveauer reduceres fra tre til to.
 Det foreliggende lovforslag udmønter den del af aftalen,  

 der vedrører etablering af et evalueringsinstitut.
2. Evalueringsinstituttets formål Med kommunalreformen bliver kommunerne større og får et  

 klart ansvar for at levere velfærdsydelser af høj kvalitet.
Samtidig er det  

 vigtigt at skabe åbenhed og gennemsigtighed i hele den offentlige sektor,  

 således at det står klart for borgeren, hvilke krav der kan stilles til  

 offentlig service, og hvordan ressourcerne anvendes.
 Givet de makroøkonomiske rammer og udviklingen i  

 arbejdsstyrken i de kommende år vil større effektivitet i den kommunale og  

 regionale opgavevaretagelse være afgørende for, i hvor høj grad det vil være  

 muligt at gennemføre serviceforbedringer.
 For at udnytte potentialet i den nye kommunale struktur  

 fuldt ud med større og mere bæredygtige kommuner oprettes et  

 evalueringsinstitut, der systematisk følger op på både den kommunale og  

 regionale opgavevaretagelse og offentliggør sammenligninger af resultaterne.
Hovedsigtet for instituttets virksomhed vil være den  

 kommunale opgavevaretagelse.
Samtidig foreslås regionerne også at være  

 omfattet  

 af evalueringsinstituttets virksomhed.
Baggrunden er bl.a., at  

 kommunalreformen  

 lægger op til et styrket samarbejde mellem kommuner og regioner.
Derfor bør  

 muligheden for at inddrage samspillet mellem kommuner og regioner og egentlig  

 regional opgavevaretagelse være til stede for instituttet.
Evalueringsinstituttet vil få en væsentlig rolle i  

 forbindelse med den nye kommunale struktur, idet instituttets analyser kan  

 øge  

 politikernes og forvaltningens indsigt i effektiv opgavetilrettelæggelse og  

 dermed mulighederne for udbredelse af bedste praksis.
Det kan således  

 allerede  

 i dag være svært for såvel borgere som folkevalgte at danne sig et klart  

 billede af, hvilke dele af den offentlige forvaltning, der mest effektivt  

 leverer  

 de offentlige ydelser, og hvad der er årsagerne til effektiv  

 opgavevaretagelse.  

 Instituttet skal således gennem dets analyser udbrede de gode eksempler på  

 effektiv administration og styring.
Evalueringsinstituttet har til formål ved analyser at  

 evaluere den kommunale og regionale opgavevaretagelse og understøtte  

 indsatsen  

 i kommuner og regioner for at fremme effektivitet og bedre  

 ressourceanvendelse,  

 kvalitetsudvikling og økonomistyring.
Instituttets evalueringer skal sprede  

 kendskabet til de bedste metoder for effektiv anvendelse af ressourcerne.
 Det er målsætningen, at instituttet skal gennemføre en bred  

 vifte af analyser med henblik på at levere de bedst mulige og præcise  

 anbefalinger til effektiv opgavetilrettelæggelse i kommuner og regioner.  

 Instituttet  

 skal således gennemføre mere traditionelle evalueringer, men skal også  

 udarbejde benchmarking og andre typer af analyser alt afhængig af formålet.
 Instituttets evalueringer vil medvirke til, at politikerne  

 får det bedst mulige beslutningsgrundlag, og at borgerne får den bedst mulige  

 kvalitet i den offentlige forvaltning set i forhold til ressourceforbruget.  

 Instituttets evalueringer skal således skærpe kommunalbestyrelsernes og  

 regionsrådenes opmærksomhed om ressourceforbrug og effektiv  

 opgavevaretagelse.
 Endvidere vil evalueringer af kommuner og regioner samtidig  

 gennem større åbenhed medvirke til at styrke borgernes demokratiske kontrol  

 med  

 de folkevalgte, øge kommunalpolitikernes og regionsrådenes mulighed for  

 kontrol  

 med administrationen og give administrationen en række værktøjer til bedre  

 opgaveudførelse.
3. Evalueringsinstituttets opgaver Hovedopgaven for instituttet vil være at gennemføre  

 evalueringer af kommunernes og regionernes opgavevaretagelse samt af  

 selvejende  

 institutioner, som medregnes til den offentlige forvaltning med det formål  

 bl.a. at vise, hvor opgavetilrettelæggelsen er mest effektiv.
I den  

 forbindelse  

 vil en central opgave være at pege på konkrete tiltag, som kan skabe en bedre  

 kvalitet og effektivitet i de offentlige ydelser.
Evalueringerne kan omfatte sammenligninger (benchmarking)  

 på tværs af kommuner, regioner og institutioner.
Evalueringerne kan endvidere  

 foretages på tværs af sektorområder, herunder håndteringen af disse områder i  

 forhold til den centrale forvaltning i kommunerne og regionerne.
Endelig kan  

 evalueringerne omfatte den enkelte kommune eller region, herunder  

 institutionerne.
 Evalueringerne kan omfatte et eller flere kalender-  

 og/eller regnskabsår.
 På den baggrund kan der peges på følgende hovedopgaver for  

 instituttet:
·  


  

 Gennemføre evalueringer og  

 benchmarking på tværs af kommuner og regioner samt af enkelte kommuner og  

 regioner og på grundlag af disse udvælge de mest effektive og i dialog med de  

 evaluerede afdække forklaringerne på resultaterne.
Instituttets analyser vil  

 omfatte bl.a. den økonomiske, juridiske, organisatoriske og administrative  

 opgavetilrettelæggelse.
Sigtet med analyserne vil være at afdække, hvorvidt  

 opgavevaretagelsen og forvaltningen af de offentlige ressourcer sker  

 effektivt  

 og økonomisk.
 ·  


  

 Rådgive offentlige myndigheder om  

 evalueringer.
 ·  


  

 Indsamle nationale og  

 internationale erfaringer med evalueringer.
 ·  


  

 Tjene som videns- og læringscenter  

 for kommuner og regioner, herunder udarbejde og benytte den nyeste viden og  

 værktøjer til øget effektivisering og forbedret økonomistyring.
Instituttets evalueringer kan omfatte de rammebetingelser,  

 som kommuner og regioner er undergivet i deres opgavevaretagelse, herunder  

 statslige rammebetingelser for kommunernes og regionernes drift.
Dette vil  

 medvirke til, at der i evalueringer også bliver sat fokus på evt.  

 uhensigtsmæssigheder i rammebetingelserne.
Hvor statens og kommunernes  

 opgavevaretagelse sker i tæt sammenhæng, kan det endvidere være naturligt at  

 inddrage sammenligninger til den statslige opgavevaretagelse.
Analyserne fra instituttet har således et bredt sigte og  

 omfatter bl.a. ydelserne fra kommuner og regioner, den organisatoriske ramme  

 og  

 processen for fremskaffelse af den enkelte kommunale og regionale ydelse.
Det  

 er udgangspunktet at fremhæve de eksempler på effektiv drift og organisering,  

 som der måtte være med henblik på at fremme disse, således at andre kommuner  

 og  

 regioner kan tage ved lære heraf.
Instituttets virksomhed vil ikke omfatte finans- og  

 forvaltningsrevision i den udformning, som er beskrevet i den kommunale  

 styrelseslov.
Analyserne vil hovedsageligt omfatte en økonomisk,  

 organisatorisk  

 og forvaltningspolitisk tilgang til den kommunale og regionale  

 opgavevaretagelse i modsætning til finans- og forvaltningsrevision.
 Oprettelsen af evalueringsinstituttet berører ikke den  

 kommunale revisions opgaver.
Den uafhængige og sagkyndige revisor, som  

 kommunalbestyrelsen ansætter efter reglerne i den kommunale styrelseslov,  

 varetager såvel finansiel revision som forvaltningsrevision.
Den finansielle  

 revision indebærer, at revisor foretager en regnskabsmæssig og  

 bevillingsmæssig  

 legalitetskontrol.
Ved forvaltningsrevisionen vurderes det, om udførelsen af  

 kommunalbestyrelsens og udvalgenes beslutninger og den øvrige forvaltning af  

 kommunens anliggender er varetaget på en økonomisk hensigtsmæssig måde.
Den kommunale revision skal ikke ved forvaltningsrevisionen  

 vurdere hensigtsmæssigheden af de kommunalpolitiske beslutninger, der træffes  

 af kommunalbestyrelsen og udvalgene.
Efter den kommunale styrelseslov stilles  

 der alene krav om, at den kommunale revision foretager en løbende  

 forvaltningsrevision, dvs. med udgangspunkt i de analyser og vurderinger, som  

 allerede udføres til støtte for den finansielle revision af regnskabet.
Den  

 kommunale revision kan derimod ikke uden aftale med kommunalbestyrelsen  

 udføre  

 udvidet forvaltningsrevision, dvs. særligt dybtgående forvaltningsrevision i  

 form af større analyser m.v.
I instituttets arbejde og analyser skal der anvendes en  

 bred vifte af analyseredskaber som f.eks. produktivitetsanalyser,  

 effektivitets- og kvalitetsanalyser, analyse af økonomistyring og sagsgange,  

 organisatoriske analyser, tidsrække- og tidsserieanalyser og inter- og  

 intrakommunale analyser.
En af instituttets opgaver vil være at udbrede  

 anvendelsen af disse analyseredskaber til forskellige sektorer med henblik på  

 at skabe mulighed for på tværs at vurdere kvaliteten og effektiviteten i  

 opgavevaretagelsen.
Instituttet bør i sin virksomhed i forhold til specifikke  

 fagområder trække på eksisterende arbejder og analysekapacitet, herunder  

 samarbejde med f.eks.
Socialforskningsinstituttet, Danmarks  

 Evalueringsinstitut, Amternes og Kommunernes Forskningsinstitut m.fl.  

 Instituttet bør generelt indgå i et bredt samarbejde med allerede  

 eksisterende  

 analyse- og evalueringsinstitutioner.
Instituttet kan i udviklingen af datagrundlaget tage  

 udgangspunkt i de allerede eksisterende nøgletal på det kommunale og  

 regionale  

 område samt andre evalueringsmetoder fra forskellige sektorer.
Instituttet  

 skal  

 samtidig vurdere, om det nødvendige datagrundlag er til stede, og hvis ikke,  

 så  

 indsamle og bearbejde de nødvendige informationer.
Instituttet skal endvidere tjene som videns- og  

 læringscenter for landets kommuner og regioner, herunder udarbejde værktøjer  

 til øget effektivisering og forbedring af økonomistyringen.
Instituttet får  

 således en væsentlig rolle i forbindelse med dialog med relevante  

 institutioner, herunder forskningsinstitutioner, universiteter m.v., der  

 beskæftiger sig med evalueringsvirksomhed på forskellig vis.
Instituttet skal så vidt muligt samarbejde med relevante  

 institutioner, bl.a. i forbindelse med indhentning og udveksling af  

 oplysninger.
Instituttet er ikke reguleret af lov om  

 sektorforskningsinstitutionen.
Udover den ordinære drift, som beskrevet ovenfor, kan  

 evalueringsinstituttet påtage sig rekvirerende opgaver.
Instituttet kan som  

 rekvireret aktivitet (indtægtsdækket virksomhed) udføre analyser i det  

 omfang,  

 en myndighed, eksempelvis et ministerium, en kommunalbestyrelse, et  

 regionsråd,  

 en institutionsbestyrelse el.lign. måtte ønske det.
 Det konkrete metodevalg og opbygning af evalueringerne  

 overlades til instituttet, ligesom det er instituttets ansvar at sikre  

 kvaliteten af evalueringerne.
4. Evalueringsinstituttets organisering Forslaget om organiseringen af evalueringsinstituttets  

 virksomhed afspejler tre overordnede hensyn.
For det første sikres det, at gennemførelse og indholdet af  

 instituttets rapporter, herunder anbefalinger og konklusioner fremstår som  

 uafhængige.
Endvidere forudsættes det, at kvaliteten af instituttets  

 rapporter  

 m.v. er høj.
Dette forudsætter, at den nødvendige faglige kapacitet er til  

 stede i instituttet enten gennem fastansættelse eller gennem anden  

 tilknytning,  

 herunder faglige konsulenter m.v.
 For det andet sikres det, at der med respekt for  

 evalueringsinstituttets status er et samspil mellem instituttets overordnede  

 prioritering af den ordinære virksomhed og Indenrigs- og Sundhedsministeriets  

 virksomhed.
 For det tredje sikres det, at de evaluerede parter,  

 herunder først og fremmest kommunerne og de kommunale institutioner samt  

 regionerne i bred forstand samarbejder med evalueringsinstituttet på en  

 hensigtsmæssig måde.
 For at imødekomme bl.a. disse hensyn oprettes instituttet  

 som en statslig institution under Indenrigs- og Sundhedsministeriet med en  

 bestyrelse.
5. Ledelse af evalueringsinstituttet Indenrigs- og sundhedsministeren udpeger  

 bestyrelsesformanden og bestyrelsesmedlemmerne.
Bestyrelsesmedlemmerne  

 udpeges  

 efter indstilling fra Kommunernes Landsforening, regionsrådene i forening,  

 Finansministeriet  

 og desuden en repræsentant for én lokal videregående uddannelsesinstitution i  

 forhold til instituttets geografiske placering.
Udpegningen og  

 sammensætningen  

 af bestyrelsen tager udgangspunkt i de væsentligste interessenter i forhold  

 til  

 det kommunale og regionale område.
Den foreslåede model skal sikre, at  

 bestyrelsen er effektiv, og samtidig sikres en høj faglighed og dermed  

 troværdighed omkring instituttet.
Til instituttet knyttes et rådgivende udvalg, som skal  

 bidrage til instituttets faglige udvikling samt give mulighed for faglig  

 sparring i forhold til den daglige ledelse og bestyrelsen.
Det rådgivende  

 udvalg sikrer inddragelse af en bred repræsentation af interessenter i  

 forhold  

 til råd og vejledning m.v. af instituttet.
Evalueringsinstituttets direktør udpeges af indenrigs- og  

 sundhedsministeren efter indstilling fra bestyrelsen.
Direktøren har ansvaret  

 for ledelse af instituttet, herunder ansættelse og afskedigelse af  

 instituttets  

 øvrige personale.
Direktøren skal i samarbejde med bestyrelsen og  

 instituttets  

 rådgivende udvalg sikre evalueringer af høj faglig kvalitet.
6. De konkrete evalueringer I instituttets vedtægter, som fastsættes af indenrigs- og  

 sundhedsministeren, fastsættes nærmere retningslinier for bl.a.  

 arbejdsdelingen  

 mellem bestyrelse, rådgivende udvalg og instituttets ledelse i forhold til de  

 enkelte  

 evalueringer m.v.
Til hver større evaluering kan bestyrelsen i samarbejde med  

 direktøren nedsætte en evalueringsgruppe.
Evalueringsgruppen kan bestå enten  

 af  

 ansatte fra instituttet og/eller særlige kyndige med ekspertise inden for det  

 område, som rapporten omhandler.
Evalueringsgruppen får lejlighed til at  

 gennemgå udkast til rapport m.v., når evalueringen er gennemført.
 Instituttet kan til gennemførelse af evalueringer ligeledes  

 anmode om faglige ydelser hos andre relevante institutter, centre, private  

 virksomheder m.v. under hensyntagen til de statslige udbudsregler.
De evaluerede parter skal have mulighed for at komme med en  

 udtalelse i forhold til den konkrete evaluering.
Instituttet skal  

 efterfølgende  

 træffe beslutning om, hvorvidt udtalelsen giver anledning til ændringer i  

 rapporten.
Inden offentliggørelse af instituttets evalueringer  

 fremsendes disse til indenrigs- og sundhedsministeren til orientering.
Alle  

 instituttets  

 evalueringer offentliggøres, når de er afsluttede.
 Instituttet gives mulighed for at forlange alle relevante  

 oplysninger tilvejebragt og udleveret i forbindelse med gennemførelse af  

 evalueringer.
7. Opgave og kompetencefordeling I nedenstående oversigt er opgavefordelingen mellem  

 indenrigs- og sundhedsministeren, bestyrelse, direktøren og det Rådgivende  

 udvalg for instituttet skitseret:
Indenrigs- og  

  

 sundhedsministeren Bestyrelse Direktøren Rådgivende Udvalg -  

 	  

 Udpeger bestyrelsesformand -  

 	  

 Udpeger bestyrelsesmedlemmer  

 efter indstilling -  

 	  

 Godkender  

 årsprogram, budget, årsberetning og regnskab efter indstilling fra  

 bestyrelsen -  

 	  

 Fastsætter vedtægter -  

 	  

 Orienteres om  

 rapporterne før offentliggørelse -  

 	  

 Overordnet strategisk  

 og faglig ledelse af instituttet -  

 	  

 Indstiller  

 overordnet prioritering af indsatsområder til ministeren -  

 	  

 Godkender forslag  

 til årsprogram, budget, årsberetning, regnskab m.v.
-  

 	  

 Indstiller ansættelse  

 af direktør til indenrigs- og sundhedsministeren -  

 	  

 Godkender  

 arbejdsplaner, kommissorier og sammensætning af evt. evalueringsgrupper -  

 	  

 Forestår den  

 daglige ledelse af evalueringsinstituttet -  

 	  

 Udarbejder forslag  

 til sammensætning af eventuelle evalueringsgrupper -  

 	  

 Udarbejder  

 forslag til kommissorium for de enkelte evalueringer m.v.
-  

 	  

 Skal sikre  

 evalueringernes gennemførelse -  

 	  

 Forhandler udkast  

 til budget med ministeriet efter godkendelse af bestyrelsen -  

 	  

 Ansætter og  

 afskediger instituttets øvrige personale -  

 	  

 Udtaler sig én  

 gang årligt om instituttets årsrapport -  

 	  

 Udtaler sig én  

 gang årligt om instituttets årsberetning -  

 	  

 Udtaler sig om bestyrelsens  

 indstilling til prioriteringen af indsatsområder -  

 	  

 Giver råd og vejledning  

 til instituttets ledelse og bestyrelsen om faglige og metodemæssige  

 problemstillinger 8. Administrative og økonomiske konsekvenser for  

 det offentlige Som det fremgår af aftalen om strukturreformen, vil  

 ændringerne i opgavefordelingen i forbindelse med reformen blive gennemført  

 ud  

 fra princippet om, at reformen er udgiftsneutral og pengene følger opgaverne.
 Indenrigs- og Sundhedsministeriet udsendte på den baggrund  

 lovforslaget i høring den 1. december 2004. Formålet med drøftelserne af de  

 økonomiske konsekvenser har været at kvalificere skønnene over de økonomiske  

 konsekvenser.
 Det er Indenrigs- og Sundhedsministeriets vurdering, at  

 lovforslaget ikke har nævneværdige kommunaløkonomiske konsekvenser i  

 forbindelse med tilvejebringelsen af oplysninger m.v., men det forventes, at  

 instituttet bidrager til en mere effektiv kommunal opgavevaretagelse.
Regeringen vil søge tilslutning til den endelige regulering  

 af amternes og kommunernes økonomi i forbindelse med den lovgivning, som  

 fastlægger ændringerne i den kommunale finansiering, herunder tilskuds- og  

 udligningssystemet.
Denne lovgivning fremsættes i folketingssamlingen  

 2005/2006.
8.1. Økonomiske konsekvenser for staten Driftsudgifterne til instituttet fastsættes årligt på  

 finansloven under Indenrigs- og Sundhedsministeriet.
 På Finansloven for 2005 er der afsat 2,5 mio.kr. i 2005,  

 3,5 mio.kr. i 2006 og fra 2007 og frem 5,5 mio.kr. årligt.
Instituttet vil kunne udføre analyser som indtægtsdækket  

 virksomhed efter statens regler herom.
Indenrigs- og sundhedsministeren  

 godkender en ramme for denne aktivitet.
Instituttet vil have mulighed for at lade eksterne udføre  

 analyseaktiviteter.
Dog vil ansvaret for instituttets rapporter altid ligge  

 hos  

 direktøren og bestyrelsen, jf. forslagets §§ 6 og 10.
 Ønsker andre ministerier eller myndigheder at blive  

 inddraget i ordningen efter forslagets § 3, forudsættes det, at  

 udgifterne  

 til en analyse afholdes af det pågældende ministerium, kommunalbestyrelse,  

 regionsråd eller anden myndighed.
 Forslaget skønnes ikke at have nævneværdige administrative  

 konsekvenser for det offentlige.
9. Høring Lovforslaget har i perioden den 1. december 2004 til den 7.  

 januar 2005 været i høring hos Beskæftigelsesministeriet,  

 Forsvarsministeriet,  

 Justitsministeriet, Kirkeministeriet, Kulturministeriet, Miljøministeriet,  

 Ministeriet for Familie- og Forbrugeranliggender, Ministeriet for Flygtninge,  

 Indvandrere og Integration, Ministeriet for Videnskab, Teknologi og  

 Udvikling,  

 Skatteministeriet, Socialministeriet, Trafikministeriet, Udenrigsministeriet,  

 Undervisningsministeriet, Økonomi- og Erhvervsministeriet, Domstolsstyrelsen,  

 Datatilsynet, Kommunernes Landsforening, Amtsrådsforeningen, Københavns  

 Kommune, Frederiksberg Kommune, Hovedstadens Sygehusfællesskab, Hovedstadens  

 udviklingsråd,  

 Dansk Arbejdsgiverforening,  

 Dansk Byggeri, Dansk ErhvervsFremme, Dansk Handel og Service, Dansk Industri,  

 Dansk Transport og Logistik, Handel, Transport og Serviceerhvervene,  

 Håndværksrådet, Landbrugsrådet, Sammenslutning af Landbrugets  

 Arbejdsgiverforeninger,  

 Akademikernes Centralorganisation,  

 Funktionærernes og Tjenestemændenes  

 Fællesråd,  

 Landsorganisationen  

 i Danmark, Centralorganisationernes FællesUdvalg,  

 Kommunale tjenestemænd og overenskomstansatte, Statsansattes kartel, Stats-  

 og  

 Kommunalt Ansattes Forhandlingsfællesskab, Sundhedskartellet, Landsforeningen  

 af landsbysamfund, Landdistrikternes fællesråd, Sammenslutning af Danske  

 Småøer,  

 Folketingets Kommunaludvalg, Det Kommunale Kartel, Statens  

 Samfundsvidenskabelige Forskningsråd, Århus Universitet, Handelshøjskolen i  

 Århus, Forskerparken i Århus, Socialforskningsinstituttet, Danmarks  

 Evalueringsinstitut, Arbejdsmiljøinstituttet og Danmarks Statistik.
10. Administrative og økonomiske konsekvenser for  

 erhvervslivet Forslaget har hverken administrative eller økonomiske  

 konsekvenser for erhvervslivet.
11. Miljømæssige konsekvenser Lovforslaget har ingen miljømæssige konsekvenser.
 12. Forholdet til EU-retten.
 Lovforslaget indeholder ikke EU-retlige aspekter.
Positive konsekvenser Færre udgifter Negative konsekvenser Merudgifter Økonomiske og administrative konsekvenser for stat,  

 regioner og kommuner Er ikke muligt at opgøre på nuværende tidspunkt.
Der er på FL 2005 afsat 2,5 mio.kr. i 2005, 3,5 mio.kr.  

 i 2006 og fra 2007 og frem 5,5 mio.kr. årligt.
Forslaget har ingen  

 kommunaløkonomiske konsekvenser.
Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen EU-retlige konsekvenser Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Formålet med instituttet er at sikre en høj faglig kvalitet  

 i gennemførelse af evalueringer af kommuners og regioners opgavevaretagelse  

 for  

 herigennem at fremme kommuners og regioners ressourceanvendelse, herunder  

 gennem kvalitetsudvikling og økonomistyring.
Overordnet skal instituttet på  

 sigt medvirke til at fremme effektiviteten i kommuner og regioner.
Bestemmelsen fastsætter, at instituttet oprettes som en  

 statslig institution.
Ved den foreslåede bestemmelse sikres, at  

 evalueringerne  

 gennemføres, så der skabes størst mulig accept og deltagelse fra de  

 evaluerede  

 parter og det øvrige samfund.
Ved oprettelse som en statslig institution  

 følger, at instituttet i sin virksomhed bl.a. vil være omfattet af de  

 gældende  

 regler for statslige bevillinger og regnskabsføring.
Løn- og  

 ansættelsesforhold  

 følger ligeledes statens regler.
 Det er hensigten, at instituttets evalueringer  

 hovedsageligt vil være på det kommunale område.
Oprettelsen af evalueringsinstituttet berører ikke den  

 kommunale revisions opgaver, jf. de generelle bemærkninger Til § 2 Til stk. 1.
Instituttets kompetence dækker samtlige kommuner og  

 regioner samt selvejende institutioner, som modtager tilskud mv. fra kommuner  

 og regioner og dermed sidestilles med offentlig myndighed.
Disse offentlige  

 myndigheder og institutioner er forpligtet til at medvirke til evalueringerne  

 eller dele heraf, jf. § 13.
Der vil kunne gennemføres evalueringer på tværs af  

 myndigheder, herunder forvaltningerne eller af enten enkelte kommuner og  

 regioner eller delsektorer heraf.
Endvidere kan analyserne omfatte enkelte  

 myndigheder og institutioner under kommunernes og regionernes  

 opgavevaretagelse  

 samt omfatte tværgående forvaltninger, f.eks. fælleskommunale samarbejder og  

 institutioner.
Evalueringer på tværs af sektorer, f.eks. mellem socialområdet  

 og sundhedsområdet, kan ligeledes være en del af instituttets virksomhed.
 Til stk. 2 og 3.
Instituttet skal være et centralt videnscenter for analyser  

 af kommunal og regional opgavevaretagelse til brug for statslige, regionale  

 og  

 kommunale interessenter samt i samarbejde med interessenterne være en  

 væsentlig  

 kilde til udvikling af evalueringsværktøjer, herunder udvikling af  

 økonomistyring og kvalitetsudvikling m.v.
Med kvalitetsudvikling forstås i  

 første omgang metoder til måling af kvalitet, f.eks.  

 brugertilfredshedsundersøgelser  

 som kan anvendes i forbindelse med effektivitetsopgørelser.
Det er  

 væsentligt,  

 at instituttet løbende opsamler ny viden på området både nationalt og  

 internationalt.
Hermed skal instituttet sikre en vedvarende høj kvalitet i  

 såvel egne analyser som i rådgivningen til eksterne parter vedrørende disse  

 analyser.
Til § 3 Evalueringsinstituttet vil på eget initiativ kunne  

 iværksætte større analyser.
Instituttet vil i den forbindelse - i modsætning  

 til den kommunale revision - kunne vurdere hensigtsmæssigheden af de  

 kommunalpolitiske beslutninger med henblik på at komme med anbefalinger til  

 en  

 effektiv opgavetilrettelæggelse.
Indenrigs- og sundhedsministeren kan rekvirere evalueringer  

 og rådgivning fra instituttet inden for en særskilt økonomisk ramme på  

 finansloven.
Endvidere kan andre ministerier, kommunalbestyrelser eller  

 regionsråd  

 anmode instituttet om at foretage evalueringer.
Det kan f.eks. være  

 evalueringer af et bestemt område eller mellem en række kommuner og regioner.  

 Evalueringer rekvireret af andre ministerier, kommunalbestyrelser eller  

 regionsråd finansieres af de eller den rekvirerende part.
Til § 4 Til stk. 1.
Bestemmelsen giver instituttet mulighed for at indhente  

 finansiel støtte til almindelig virksomhed og forskningsvirksomhed  

 finansieret  

 af andre, herunder bl.a. forskellige offentlige puljer.
Det sikres i  

 vedtægten  

 til instituttet, at offentligheden får kendskab til, hvilke midler der  

 finansierer instituttet, og til hvilke formål/evalueringer midlerne gives  

 gennem  

 offentliggørelse i instituttets årsprogram og årsberetning.
Med instituttets  

 mulighed for at indhente yderligere finansiering end den til enhver tid  

 gældende finanslovsbevilling sikres en mulighed for at udnytte instituttets  

 kompetencer i en bred kontekst.
Bestemmelsen giver i øvrigt instituttet  

 mulighed for at kunne modtage tilskud og gaver inden for reglerne i  

 Finansministeriets budgetvejledning.
Modtagne tilskud og gaver offentliggøres  

 i  

 såvel instituttets årsprogram som i årsberetning.
 Til stk. 2.
 Bestemmelsen giver instituttet mulighed for at kunne  

 gennemføre eksternt finansierede opgaver via indtægtsdækket virksomhed,  

 tilskudsfinansieret virksomhed og tilskudsfinansieret forskningsvirksomhed.  

 Denne  

 bestemmelse giver bl.a. instituttet mulighed for på linie med tilsvarende  

 institutioner at afgive tilbud på evaluerings- og analyseopgaver, som  

 udbydes.  

 Instituttet skal overholde Finansministeriets udbuds- og indkøbscirkulærer  

 samt  

 reglerne for ikke-konkurrenceforvridende virksomhed.
Til § 5 Til stk. 1.
I bestemmelsen foreslås, at instituttet ledes af en  

 bestyrelse, som er ansvarlig for instituttets faglige virksomhed.
Endvidere  

 er  

 bestyrelsen ansvarlig over for indenrigs- og sundhedsministeren i forhold til  

 instituttets overholdelse af de regler, som følger af en status som statslig  

 institution.  

 Instituttet er grundlæggende i sin faglige virksomhed uafhængig af indenrigs-  

 og sundhedsministeren.
 Til stk. 2.
Det foreslås, at indenrigs- og sundhedsministeren udpeger  

 bestyrelsens formand.
Ministeren udpeger herudover fire bestyrelsesmedlemmer  

 efter indstilling fra en række af interessenterne.
Ved udpegning af medlemmerne til bestyrelsen skal der  

 lægges vægt på, at medlemmet besidder faglig indsigt og kompetence vedrørende  

 evalueringsinstituttets opgaver.
Det er således væsentligt, at  

 bestyrelsesmedlemmerne  

 kan bidrage aktivt til sikring af instituttets faglige udvikling, hvilket  

 forudsætter et solidt kendskab til instituttets opgavevaretagelse.
Det  

 enkelte  

 bestyrelsesmedlem skal også formå at profilere instituttet og sikre  

 instituttets  

 omdømme og troværdighed.
Bestyrelsen skal ligeledes sikre sammenhængen mellem det  

 kommunale og statslige niveau, herunder i forhold til indenrigs- og  

 sundhedsministeren.
Et kendskab til disse offentlige områder vil være en  

 fordel  

 for bestyrelsesmedlemmerne.
 Bestyrelsens sammensætning bliver herefter:
 ·  


  

 Formanden udpeges af indenrigs-  

 sundhedsministeren.
 ·  


  

 1 medlem udpeges af indenrigs- og  

 sundhedsministeren efter indstilling fra Kommunernes Landsforening.
 ·  


  

 1 medlem udpeges af indenrigs- og  

 sundhedsministeren efter indstilling fra regionerne i forening.
 ·  


  

 1 medlem udpeges af indenrigs- og  

 sundhedsministeren efter indstilling fra finansministeren.
 ·  


  

 1 medlem udpeges efter indstilling  

 fra den videregående uddannelsesinstitution, som geografisk er placeret i  

 samme  

 område eller by, og hvor der er en faglig tilknytning til instituttet.
For at sikre en lokal forankring af instituttet får den  

 videregående uddannelsesinstitution, som geografisk er placeret i samme  

 område  

 eller by, og hvor der kan være en faglig tilknytning til instituttet, en  

 plads  

 i instituttets bestyrelse.
Hermed sikres ligeledes en faglig repræsentant i  

 bestyrelsen.
 Bestemmelserne i lov om ligestilling mellem mænd og kvinder  

 ved besættelse af visse bestyrelsesposter i den statslige forvaltning gælder  

 for indstilling og udpegning.
 Til stk. 3.
I bestemmelsen foreslås, at bestyrelsen udpeges for en  

 tre-årig periode, og at samme person vil kunne blive udpeget igen, dog  

 maksimalt én gang, således at bestyrelsesmedlemmer maksimalt har sæde i  

 bestyrelsen seks år ad gangen.
Dette skyldes hensynet til en fortsat  

 videreudvikling af instituttets faglige virksomhed, hvor nye indfaldsvinkler  

 vil have betydning for den fremadrettede faglige udvikling.
Ved flere på  

 hinanden gentagne udpegninger af de samme bestyrelsesmedlemmer risikeres en  

 ensretning af instituttets virksomhed mod f.eks. bestemte metoder og  

 evalueringsområder.
Ved at begrænse antallet af gentagne udpegninger sikres  

 en  

 dynamik og derigennem fortsat faglig og kvalitativ udvikling for instituttet.
 Det sikres dog i bestemmelsen, at personer, som har siddet  

 i bestyrelsen i to på hinanden følgende perioder, efter en periode uden for  

 bestyrelsen kan genudpeges.
 Til stk. 4.
 Der lægges med bestemmelsen op til, at instituttet kan  

 anmode eksterne eksperter om bistand til udførelse af instituttets opgaver,  

 såfremt  

 dette skønnes nødvendigt.
Ekspertbistand kan komme fra udefrakommende enkeltpersoner  

 og institutioner m.v.
Dette kan enten ske via løs tilknytning gennem  

 enkeltydelser eller ved egentlig ansættelse.
Indhentning af særlig bistand  

 foretages i samarbejde mellem bestyrelse og direktør.
Til § 6 Til stk. 1.
Bestyrelsen varetager den overordnede ledelse af  

 instituttet og fastlægger rammerne for instituttets virksomhed, herunder for  

 metodevalg og koncept for instituttets analyser.
I denne sammenhæng bør  

 selvevaluering indgå som et element.
Det forudsættes, at instituttet i valg  

 af  

 metode og koncept for de enkelte rapporter tager hensyn til de forhold og  

 egenarter,  

 herunder styreformer som måtte kendetegne de evaluerede områder.
Dette vil  

 blive reguleret i vedtægten, jf. § 11, stk. 1.
Instituttets rapporter skal gennemføres ved anvendelse af  

 et bredt spektrum af metoder.
Eksempler kan være produktivitetsanalyser,  

 benchmarking, effektivitets- og kvalitetsanalyser, herunder  

 kvalitetsindikatorer,  

 økonomistyring, sagsgangsanalyser, tidsrække- og tidsserieanalyser og  

 brugertilfredshedsundersøgelser.
Endvidere kan der foretages internationale  

 sammenligninger.
Kvantitative og kvalitative data hos institutioner,  

 kommuner,  

 regioner og andre bør uden begrænsninger være til rådighed for  

 evalueringerne,  

 jf. lovforslagets § 13.
 Til stk. 2.
Bestyrelsen udarbejder efter indstilling fra instituttets  

 direktør forslag til instituttets virksomhed i de kommende år (årsprogram),  

 der  

 indeholder en prioriteret plan for de aktiviteter og indsatsområder, der  

 tænkes  

 gennemført i det kommende år.
Endvidere udarbejdes efter indstilling fra  

 direktøren forslag til budget, herunder forslag til omfang og prioritering af  

 den indtægtsdækkede virksomhed m.v.
Desuden udarbejdes regnskab for  

 instituttets virksomhed, herunder evt. tilførte midler som falder ud over  

 finanslovsbevillingen.
Endvidere sikrer bestemmelsen, at det er bestyrelsens  

 ansvar efter indstilling fra direktøren at udarbejde en beretning om  

 instituttets  

 virksomhed i det forgangne år (årsberetning). Af årsberetning fremgår, hvilke  

 evalueringer instituttet har foretaget i det forgangne år samt andre forhold  

 omkring instituttets virksomhed, som måtte have offentlighedens interesse,  

 herunder instituttets økonomi m.v.
 Nærmere regler for årsprogram, budget, årsberetning og  

 regnskab samt indholdet heraf fastsættes i instituttets vedtægter.
 Til stk. 3.
 Årsprogram, budget, årsberetning og regnskab offentliggøres  

 inden en af indenrigs- og sundhedsministeren fastsat frist.
Til § 7 Til stk. 1.
For at sikre instituttet en faglig udvikling og sparring og  

 med henblik på instituttets muligheder for udvikling af kompetencer i en bred  

 forstand oprettes et rådgivende udvalg i tilknytning til instituttet.
Et  

 rådgivende udvalg giver ligeledes en bredere repræsentation af interessenter  

 til instituttet, end det er muligt i en bestyrelse.
Det rådgivende udvalg har som opgave mindst én gang årligt  

 at udtale sig om instituttets årsprogram og årsberetning samt udtale sig om  

 bestyrelsens indstilling om prioriteringen af indsatsområder.
Endelig skal  

 det  

 rådgivende udvalg give råd og vejledning til instituttets ledelse og  

 bestyrelsen om faglige og metodemæssige problemstillinger.
Udvalgets udtalelser fremsendes til bestyrelsen inden offentliggørelse  

 samt offentliggøres i forbindelse med offentliggørelsen af instituttets  

 årsprogram og årsberetning.
Det er bestyrelsens ansvar at sikre, at det  

 rådgivende udvalgs udtalelser offentliggøres på passende vis.
 Til stk. 2.
Bestemmelsen sikrer, at det er bestyrelsens ansvar, at  

 instituttets rådgivende udvalg bliver orienteret om instituttets virksomhed,  

 samt at bestyrelsen skal træffe beslutning om, hvorvidt det rådgivende  

 udvalgs  

 udtalelser giver anledning til ændringer af årsprogram og årsberetning.  

 Endvidere sikres det i bestemmelsen, at det rådgivende udvalgs udtalelser kan  

 have indflydelse på årsprogrammet.
Nærmere regler herom fastsættes i  

 instituttets  

 vedtægter, jf. § 11, stk. 1.
 Til stk. 3.
Det foreslås i bestemmelsen, at det rådgivende udvalg  

 består af 14 medlemmer.
Medlemmerne udpeges af indenrigs- og  

 sundhedsministeren  

 efter indstilling fra en række interessenter.
Forslaget lægger op til, at  

 instituttets  

 rådgivende udvalg får en bred sammensætning fra de faglige miljøer, som dels  

 afspejler instituttets opgavevaretagelse, dels at sammensætningen afspejler  

 de  

 personalegrupper, som vil være omfattet af evalueringerne.
Endelig er det  

 ønsket, at det rådgivende udvalg rummer en række personer med særlig faglig  

 indsigt  

 i instituttets opgavevaretagelse, herunder kendskab til evalueringer og  

 metoder  

 hertil.
Dette sikres bl.a. ved, at Statens Samfundsvidenskabelige  

 Forskningsråd  

 udpeger tre medlemmer.
 Endelig udpeger indenrigs- og sundhedsministeren fire  

 medlemmer til udvalget bl.a. med henblik på at inddrage relevante  

 interessenter, som ikke selv kan indstille medlemmer.
Fælles for medlemmerne af det rådgivende udvalg er, at  

 medlemmerne skal bidrage aktivt til instituttets faglige udvikling samt  

 medvirke til instituttets omdømme og troværdighed.
En solid faglig forankring  

 i  

 forhold til området for instituttets opgavevaretagelse er derfor en  

 forudsætning og ligger da også til grund for de organisationer, som foreslås.  

 Særligt i forhold til kendskab og erfaring med evalueringer vil det  

 rådgivende  

 udvalgs medlemmer kunne bidrage til instituttets faglige udvikling.
Kendskab  

 til den offentlige organisering og politiske forhold er ligeledes væsentlige  

 egenskaber, som kan bidrage yderligere til instituttets udvikling.
 På baggrund heraf foreslås det rådgivende udvalgs  

 sammensætning at blive som følger:
 ·  


  

 1 medlem udpeges efter indstilling  

 fra Socialforskningsinstituttet.
 ·  


  

 1 medlem udpeges efter indstilling  

 fra Danmarks Evalueringsinstitut.
 ·  


  

 1 medlem udpeges efter indstilling  

 fra Arbejdsmiljøinstituttet.
 ·  


  

 1 medlem udpeges efter indstilling  

 fra Danmarks Statistik.
 ·  


  

 1 medlem udpeges efter indstilling  

 fra Funktionærernes & Tjenestemændenes Fællesråd.
 ·  


  

 1 medlem udpeges efter indstilling  

 fra Det Kommunale Kartel.
 ·  


  

 1 medlem udpeges efter indstilling  

 fra Akademikernes Centralorganisation.
 ·  


  

 3 medlemmer udpeges efter  

 indstilling fra Statens Samfundsvidenskabelige forskningsråd.
 ·  


  

 4 medlemmer udpeges personligt af  

 indenrigs- og sundhedsministeren.
 Til stk. 4.
I bestemmelsen foreslås, at medlemmerne af det rådgivende udvalg  

 udpeges for en tre-årig periode.
Der er ikke forudsat nogle begrænsninger på  

 antallet af perioder, den enkelte kan udpeges.
Hensigten hermed er at sikre  

 instituttet så god og faglig ekspertise i den faglige udvikling som muligt,  

 herunder en kontinuitet i instituttets virksomhed.
Perioden for udpegningen  

 følger bestyrelsens perioder.
 Til stk. 5.
Bestemmelsen fastsætter, at instituttets bestyrelsesformand  

 indkalder til og leder møder i det rådgivende udvalg.
Formålet er at sikre en  

 sammenhæng mellem bestyrelse og instituttets rådgivende udvalg.
 Til stk. 6.
 Med henblik på at sikre at det rådgivende udvalg bliver en  

 integreret del af instituttets virke, fastsættes nærmere regler om samspillet  

 mellem bestyrelsen, direktøren og det rådgivende udvalg i instituttets  

 vedtægter,  

 jf. i øvrigt § 11, stk. 1. Dette omfatter bl.a. regler for  

 udvalgets  

 muligheder for at rådgive instituttets bestyrelse og direktør om faglige og  

 metodemæssige problemstillinger.
Til § 8 I bestemmelsen foreslås, at instituttets direktør ansættes  

 og afskediges af indenrigs- og sundhedsministeren efter indstilling fra  

 bestyrelsen.
 Endvidere foreslås i bestemmelsen, at direktøren i sine  

 dispositioner er undergivet de til enhver tid gældende regler for statslige  

 institutioner.
Til § 9 Instituttets direktør varetager den daglige administrative  

 og økonomiske ledelse af instituttet og er således ansvarlig for instituttets  

 personale og finansiering, herunder indtægtsdækket virksomhed.
Det foreslås  

 endvidere, at direktøren har en væsentlig rolle i forhold til samarbejdet  

 mellem bestyrelsen, det rådgivende udvalg og instituttet.
Desuden foreslås  

 det,  

 at direktøren spiller en væsentlig rolle i forhold til instituttets omdømme,  

 herunder er medvirkende i samarbejde med bestyrelse og rådgivende udvalg til  

 at  

 sikre en høj faglig kvalitet af instituttets arbejde.
Nærmere regler herfor  

 fastsættes i instituttets vedtægter.
 Med bestemmelsen sikres endvidere, at direktøren har  

 ansvaret for ansættelse og afskedigelse af instituttets øvrige personale  

 under  

 hensyntagen til de statslige regler på området.
Det forudsættes, at instituttets faste medarbejdere yder  

 sekretariatsbistand og bidrager med evalueringsfaglig ekspertise i forhold  

 til  

 bestyrelsen.
Instituttet bør tilstræbe at rekruttere personale bredt, dvs.  

 både  

 ansætte personer med evalueringsfaglig ekspertise og ekspertise i forhold til  

 den kommunale og regionale opgavevaretagelse.
Bestemmelsen sikrer dog også, at det er bestyrelsen, som  

 har det overordnede ansvar for instituttets virksomhed, jf. § 6,  

 stk. 1, samt at direktøren ligeledes har et administrativt ansvar over  

 for  

 Indenrigs- og Sundhedsministeriet.
Endvidere fastslår bestemmelsen, at  

 direktøren udarbejder forslag til instituttets årsprogram, årsberetning,  

 budget  

 og regnskab, som forelægges til bestyrelsens godkendelse, jf. § 6,  

 stk. 2.
Til § 10 Det foreslås, at instituttets direktør har ansvaret for, at  

 evalueringernes gennemførelse og resultater foretages på et højt fagligt  

 niveau.
Det er endvidere direktørens ansvar, at evalueringerne gennemføres  

 inden  

 for de givne tidsrammer.
Nærmere regler herfor fastsættes i instituttets  

 vedtægter.
Til § 11 Til stk. 1.
Bestemmelsen omhandler fastsættelsen af instituttets  

 vedtægter.
Det foreslås, at indenrigs- og sundhedsministeren fastsætter  

 vedtægten.
 Vedtægten skal nærmere regulere instituttets forhold og  

 arbejdsmåde.
 Vedtægten skal endvidere præcisere, at der skal etableres  

 kontakter, samarbejder og dialog med relevante eksterne institutioner,  

 universiteter og andre med faglig relevant ekspertise.
 I vedtægten skal præciseres, at bestyrelsen kan etablere  

 netværk til interessenter, relevante samarbejdspartnere, forskningsråd m.v.  

 under hensyntagen til instituttets faglige profil og troværdighed.  

 Bestyrelsen  

 kan i sin forretningsorden fastsætte mere detaljerede regler herfor.
 Vedtægterne skal endelig fastlægge rammerne for  

 bestyrelsens og det rådgivende udvalgs forretningsorden, herunder rammerne i  

 forhold til det rådgivende udvalg.
 Til stk. 2.
 For at sikre sammenhæng med øvrige aktiviteter inden for  

 ministerområdet og koordinationen med andre ministerier og myndigheder samt  

 sikre en hensyntagen til det administrative departementale tilsyn godkender  

 indenrigs- og sundhedsministeren instituttets årsprogram for de kommende  

 evalueringer, budget, herunder rammerne for indtægtsdækket virksomhed m.v.  

 samt  

 årsberetning og regnskab, jf. § 6, stk. 2.
Til  

 § 12 Til stk. 1.
Det foreslås, at de evaluerede parter høres senest en måned  

 før offentliggørelsen af rapporten.
Høringssvar fremsendes til instituttet.
Høringssvarene forelægges bestyrelsen for instituttet.  

 Instituttet har ifølge bestemmelsen en pligt til at forholde sig til  

 høringssvarene med henblik på, om høringssvarene giver anledning til  

 ændringer  

 i evalueringen.
Endvidere skal instituttet afgive skriftlige bemærkninger til  

 de evaluerede myndigheder om høringssvarene, herunder hvorvidt svarene giver  

 anledning til ændringer i evalueringen.
Det sikres i vedtægten, jf. § 11, for instituttet, at  

 de evaluerede parter får mulighed for at udtale sig gennem høringsprocedure,  

 inden rapporten offentliggøres.
Hensigten hermed er, at de evaluerede parter,  

 herunder kommunalbestyrelserne og regionsrådene, får mulighed for at udtale  

 sig  

 også i forhold til evalueringer m.v. af selvejende institutioner, jf.  

 §  

  2, stk. 1.
 Til stk. 2.
I bestemmelsen foreslås, at offentliggørelsestidspunktet  

 fastsættes til tidligst 14 dage efter, at indenrigs- og sundhedsministeren er  

 orienteret om rapporten m.v.
Endvidere foreslås i bestemmelsen, at  

 instituttets  

 bestyrelse fastsætter nærmere retningslinjer for orientering af de evaluerede  

 myndigheder.
 Til stk. 3.
Ud over at offentliggøre rapporter har instituttet pligt  

 til at informere offentligheden om sin aktivitet.
Instituttet offentliggør  

 efter indenrigs- og sundhedsministerens godkendelse således sin plan for det  

 kommende års aktiviteter.
Herudover offentliggør og videreformidler  

 instituttet  

 som statens videnscenter på området løbende de erfaringer og den viden, som  

 opsamles i form af publikationer, nyhedsbreve m.v.
 Det er en forudsætning, at der i den forbindelse ikke  

 offentliggøres oplysninger, der er omfattet af regler om tavshedspligt.
Endvidere må der ikke offentliggøres materiale med  

 personhenførbare oplysninger, jf. persondataloven.
Nærmere regler herfor  

 fastsættes i vedtægten.
 Nærmere regler for instituttets offentliggørelser  

 fastsættes i vedtægten for instituttet, jf. § 11.
 Til stk. 4.
Som udgangspunkt må der udvises tilbageholdenhed og  

 varsomhed med at fravige princippet om offentlighed i forvaltningen.
Uanset  

 dette foreslås det i bestemmelsen, at instituttets sager om evaluering først  

 er  

 omfattet af offentlighedsloven, når den endelige rapport er offentliggjort.
I  

 denne situation finder Indenrigs- og Sundhedsministeriet, at der gælder  

 særlige  

 hensyn, idet bestemmelsen først og fremmest er indsat med henblik på at  

 beskytte den/de kommuner og regioner, der er undergivet evaluering og sikre  

 den  

 evaluerede rimelige vilkår.
Evalueringsinstrumentet er i denne sammenhæng et  

 relativt nyt instrument, og det er derfor nødvendigt at tage særlige hensyn  

 til  

 den/de evaluerede parter.
Det vil ikke være hensigtsmæssigt, at der i en  

 tidlig  

 fase gives aktindsigt i enkeltforhold eller i dokumenter, der ikke foreligger  

 i  

 den sammenhæng, som instituttets endelige rapport er udtryk for.
Der er  

 dermed  

 risiko for, at formålet med loven forsømmes, idet det kan medføre, at en  

 eventuel debat om en evaluering kommer til at foregå på et ufærdigt og  

 uprofessionelt grundlag, hvis fragmenter og brudstykker kommer frem før  

 tiden.  

 Imidlertid vil alle oplysninger i materialet, herunder spørgeskemaer,  

 dataoplysninger m.v., være undergivet bestemmelserne om aktindsigt i lov om  

 offentlighed i forvaltningen, når rapporten er offentliggjort.
 Det understreges, at begrænsningen af offentlighed kun  

 omfatter sager om evaluering, hvorimod andre typer af sager vil være omfattet  

 af offentlighedsprincippet.
 Samme type bestemmelse er gældende for Danmarks  

 Evalueringsinstitut inden for Undervisningsministeriets ressort, jf. lov nr.  

 905 af 12. september 2000 om Danmarks Evalueringsinstitut § 8,  

 stk. 5.
 Skulle der mod forventning være tale om personhenførbare  

 data, er disse omfattet af persondatalovens bestemmelser om indsigt i  

 personoplysninger.
 Til stk. 5.
I bestemmelsen foreslås, at når instituttet til brug for  

 gennemførelsen af en evaluering modtager arbejdsdokumenter, der i henhold til  

 offentlighedsloven og forvaltningsloven er interne, så mister  

 arbejdsdokumenterne  

 ikke deres interne karakter som følge af videregivelse.
Bestemmelsen har til  

 formål at sikre, at instituttets behov for at modtage interne  

 arbejdsdokumenter  

 kan opfyldes, uden at den afgivende myndighed mister den beskyttelse af den  

 interne arbejdsproces, som bl.a. offentlighedsloven indebærer.
Bestemmelsen  

 indebærer ikke ændringer i lov om aktindsigt i miljøoplysninger.
 Skulle der mod forventning være tale om personhenførbare  

 data, er disse omfattet af persondatalovens bestemmelser om indsigt i  

 personoplysninger.
 Samme type bestemmelse er gældende for Danmarks  

 Evalueringsinstitut indenfor Undervisningsministeriets ressort, jf. lov nr.  

 905  

 af 12. september 2000 om Danmarks Evalueringsinstitut § 8, stk. 5.
Til § 13 Med bestemmelsen får instituttet hjemmel til at forlange  

 alle oplysninger som f.eks. nøgletal, regnskaber og budgetter tilvejebragt og  

 udleveret af betydning for evalueringer eller øvrige aktiviteter.
Såvel  

 kommuner og regioner som andre myndigheder, herunder de selvejende  

 institutioner, som henregnes som offentlig forvaltning, jf. § 2  

 stk. 1, og kommunalbestyrelser, regionsråd og institutioner skal således  

 medvirke ved gennemførelse af instituttets virksomhed, idet der gælder en  

 pligt  

 for den eller de evaluerede institutioner m.v. til at udlevere oplysninger,  

 som  

 instituttet forlanger.
Instituttet kan tage udgangspunkt i eksisterende  

 oplysninger og data, hvor dette er muligt.
Der kan være behov for at  

 tilvejebringe nye oplysninger, da instituttet ellers ville være afskåret fra  

 at  

 gennemføre evalueringer på områder, hvor der ikke allerede foreligger  

 oplysninger.
Tilvejebringelse af nye oplysninger kan så vidt det er muligt  

 ske  

 i samarbejde mellem de evaluerede myndigheder og evalueringsinstituttet.
 Da der i forbindelse med analyser på tværs af kommuner,  

 regioner og evt. sektorer kan være tale om store mængder data og oplysninger,  

 foreslås det, at disse indhentes i elektronisk form, så vidt det er muligt.
Der vil ikke i evalueringerne være registreret forhold  

 omkring enkeltpersoner.
Vil der i forbindelse med indhentning af data være  

 tale  

 om personhenførbardata, følges persondatalovens bestemmelser herom.
Til § 14 Det foreslås, at indenrigs- og sundhedsministeren kan  

 fastsætte nærmere regler om instituttets analysevirksomhed, som er gennemført  

 efter § 2, stk. 1. Der tænkes først og fremmest på tværgående  

 regler  

 om procedurer og rammer for evalueringerne.
Dette kunne f.eks. være nærmere  

 regler i forbindelse med høring af de evaluerede parter, offentliggørelse  

 m.v.,  

 jf. § 12 eller præcisering i forhold til finansiering af evalueringer,  

 jf.  

 § 4.
Til § 15 Bestemmelsen giver indenrigs- og sundhedsministeren en  

 mulighed for at afgøre instituttets geografiske placering.
Til § 16 Med bestemmelsen bemyndiges indenrigs- og  

 sundhedsministeren til at kunne nedlægge instituttet, såfremt dette skønnes  

 nødvendigt.
 Bestemmelsen giver mulighed for at nedlægge instituttet,  

 såfremt instituttet f.eks. ikke lever op til forventningerne, eller at der  

 tages andre organisatoriske tiltag, som ændrer instituttets grundlag for  

 opgavevaretagelsen.
Til § 17 Det foreslås, at loven træder i kraft den 1. juli 2005.
 En nærmere procedure for instituttets igangsætning  

 fastlægges af indenrigs- og sundhedsministeren.
Til § 18 Til stk. 1 Det foreslås i bestemmelsen, at nærmere procedure, herunder  

 datoer for instituttets igangsætning, fastlægges nærmere af indenrigs- og  

 sundhedsministeren i forbindelse med udpegning af instituttets bestyrelse.
Til stk. 2 Idet regionerne ikke er oprettet før den 1. januar 2007  

 sikrer bestemmelsen, at instituttet fra dets nedsættelse har mulighed for at  

 påbegynde sin virksomhed.
I perioden indtil oprettelse af regionerne vil  

 instituttets  

 regionale fokus være amtskommunerne.
Det vil således være muligt for  

 instituttet at evaluere den amtskommunale opgavevaretagelse indtil  

 regionernes  

 oprettelse.
Det skal bemærkes, at instituttets hovedsigte også i starten vil  

 være kommunernes opgavevaretagelse.
 Til stk. 3 og 4.
Når regionerne er oprettet, udpeges et bestyrelsesmedlem af  

 regionsrådene i forening.
Indtil regionernes oprettelse udpeges et medlem  

 indstillet af Amtsrådsforeningen, jf. § 5, stk. 2. Der gives i  

 denne  

 sammenhæng dispensation for udpegelsesperioden, idet det af  

 Amtsrådsforeningen  

 udpegede medlem af bestyrelsen udtræder senest den. 1. januar 2007.
