 1. De gældende bødetakster i politisager fremgår af RM  

 5/84, som er et genoptryk af bødetaksterne i RM 7/77 efter en mindre  

 revision, navnlig i form af en oprunding af minimumsbøderne til 100 kr.,  

 ligesom alle bøderne blev gjort delelige med 50.
 På baggrund af den fortsatte udvikling i pristallet og overvejelser  

 vedrørende disponibel realindkomst m.v. findes der nu anledning til en  

 generel justering af bødetaksterne, som det efter forhandling med blandt  

 andre ststsadvokaterne og politimesterforeningen er fastsat i de følgende  

 afsnit om dels sumbøder (afsnit 2) dels dagbøder (afsnit 3).
Et genoptryk af de vejledende bødetakster i politisager vil først finde  

 sted, når igangværende overvejelser om eventuelle yderligere forhøjelser på  

 specielle områder og bødetakster på nye områder er afsluttet.
De generelle  

 anvisninger i RM 5/84, afsnit 4.-6., om bødefastsættelsen og RM 6/79 om  

 bødetakster for værnepligtige er således fortsat gældende.
 2. De i RM 5/84 indeholdte sumbøder forhøjes som  

 følger:
Indenfor to lovområder, lov om radio- og fjernsynsvirksomhed og  

 udlændingeloven, angives der for visse overtrædelser en udgangsbøde med  

 tillæg af 50 kr. for hver påbegyndt efterfølgende periode.
Her forhøjes  

 udgangsbøden i overensstemmelse med foranstående, medens tillægget på 50 kr.  

 for den første påbegyndte efterfølgende periode bevares, men således at  

 tillægget for hver anden efterfølgende periode forhøjes til 100 kr.
De for  

 andre overtrædelser anførte tillæg på 100 kr. og derover forhøjes i  

 overensstemmelse med den overfor opregnede forhøjelse af sumbøderne, og det  

 samme gælder maksimumbeløbene.
 3. For straffelovsovertrædelser gælder i medfør af  

 straffelovens § 51, stk. 1, at bødestraf fastsættes i dagbøder, når bøde  

 idømmes eller vedtages i retten.
Normaldagboden har i en lang årrække været 100 kr. og bør søges hævet på  

 anklagemyndighedens initiativ, også af hensyn til en bedre harmonisering med  

 bødeforvandlingsstraffene ved sumbøder.
Udgangspunktet for  

 anklagemyndighedens påstand bør her være en dagbodsstørrelse på 150 kr., men  

 således at en lavere dagbod som vist nedenfor accepteres af hensyn til en  

 passende afrunding af det samlede bødebeløb.
 De i RM 5/84 omhandlede bødetakster ved overtrædelse af straffeloven,  

 d.v.s. brugstyveri, kan herefter tilsigtes forhøjet således:
 4. Den i nærværende meddelelse indeholdte generelle  

 justering af bødetaksterne gælder alene de i RM 5/84 indeholdte takster.
Som omtalt i afsnit 1 overvejes det for tiden, om der skal ske yderligere  

 forhøjelser på specielle områder, og der vil herunder blive taget stilling  

 til justeringsspørgsmålet vedrørende de i andre meddelelser indeholdte  

 bødetakster, f.eks.
RM 7/79 om kørsel med overlæs og RM 1/81 om  

 jagtlovsovertrædelser.
Disse og andre bødetakster på specielle områder,  

 f.eks.
RM 6/83 jfr. 2/84 om ulovlige tuningsdele til knallerter, RM 3/85 om  

 overbelægning af æglægningsbure, RM 6/86 om overtrædelse af  

 civilforsvarsloven og RM 7/86 om manglende indbetaling til Feriegiro, vil  

 blive søgt indarbejdet i en ny meddelelse i forbindelse med genoptryk af RM  

 5/84, eventuelt udvidet med bødetakster på nye områder.
