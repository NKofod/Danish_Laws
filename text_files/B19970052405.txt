 I medfør af § 79 og § 118, stk. 5, i færdselsloven, jf. lovbekendtgørelse  

 nr. 735 af 24. august 1992 med senere ændringer samt af § 18, stk. 1, nr. 7,  

 i lov om buskørsel, jf. lovbekendtgørelse nr. 1270 af 16. december 1996 og af  

 § 6 i lov om hyrekørsel, jf. lovbekendtgørelse nr. 823 af 29. september 1992  

 fastsættes:
 § 1.  Motorkøretøjer må kun udlejes uden fører efter  

 reglerne i denne bekendtgørelse.
Stk. 2.  Ved udlejning uden fører forstås enhver  

 erhvervsmæssig overladelse til brug.
Undtaget er dog brugsforhold, hvor  

 brugeren opnår en sådan varig rådighed over motorkøretøjet, at det skal  

 registreres med vedkommende som bruger , jf. færdselslovens § 73 og  

 bekendtgørelse nr. 592 af 24. juni 1996 om registrering af motorkøretøjer mv.
 Stk. 3.  Lastbiler og lastbilvogntog med en samlet  

 tilladt totalvægt på mere end 6 tons må ikke udlejes til brug for udførelse  

 af godskørsel for fremmed regning, jf. dog § 2. Ved udlejning til brug for  

 udførelse af firmakørsel skal udlejer have Færdselsstyrelsens tilladelse  

 hertil i henhold til godskørselslovgivningen.
 Stk. 4.  Motorkøretøjer, registreret til  

 personbefordring, må ikke udlejes til brug for erhvervsmæssig  

 personbefordring (buskørsel eller taxikørsel),jf. dog § 2. Motorkøretøjer,  

 registreret til personbefordring af flere end 9 personer, føreren medregnet,  

 (busser) må udlejes til brug for ikke-erhvervsmæssig personbefordring i  

 henhold til buslovgivningens bestemmelser herom.
 Stk. 5.  Motorkøretøjer indrettet til flere end 9  

 personer, føreren medregnet, må ikke udlejes til brug for ikke-erhvervsmæssig  

 personbefordring i udlandet.
 Stk. 6.  Bestemmelserne i denne bekendtgørelse - bortset  

 fra § 1, stk. 3-5, - finder ikke anvendelse, når udlejeren eller personer,  

 der hører til dennes husstand eller er ansat i dennes udlejningsvirksomhed,  

 anvender et motorkøretøj, der er registreret til udlejning uden fører.
§ 2.  Lastbiler eller lastbilvogntog med en samlet  

 tilladt totalvægt på mere end 6 tons eller motorkøretøjer registreret til  

 personbefordring må i højst 4 uger udlejes til godskørsel for fremmed regning  

 eller erhvervsmæssig personbefordring (bus- eller taxikørsel), hvis det  

 motorkøretøj, der anvendes af lejeren i dennes virksomhed, eksempelvis på  

 grund af reparation, er midlertidigt ude af funktion.
Det udlejede  

 motorkøretøj skal være egnet til formålet.
Ved anvendelse til taxikørsel skal  

 motorkøretøjet være forsynet med sædvanligt taxiudstyr, jf. taxilovgivningens  

 bestemmelser.
 Stk. 2.  Kommunalbestyrelsen - eller i Storkøbenhavn -  

 Storkøbenhavns Hyrevognsnævn kan dog uanset reglen i stk. 1 indtil 1. januar  

 1998 tillade, at en indehaver af en bevilling til taxikørsel lejer et køretøj  

 for en længere periode, hvis det er begrundet i, at det til bevillingen  

 knyttede køretøj er under reparation.
Stk. 3.  Udlejning må dog kun finde sted, hvis lejeren Stk. 4.  Udlejer skal påse, at skader sket under sådan  

 benyttelse er dækket af ansvarsforsikring.
Godkendelse og registrering § 3.  Ethvert motorkøretøj, der ønskes anvendt til  

 udlejning uden fører, skal synes og godkendes af Statens Bilinspektion og  

 registreres til udlejning uden fører.
Et fabriksnyt standardtypegodkendt  

 eller anmeldt EF-typegodkendt motorkøretøj kræves dog ikke synet.
 Stk. 2.  Hvis motorkøretøjets ejer lader en anden person  

 etablere udlejningsforholdene, og hvis dette har karakter af en fast  

 forretningsforbindelse, således at den anden person selv træffer bestemmelse  

 om, hvem motorkøretøjet skal udlejes til, skal denne anden person registreres  

 som bruger og anses for udlejer.
Lejeren, føreren og benyttelsen af motorkøretøjet § 4.  Et motorkøretøj må kun lejes af en person, der  

 har gyldigt kørekort til den pågældende motorkøretøjskategori.
 Stk. 2.  Et motorkøretøj kan kun lejes af en juridisk  

 person, såfremt føreren har gyldigt kørekort til den pågældende  

 motorkøretøjskategori.
 Stk. 3.  Førere af lejede busser og lastbiler skal  

 opfylde de særlige uddannelseskrav, der er fastsat i overensstemmelse med  

 køre- og hviletidsbestemmelserne (blåt og hvidt kvalifikationsbevis).
§ 5.  Et motorkøretøj, der udlejes uden fører, må kun  

 føres af lejeren selv.
Udlejeren kan dog tillade, at motorkøretøjet føres af  

 andre navngivne personer, der anføres i lejekontrakten ved dennes oprettelse,  

 såfremt disse opfylder de i § 4 nævnte betingelser for at kunne leje  

 motorkøretøjet.
 Stk. 2.  Føreren skal medbringe den i henhold til § 7  

 oprettede lejekontrakt under kørslen.
 Stk. 3.  Førere af busser skal udover den i stk. 2  

 nævnte lejekontrakt medbringe den tilladelse til busudlejning, som  

 Persontrafikrådet har udstedt til udlejeren samt en erklæring fra udlejeren  

 om at have indskærpet reglerne om køre- og hviletid over for lejer eller  

 fører og have udleveret et eksemplar af disse bestemmelser til vedkommende.
Udlejerens forpligtelser § 6.  Udlejeren skal sikre sig, at de personer, der må  

 føre køretøjet, har gyldigt kørekort til det pågældende motorkøretøj.
Stk. 2.  For så vidt angår busser skal udlejeren  

 herudover sikre sig, at de personer, der må føre motorkøretøjet, opfylder  

 kravet om blåt og hvidt kvalifikationsbevis i overensstemmelse med køre- og  

 hviletidsbestemmelserne og udlevere et eksemplar af disse bestemmelser til  

 lejeren.
Busudlejeren skal endvidere udstede en erklæring til lejeren om, at  

 disse krav er indskærpet.
§ 7.  Før hver udlejning skal udlejeren oprette en  

 skriftlig lejekontrakt med lejeren.
Kontrakten skal udfærdiges i mindst to  

 eksemplarer, hvoraf lejeren skal have udleveret det ene.
De forpligtelser,  

 der påhviler lejeren ifølge §§ 4 og 5, stk. 1, skal være særskilt og tydeligt  

 fremhævet i kontrakten.
Det samme gælder bestemmelserne i § 10 om selvrisiko.
 Stk. 2.  Herudover skal udlejeren påføre kontrakten  

 følgende oplysninger:
 1. Lejerens fulde navn og bopæl.
 2. For udenlandske, ikke nordiske statsborgere tillige  

 passets (eller dermed ligestillet identitetskort) nummer, udstedelsessted- og  

 dato.
 3. Navnene på den eller de personer, der må føre  

 motorkøretøjet.
 4. Numrene på de foreviste kørekort, jf. § 6.
 5. Motorkøretøjets registreringsnummer.
 6. Tidspunktet for lejeforholdets begyndelse og ophør  

 med angivelse af dato og klokkeslæt.
 7. Når motorkøretøjer udlejes i henhold til § 2 i  

 bekendtgørelsen, skal nummeret på den tilladelse, der skal anvendes (busser,  

 lastbiler og sygetransport) eller bevillingsnummer (taxier), tillige anføres  

 på lejekontrakten.
 § 8.  Udlejeren skal opbevare sit eksemplar af  

 lejekontrakten i mindst 5 år.
Forsikring og selvrisiko § 9.  Udlejningsmotorkøretøjer skal ansvarsforsikres i  

 et af Finanstilsynet til tegning af ansvarsforsikringer for motorkøretøjer  

 anerkendt forsikringsselskab.
Hvis udlejeren ikke tegner kaskoforsikring for  

 motorkøretøjet, skal lejeren have samme retsstilling over for motorkøretøjets  

 ejer, som han ville have haft, hvis kaskoforsikring havde været tegnet.
Dette  

 skal tydeligt fremgå af kontrakten.
 Stk. 2.  Forsikringsaftalen skal udformes således, at  

 lejeren og de i § 5, stk. 1, nævnte førere anses for sikrede.  

 Forsikringsselskabet må - ud over selvrisikobestemmelserne i § 10 - kun gøre  

 regres gældende over for ovennævnte personer i overensstemmelse med  

 færdselslovens regler samt i tilfælde, hvor der foreligger overtrædelse af  

 reglerne i § 4, stk. 1 og stk. 2, og § 5, stk. 1.
 Stk. 3.  Såfremt de forpligtelser, der er pålagt  

 udlejeren i medfør af § 2, § 6 og § 7, ikke overholdes, bærer udlejeren i  

 forhold til forsikringsselskabet selv den fulde risiko for alle under såvel  

 ansvarsforsikringen som under en eventuel kaskoforsikring hørende skader, der  

 indtræder under udlejningen, medmindre det godtgøres, at skadens indtræden  

 eller omfang ikke skyldes, at nævnte forpligtelser ikke er overholdt.  

 Forsikringsselskabet er i øvrigt berettiget til at ophæve  

 forsikringsforholdet uden varsel, hvis forpligtelserne ikke overholdes.  

 Bestemmelserne i Justitsministeriets bekendtgørelse nr. 1171 af 16. december  

 1992 om ansvarsforsikring for motordrevne motorkøretøjer mv. finder i så fald  

 tilsvarende anvendelse.
 Stk. 4.  Anmeldelse til forsikringsselskabet af skader  

 under ansvarsforsikringen eller en eventuel kaskoforsikring skal være  

 ledsaget af den genpart af lejekontrakten, der i henhold til § 7 skal være  

 udfærdiget ved lejemålets indgåelse.
 § 10.  Udlejeren og lejeren kan aftale, at lejeren  

 skal holde udlejeren skadesløs for ethvert beløb på indtil 3.000 kr., som  

 udlejeren er pligtig at betale i medfør af bestemmelser i  

 ansvarsforsikringspolicen eller i en eventuel kaskoforsikringspolice om, at  

 udlejeren bærer en del af risikoen ved de under ansvarsforsikringen eller en  

 eventuel kaskoforsikring hørende skader.
Sanktioner § 11.  Med bøde straffes overtrædelse af denne  

 bekendtgørelses §§ 1 og 2, §§ 5-8 og § 9, stk. 1.
 Ikrafttrædelsesbestemmelser mv.
 § 12.  Denne bekendtgørelse træder i kraft den 1. juli  

 1997. § 2, stk. 3, nr. 4 træder dog i kraft 1. januar 1998. Samtidig med  

 bekendtgørelsens ikrafttræden ophæves Justitsministeriets bekendtgørelse nr.  

 172 af 8. maj 1963 om udlejning af motorkøretøjer uden fører med senere  

 ændringer.
