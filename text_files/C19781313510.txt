 I forbindelse med stigende svineslagtninger er der på flere slagterier  

 opstået problemer med at slagte svinene inden for den normale arbejdstid.
 Man forsøger flere steder i første omgang at løse problemet ved at sætte  

 slagtehastigheden op.
 Da dette ikke alle steder kan give en tilfredsstillende løsning, er man på  

 nogle slagterier inde på at slagte uden pauser og i stedet afvikle pauserne  

 ved en »glidende afløsning«.
 Dette forudsætter, at de kontrollerende dyrlæger ved båndkontrollen går  

 ind i en tilsvarende glidende afløsning, som man er i gang med at aftale med  

 slagteriarbejderne.
 Veterinærdirektoratet ser ikke noget til hinder for, at dyrlægerne  

 deltager i en sådan glidende afløsning.
 Forudsætningen må dog være, at de hidtidige pause-vilkår ikke bliver  

 ændret i tidsmæssigt henseende, samt at det er muligt at få den nødvendige  

 medhjælp til afløsningen, idet man ikke kan forvente, at overdyrlægen eller  

 den efterkontrollerende dyrlæge kan dække afløsningen alene.
 Resultatet vil dog afhænge af de lokale forhold og tilrettelægningen af  

 kontrollen, hvorfor nærmere drøftelse må foretages med vedkommende  

 veterinærkontrol og evt. veterinærinspektør.
 Såfremt denne form for pause-afvikling får et større omfang, vil man være  

 indstillet på om nødvendigt at tage en drøftelse med dyrlægeforeningen og  

 branchen herom.
 P.V.V.
K.
Hermansen.
