Klage  

 over manglende kikkertundersøgelse af knæ og ukorrekt diagnose Nævnet fandt ikke grundlag for kritik af reservelægens  

 undersøgelse af patienten på skadestuen, men fandt dog, at det havde været  

 hensigtsmæssigt, om reservelægen havde foretaget en klinisk vurdering af både  

 passive og aktive bevægeudslag i knæet.
Det fremgik af journalen, at  

 reservelæge  

 fandt direkte ømhed på ydersiden af knæet og væskeansamling i knæleddet, men  

 ingen  

 ømhed over ledlinierne og ingen tegn på overrivning af korsbåndene i knæet.  

 Røntgenundersøgelsen viste ikke tegn på brud, og reservelægen vurderede, at  

 smerterne i knæet skyldtes slaget.
Nævnet oplyste, at en objektiv  

 undersøgelse  

 af en knæskade normalt omfatter en vurdering af patientens aktive bevægeevne  

 og  

 passive bevægeudslag, og at det er typisk for overrivning af lårets  

 strækkemuskel, at der er manglende eller besværet udstrækning af knæet.
Nævnet fandt ikke grundlag for kritik af overlægens  

 undersøgelse af patienten, idet han på grund af hævelse og misfarvning af  

 knæet  

 samt tendens til sårdannelse ordinerede en røntgenundersøgelse.
Denne viste  

 normale forhold, bortset fra tegn på forandringer efter borehullet gennem  

 knæskallen  

 samt en lille knoglenydannelse i toppen af knæskallen.
Overlægen fandt derfor  

 ikke indikation for yderligere kirurgisk behandling, men instruerede  

 patienten  

 i optræning af knæet, idet han tolkede generne som værende forårsaget af  

 manglende styrke i knæets strækkemuskel.
Nævnet oplyste, at det er normalt,  

 at  

 der som følge af en læsion kan udvikles en smertetilstand, som kan tilskrives  

 arvævsdannelse og slidgigtlignende forandringer i knæet.
