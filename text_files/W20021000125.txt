Ekspropriation af arealer mv. til anlæg af  

 naturgasdistributionsledning Den 22. oktober 2002 kl.  

 10.00 blev Taksationskommissionen for veje m.v. i Ringkjøbing Amt sat af  

 formanden,  

 dommer Steen Løvbjerg Nielsen, Ringkøbing, med medlemmerne Eddy Schou, Hvide  

 Sande, og Birger Hedegaard Jensen, Kølkær.
 Som sekretær fungerede  

 retsassessor Frank Mørch, Ringkøbing.
 Der foretoges:
V 5/2002 Begæring om taksation fra Ikast Kommune i anledning af  

 ekspropriation af arealer m.v. til anlæg af naturgasdistributionsledning.
Lodsejer: Peter Odsbjerg Pedersen og Ilse Marie Madsen Der fremlagdes:
 I.
Brev af 5. juli 2002 med bilag 1  22 fra Ikast Kommune med  

 anmodning om taksation II.
Brev af 17. september 2002 fra advokat K.
W.
Schmith.
 III.
 Brev af 1. oktober 2002 fra advokat Egon Bjørn Andersen.
 Landinspektør Jørgen  

 Rasmussen, Viborg, mødte som bistand for kommissionen.
 For og med Ikast Kommune  

 v/Gunnar Jakobsen, Jørgen Elsborg og Børge Dahl mødte advokat Egon Bjørn  

 Andersen, Herning.
 Tage Landgreve mødte for  

 Nautrgas Midt/Nord I/S.
For og med lodsejeren Peter  

 Odsbjerg Pedersen mødte advokat K.
W.
Schmith, Skive.
 Kommissionen foretog  

 besigtigelse af ejendommen.
 Kommissionen henlagde  

 herefter mødet til Medi Hotel, Ikast.
 Det blev oplyst, at Peter  

 Odsbjerg Pedersen nu er eneejer af ejendommen.
Advokat Egon Bjørn Andersen  

 redegjorde for sagens forløb, ekspropriationens omfang og kommunens  

 erstatningstilbud.
Han anførte, at det endelige erstatningstilbud (bilag 10)  

 er  

 fastsat på sædvanlig vis i en sag som den foreliggende i overensstemmelse med  

 retningslinierne for frivillige erstatningsaftaler (bilag 13). Der er ikke  

 påvist særlige forhold vedrørende indgrebet, og der bør derfor ikke udover  

 det  

 tilbudte beløb tilkendes lodsejeren yderligere erstatning.
Tage Landgreve redegjorde  

 nærmere for linieføringen gennem lodsejerens ejendom.
Linieføringen er ændret  

 i  

 forhold til det oprindelig udkast efter indgået aftale med lodsejeren under  

 en  

 fogedforretning.
Advokat K.
W.
Schmith  

 nedlagde påstand om sagens afvisning under henvisning til, at  

 taksationskommissionen  

 ikke kan træffe afgørelse i sagen.
Til støtte herfor anførte han, at  

 ekspropriationsbeslutningen er behæftet med så væsentlige retlige mangler, at  

 der foreligger en ugyldig forvaltningsakt, og beslutningen kan derfor ikke  

 anvendes i sagens videre forløb.
Han henviste herved til  

 Indenrigsministeriets  

 besvarelse af en række spørgsmål i brev af 20. november 2001 (bilag 14). Det  

 kan i henseende hertil ikke tillægges betydning, at lodsejeren har indgået et  

 retsforlig vedrørende linieføringen, idet dette er sket under urigtige  

 forudsætninger,  

 og lodsejeren er således ikke bundet heraf.
For så vidt angår  

 erstatningsspørgsmålet, hvis kommissionen finder, at den kan træffe afgørelse  

 herom, har lodsejeren som sådan ingen bemærkninger hertil.
Det bliver således  

 ikke bestridt, at erstatningstilbudet er fastsat i overensstemmelse med  

 sædvanlige retningslinier.
Under hensyn til sagens karakter og omfang bør der  

 dog herudover tilkendes lodsejeren et beløb til sagkyndig bistand.
Over for afvisningspåstanden  

 anførte advokat Egon Bjørn Andersen, at taksationskommissionen ikke har  

 kompetence til at tage stilling til, om den af kommunen trufne  

 ekspropriationsbeslutning er ugyldig.
Dette spørgsmål henhører alene under  

 domstolene.
Der skal herved bemærkes, at det forhold, at Indenrigsministeriet  

 er af den opfattelse, at der i et vist omfang er handlet i strid med loven,  

 ikke samtidig er ensbetydende med, at den beslutning, der er truffet, er  

 ugyldig, og selv om dette måtte være tilfældet, er det efter retspraksis  

 tvivlsomt, om denne ugyldighed skal medføre, at lodsejeren kan kræve  

 opgravning  

 af ledningen.
Hertil kommer, at der er indgået et retsforlig med lodsejeren  

 om  

 linieføringen, der medførte en ændring af det oprindelige udkast, og  

 lodsejeren  

 må derfor anses for at have godkendt ekspropriationen.
Under alle  

 omstændigheder kan taksationskommissionen efter vejlovens § 53 kun tage  

 stilling til erstatningsspørgsmålet og udelukkende dette, når der rent  

 faktisk  

 er sket et indgreb, som ikke er tilsidesat af domstolene.
Lodsejeren redegjorde  

 nærmere for baggrunden for det indgåede forlig i fogedretten.
Det er  

 lodsejerens opfattelse, at forliget er indgået under falske forudsætninger.
 Parterne forlod herefter  

 mødet.
Efter votering afsagdes  

 følgende K E N D E L S E :
 Kommissionen finder, at det  

 i medfør af vejlovens § 52 påhviler en myndighed, der har truffet  

 ekspropriationsbeslutning, at indbringe erstatningsspørgsmålet for  

 vedkommende  

 taksationskommission til afgørelse, jf. lovens § 57. Kommissionen finder, at  

 bestemmelsen forudsætter, at der er truffet beslutning om, hvorvidt og i  

 bekræftende fald hvorledes ekspropriationen og foranstaltningerne skal  

 gennemføres, jf. § 49, stk. 1. Kommissionen lægger til grund, at Ikast  

 Kommune  

 den 22. april 1997 traf en ekspropriationsbeslutning, der opfyldte disse  

 betingelser, og kommissionen finder, at det herefter påhviler  

 taksationskommissionen at træffe afgørelse om erstatningsspørgsmålet i  

 ethvert  

 tilfælde, hvor ekspropriationsbeslutningen ikke er ophævet og der ikke  

 verserer  

 en klage, der kan medføre en ophævelse af ekspropriationen som omhandlet i  

 lovens § 52. Kommissionen finder derimod ikke, at der er hjemmel til, at  

 taksationskommissionen afviser at behandle en sag som følge af, at en  

 lodsejer  

 påtænker at anlægge retssag med påstand om ophævelse af de ved  

 ekspropriationen  

 foretagne foranstaltninger.
 Kommissionen finder  

 herefter, at kommissionen skal træffe afgørelse om erstatningsspørgsmålet,  

 således at der herved bliver taget stilling til, hvilken erstatning der skal  

 tilkendes lodsejeren, såfremt indgrebene som følge af ekspropriationen  

 faktisk  

 bliver gennemført som tilsigtet.
 Herefter, og da lodsejeren  

 ikke har haft bemærkninger til erstatningstilbudet, der er fastsat efter  

 sædvanlige retningslinier, fastsætter kommissionen erstatningen i  

 overensstemmelse hermed.
Herudover tilkender  

 kommissionen lodsejeren et beløb på 5.000 kr. til sagkyndig bistand som  

 nedenfor bestemt T h i  

    

 b e s t  

 e m m e s:
 Ikast Kommune betaler i erstatning til lodsejeren Peter  

 Odsbjerg Pedersen 8.330,40 kr.
 Erstatningen forrentes med den den 22. april 1997 fastsatte  

 diskonto fra denne dato, til betaling sker.
 I godtgørelse for udgifter til sagkyndig bistand tilkendes  

 lodsejerne 5.000 kr., der betales af Ikast Kommune.
