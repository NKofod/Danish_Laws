Resumé En kvinde klagede over at Indenrigsministeriet havde stadfæstet  

 Direktoratet for Udlændinges afgørelse om at udvise hende på grund af  

 ulovligt  

 ophold.
Direktoratet henviste til at kvinden havde opholdt sig ulovligt i  

 landet i omtrent fire måneder.
Kvinden havde søgt om opholdstilladelse på grund af forventet  

 indgåelse af ægteskab, hvilket også senere var sket.
Da statsamtet havde  

 anmodet om yderligere dokumentation for at kvinden var blevet skilt i sit  

 hjemland, havde Direktoratet for Udlændinge forlænget fristen for udrejse med  

 en måned.
 Ombudsmanden udtalte på baggrund af direktoratets egen  

 beskrivelse af sagsforløbet at længden af det ulovlige ophold måtte beregnes  

 for tiden indtil ægteskabet indgås, og ansøgeren havde således alene opholdt  

 sig ulovligt i landet tre en halv måned.
Ombudsmanden udtalte endvidere at udgangspunktet er, at ansøgeren  

 selv bærer risikoen for at det varer så længe at fremskaffe dokumentation at  

 en  

 administrativt fastsat tidsfrist for opholdstilladelse udløber.
Ombudsmanden  

 mente imidlertid at det faktum at forsinkelsen i sagen i hvert fald delvist  

 skyldtes statsamtets lange sagsbehandlingstid, var en særlig formildende  

 eller  

 undskyldende grund for varigheden af det ulovlige ophold.
Ombudsmanden  

 henstillede at ministeriet genoptog sagen. (J.nr. 1996-131-649).
Udvisning på grund af ulovligt ophold Af sagen fremgik at den  

 colombianske statsborger A indrejste visumfrit i Danmark den 29. november  

 1994. Hun kunne herefter opholde sig lovligt i Danmark indtil den 1. marts  

 1995. Ved ansøgningsskema til Direktoratet for Udlændinge af 15. marts 1995  

 ansøgte A om opholdstilladelse på baggrund af forventet indgåelse af ægteskab  

 med den danske statsborger B.
 A var fraskilt, og  

 Direktoratet for Udlændinge bad hende den 27. april 1995 om at indsende  

 dokumentation for ansøgning om godkendelse af skilsmissen her i landet og  

 dokumentation for hvornår afgørelsen kunne forventes at foreligge.
Den 3. maj 1995 bekræftede  

 Københavns Statsamt over for direktoratet at ansøgningen var under  

 ekspedition  

 og kunne forventes afsluttet inden for fire uger.
På den baggrund forlængede  

 Direktoratet for Udlændinge A's udrejsefrist til den 29. maj 1995.  

 Direktoratet  

 tilkendegav samtidig at yderligere forlængelse ikke kunne forventes medmindre  

 hun indgik ægteskab med en i Danmark fastboende person, og betingelserne i  

 øvrigt var opfyldt.
 Den 28. juni 1995 skrev  

 Københavns Statsamt således til A:
 "De har i skrivelse af  

 16. marts 1995 ansøgt om godkendelse af colombiansk skilsmissedokument, samt  

 fritagelse for at fremlægge skifteattest i forbindelse med indgåelse af nyt  

 ægteskab.
 Statsamtet har forelagt Deres  

 ansøgning for Civilretsdirektoratet.
 Civilretsdirektoratet har  

 oplyst, man ikke kan godkende vedlagte folkeregisterudskrifter som  

 tilstrækkeligt  

 bevis for, at ægteskabet mellem Dem og (C) er endeligt opløst.
 Til brug for en eventuel  

 viderebehandling af sagen skal man anmode om, at der fremlægges et egentligt  

 skilsmissedokument med dokumentation for retskraft og behørig legalisering.
 Ved legalisering forstås, at  

  

 udstederens  

  

 signatur (og kompetence)  

 bekræftes af dennes overordnede (ved dommeres signatur formentlig  

 Justitsministeriets), hvis signatur igen bekræftes af Udenrigsministeriet,  

 således at Den danske Ambassade kan bekræfte Udenrigsministeriets  

 legalisering.
Statsamtet beklager den sene  

 besvarelse." Det fremgik herefter af  

 sagens akter at skilsmissedommen fra Colombia blev legaliseret den 7. april  

 1995 af direktoratet for de lokale domsmyndigheder og den 10. april 1995 af  

 det  

 colombianske udenrigsministerium.
Det Kongelige Danske Generalkonsulat i  

 Bogota bekræftede den 3. august 1995 oversættelsen.
Den 6. september 1995  

 godkendte statsamtet dommen som tilstrækkelig dokumentation for at A's  

 tidligere ægteskab var endeligt opløst.
 Den 16. september 1995 blev A  

 og B gift på Gentofte Rådhus.
Den 27. september 1995  

 orienterede B ved personlig henvendelse Direktoratet for Udlændinge om det  

 indgåede ægteskab.
Direktoratet betragtede henvendelsen som en ansøgning om  

 opholdstilladelse for A i medfør af udlændingelovens § 9, stk. 1, nr. 2.
 I en afgørelse af 28.  

 september 1995 afslog direktoratet ansøgningen og anførte følgende:
 "...
 Efter udlændingelovens § 10,  

 stk. 1, nr. 2, kan der uanset bestemmelserne i udlændingelovens §§ 6-9 kun,  

 når særlige grunde taler derfor, gives opholdstilladelse hvis der foreligger  

 omstændigheder, som kunne medføre udvisning efter udlændingelovens kapitel 4.
 Efter udlændingelovens § 24,  

 nr. 5, kan der ske udvisning hvis en udlænding opholder sig her i landet uden  

 fornøden tilladelse.
 Direktoratet har ved  

 afgørelsen lagt vægt på, at De har opholdt Dem ulovligt her i landet siden  

 den  

 29. maj 1995, og således vil kunne udvises af landet efter udlændingelovens §  

 24, nr. 5.
 De har på nuværende tidspunkt  

 opholdt Dem ulovligt her i landet i omtrent 4 måneder.
 Direktoratet skal på baggrund  

 heraf meddele Dem, at De udvises af landet med indrejseforbud indtil den 1.  

 juli 1998 efter udlændingelovens § 24, nr. 5, jfr. § 32, stk. 1.
 Direktoratet har ved  

 afgørelsen lagt vægt på Deres langvarige ulovlige ophold i Danmark, ligesom  

 direktoratet ikke finder, at der er omstændigheder som nævnt i  

 udlændingelovens  

 § 26, som kan føre til at udvisning bør undlades.
 Det påhviler Dem herefter at  

 udrejse af landet straks.
..." Afgørelsen blev påklaget til  

 Indenrigsministeriet der den 10. januar 1996 stadfæstede direktoratets  

 afgørelse.
 I klagen til mig af 15.  

 januar 1996 anførte A og B bl.a. følgende:
"Den 16. marts 1995  

 henvendte min kone (som jeg har kendt i ca 2 1/2 år, og boet sammen med siden  

 december 94) og jeg os til Københavns Statsamt for at få godkendt hendes  

 colombianske skilsmissepapirer, så vi kunne blive gift i Danmark.
De papirer,  

 som min kone havde fået udleveret ved sin skilsmisse og medbragt til Danmark,  

 kunne ikke umiddelbart godkendes, og man bad os om at fremskaffe 'en  

 udskrift',  

 der var stemplet af myndighederne i Colombia.
Disse blev fremskaffet og  

 indsendt til Statsamtet medio april 95 - altså kunne vi stadig nå at blive  

 gift  

 inden hendes opholdstilladelse udløb.
Følgelig fik vi d. 27. april  

 en opfordring fra Direktoratet for Udlændinge om at fremskaffe en udtalelse  

 fra  

 Statsamtet om at vores sag var under behandling og om hvor lang tid dette  

 ville  

 forventes at tage.
Denne blev fremskaffet.
Det viste sig senere at man  

 forventede  

 en sagsbehandling på ca. 4 uger.
Men først d.  

  

 28. juni,  

  

 efter at have rykket Statsamtet, modtog vi besked om at  

 de sidst fremsendte skilsmissedokumentet heller ikke kunne godkendes - og  

 hvilke dokumenter og med hvilke attestationer man  

  

 egentlig  

  

 ønskede.
 Også disse dokumenter blev  

 fremskaffet og endelig godkendt d. 8. august, så vi kunne blive gift så  

 hurtigt  

 som muligt, d. 16. august 1995 (skal formentlig være 8. henholdsvis 16.  

  

 september  

  

 1995, min bemærkning).
..." I brev af 8. februar 1996  

 anførte A videre følgende:
 "...
 Jeg kan oplyse, at vi søgte  

 hjælp hos myndighederne både for at bede om oplysninger og vejledning, derfor  

 spørger vi:
 Hvis man i  

  

 DIREKTORATET FOR UDLÆNDINGE  

  

 vidste, at  

 man i  

  

 STATSAMTET  

  

 'undersøgte' vores  

 sag, og at den var 'forsinket', hvorfor:
gjorde man mig ikke opmærksom på, at det var bedre at  

 forlade landet for ikke at udsætte mig for en udvisning? (Jeg var hele tiden  

 bange for at rejse, fordi jeg troede, at det måtte jeg ikke!) tillod man os at gifte os, og nu nægter man os retten  

 til at blive sammen? har man nu, medens man undersøger vores sag, tilladt  

 mig at blive i landet, hvorimod det var en forbrydelse at blive i landet,  

 medens:
det behagede dem at give os navn og type på det krævede  

 dokument og de undersøgte ægtheden deraf? ..." I udtalelser til mig af 5. og  

 14. marts 1996 har Udlændingestyrelsen og Indenrigsministeriet henholdt sig  

 til  

 de trufne afgørelser.
I brev af 9. april 1996 afgav  

 jeg en foreløbig redegørelse og bad heri Indenrigsministeriet om en  

 supplerende  

 udtalelse.
Mine bemærkninger i den foreløbige udtalelse var i alt væsentligt  

 overensstemmende med det jeg udtalte i mit afsluttende brev til A.
I brev af 17. september 1996  

 meddelte Indenrigsministeriet at man havde genoptaget behandlingen af sagen  

 og  

 samtidig (den 17. september 1996) meddelt A at man efter en fornyet  

 gennemgang  

 af sagen havde fundet det rettest at den pågældendes udvisning med  

 indrejseforbud blev ophævet.
Ministeriet anmodede samtidig styrelsen om at  

 genoptage sagen for så vidt angik den pågældendes ansøgning om  

 opholdstilladelse  

 efter udlændingelovens § 9, stk. 1, nr. 2.
Ombudsmandens udtalelse "  

  

 1:
 Udlændingelovens § 9, stk. 1,  

 nr. 2, § 10, stk. 1, nr. 2, § 24, stk. 5, og § 32, stk. 1, er formuleret  

 således:
 '  

  

 § 9.  

  

 Efter ansøgning gives der opholdstilladelse til:
 ...
2) En udlænding over 18 år,  

 som samlever på fælles bopæl i ægteskab eller fast samlivsforhold af længere  

 varighed med en i Danmark fastboende person over 18 år, der har dansk indfødsret har indfødsret i et af de nordiske lande har opholdstilladelse efter §§ 7-8 eller lovligt har boet her i landet mere end de sidste 5 år.' § 10.  

  

 Uanset bestemmelserne i §§ 6-9 kan der kun, når særlige  

 grunde taler derfor, gives opholdstilladelse:
 ...
 2) Hvis der i øvrigt foreligger  

 omstændigheder, som kunne medføre udvisning efter reglerne i kapitel 4,  

 eller...
 § 24.  

  

 Andre udlændinge kan udvises:
 ...
 5) Hvis udlændingen opholder  

 sig her i landet uden fornøden tilladelse.
§ 32.  

  

 En dom, kendelse eller beslutning, hvorved en udlænding udvises,  

 medfører, at udlændingens visum og opholdstilladelse bortfalder, og at  

 udlændingen ikke uden tilladelse på ny må indrejse og opholde sig her i  

 landet  

 (indrejseforbud). Indrejseforbuddet kan tidsbegrænses og skal i så fald  

 udløbe  

 en 1. januar eller en 1. juli.' Ifølge bemærkningerne til  

 udkastet til udlændingelovens § 11 som svarer til den vedtagne lovs § 10,  

 stk.  

 1, forudsætter bestemmelsen at der foretages en afvejning mellem de i  

 bestemmelsen nævnte forhold som taler imod opholdstilladelse, og de grunde  

 som  

 taler for at ansøgningen imødekommes (betænkning nr. 968/1982, s. 150).
 I denne sag har Direktoratet  

 for Udlændinge og Indenrigsministeriet ved afgørelsen lagt vægt på at (A) ved  

 direktoratets afgørelse havde opholdt sig ulovligt i landet i omtrent fire  

 måneder.
Direktoratet for Udlændinge  

 har tidligere - bl.a. i en sag jeg har afsluttet ved skrivelse af 22. marts  

 1989 - redegjort for praksis vedrørende udvisning for ulovligt ophold af  

 visumfri udlændinge.
Direktoratet anførte dengang (i en udtalelse af 19.  

 april  

 1988) følgende:
'Direktoratets afgørelse er  

 truffet i overensstemmelse med sædvanlig praksis, hvorefter der sker  

 udvisning  

 for ulovligt ophold af visumfri udlændinge, der opholder sig ulovligt her i  

 landet udover en periode, der svarer til den visumfri periode.
Da pågældendes  

 ægteskab er indgået efter forløbet af 3 måneders ulovligt ophold, kan den  

 omstændighed, at pågældende har indgået ægteskab med en dansk statsborger,  

 ikke  

 bevirke, at udvisning for ulovligt ophold ikke finder sted.' Sagen er omtalt i  

 Udlændingeloven med kommentarer af Herman Langlouis og Claus W.
Tornøe, 2.  

 udg., s. 143 (vedr. § 10, stk. 1) og s. 216 (vedr. § 24, stk. 5), hvor der er  

 anført følgende om praksis vedrørende udvisning:
 '  

  

 Visumfrie udlændinge:
 Ulovligt ophold for visumfrie  

 udlændinge fører til udsendelse, men normalt først til udvisning med  

 indrejseforbud, når det  

  

 ulovlige  

  

 ophold er på  

  

 2½ måned  

  

 eller derover.  

 Det betyder, at det samlede ophold skal være på 5½ måned eller derover.
 ...
 Visumfrie udlændinge gift med en dansk statsborger eller med en her i  

 landet fastboende udlænding:
Efter ovennævnte hovedregel  

 udvises udlændinge først efter ca. 5½ måneds samlet ophold.
Er ægteskab  

 indgået  

 under de første 6 måneders ophold, vil der således normalt ikke ske  

 udvisning,  

 idet der så er tale om en mere 'formel overtrædelse'.
Er ægteskabet derimod indgået  

 efter et samlet ophold på 6 måneder, sker der som hovedregel udvisning for  

 ulovligt ophold, idet et ægteskab ikke kan gøre et ulovligt ophold lovligt.  

 Se  

 herved F.O. j.nr. 1988-543-613 gengivet i kommentaren til § 10, stk. 1, nr.  

 2.  

 Foreligger der særlige formildende eller undskyldelige grunde for det  

 ulovlige  

 ophold, kan der efter en konkret vurdering blive tale om at undlade at  

 foretage  

 udvisning.' 2:
På baggrund af myndighedernes  

 praksis som den er gengivet ovenfor, må jeg lægge til grund at længden af et  

 ulovligt ophold hvorunder en udlænding bliver gift med en dansk statsborger,  

 beregnes for tiden  

  

 indtil ægteskabet  

 indgås.  

  

 Jeg må endvidere forstå det direktoratet har anført i afgørelsen  

 af 28. september 1995 således, at det ulovlige ophold  

  

 er beregnet fra  

  

 den 29. maj 1995. Perioden fra den 1. marts 1995  

 til den 4. maj 1995 hvor direktoratet forlængede udrejsefristen, er således  

 ikke indgået ved beregningen af det ulovlige ophold.
Parterne indgik ægteskab  

 den 16. september 1995, og det ulovlige ophold har således været ca. tre en  

 halv måned.
 3:
Det har påhvilet ansøgeren  

 selv at sørge for at indhente den fornødne dokumentation for at hendes  

 tidligere  

 ægteskab var opløst, således at betingelsen for at indgå nyt ægteskab - og på  

 den baggrund få opholdstilladelse her i landet - var opfyldt.
Ansøgeren må  

 således som udgangspunkt bære risikoen for at fremskaffelse af dokumentation  

 tager så lang tid at en administrativt fastsat tidsfrist for (forlænget)  

 opholdstilladelse udløber.
 I denne sag gør sig  

 imidlertid det særlige gældende at 'forsinkelsen' i hvert fald delvis skyldes  

 Københavns Statsamts (lange) sagsbehandlingstid som statsamtet beklagede i  

 brevet  

 til ansøgeren den 28. juni 1995.
På baggrund af det jeg har  

 anført ovenfor under  

  

 2  

  

 - og under  

 henvisning til at Indenrigsministeriet den 17. september 1996 i anledning af  

 min supplerende høring af ministeriet har ophævet afgørelsen om udvisning -  

 må  

 jeg lægge til grund at (A) efter myndighedernes praksis ikke var blevet  

 udvist  

 hvis ægteskabet var blevet indgået en halv til en hel måned tidligere.
Under  

 henvisning til at der foreligger en forsinkelse i sagen der skyldes en dansk  

 myndighed, har der efter min opfattelse været tale om en sådan særlig  

 formildende eller undskyldelig grund for varigheden af det ulovlige ophold at  

 Direktoratet for Udlændinge ikke den 28. september 1995 burde have truffet  

 afgørelse om udvisning, og at Indenrigsministeriet ikke den 10. januar 1996  

 burde have stadfæstet afgørelsen.
