Indledning Nærværende bestemmelser indeholder de minimumskrav, som et radioanlæg til  

 fjernstyring af modeller m.m. skal opfylde for at kunne godkendes af  

 Teleinspektionen til brug i frekvensbåndene 27, 35, 40 samt 433 MHz.
 Bestemmelserne er baseret på CEPT rekommandation T/R 20-03 vedrørende  

 målemetoder og specifikationer for low-power radiokommunikationsudstyr inden  

 for ISM-båndet.
1. OPLYSNINGER VEDR.
PRØVNING, GEBYR OG GODKENDELSE 1.1 Anmodning om prøvning Når et anlæg ønskes prøvet med henblik på godkendelse, rettes skriftlig  

 henvendelse herom til et autoriseret laboratorium.
Oplysning om autoriserede  

 laboratorier kan fås ved henvendelse til:
Teleinspektionen Islands Brygge 81 2300 København S Tlf. 31 54 47 96 Udstyret indleveres til det valgte prøvningslaboratorium.
 Anmodningsformularen, som kan rekvireres hos prøvningslaboratoriet, skal  

 indeholde oplysninger om anlæggets fabrikat og typebetegnelse samt være  

 ledsaget af de for prøvningen nødvendige specifikationer bl.a.:
Frekvensområde Antal kanaler Driftspænding Sendeeffekt (nominel) Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om prøvning skal være ledsaget af en komplet teknisk  

 beskrivelse af anlægget, bl.a. indeholdende diagrammer og styklister.
Endvidere bør der medsendes en målerapport med måleresultater omfattende  

 alle de i bestemmelserne beskrevne målinger.
Har rekvirenten ved sine  

 målinger set sig nødsaget til at anvende målemetoder eller målebetingelser,  

 der ikke er helt identiske med nærværende bestemmelser, skal målerapporten  

 indeholde de nødvendige oplysninger herom.
 Målerapporter og beskrivelser, der indleveres i forbindelse med prøvning  

 af anlæg, forbliver hos laboratoriet.
1.2 Indlevering af anlæg til prøvning Al transport af anlæg til og fra laboratoriet påhviler rekvirenten.  

 Laboratoriet kan forlange, at rekvirenten opstiller, tilslutter og klargør  

 anlægget til prøvning.
1.3 Valg af anlæg til prøvning Rekvirenten skal normalt stille et eksemplar taget fra produktionen til  

 rådighed for prøvningen.
1.4 Enkeltkanal-anlæg Rekvirenten kan vælge en hvilken som helst af kanalerne inden for  

 udstyrets specificerede frekvensområde til prøvningen.
Laboratoriet  

 forbeholder sig dog ret til at forlange udstyr for prøvning på andre kanaler  

 inden for udstyrets frekvensområde, hvis man skønner, at særlige  

 omstændigheder gør det ønskeligt.
1.5 Flerkanal-anlæg Prøvningsmålingerne behøver normalt kun at blive foretaget på op til 3  

 kanaler, idet de 3 kanaler vælges med en nær den nedre grænse, en omtrent i  

 midten og en nær den øvre grænse af det frekvensområde inden for hvilket, der  

 kan skiftes kanaler.
Laboratoriet forbeholder sig dog ret til at forlange  

 udstyr for prøvning på andre kanaler inden for udstyrets frekvensområde, hvis  

 man skønner, at særlige omstændigheder gør sig gældende.
1.6 Gebyr for prøvning Gebyr for prøvning fastsættes af laboratoriet.
1.7 Godkendelse Efter prøvning kan den nødvendige dokumentation bl.a.  

 måleattest/målerapport med henblik på opnåelse af typegodkendelse indsendes  

 til Teleinspektionen.
Her kan ligeledes rekvireres: Bestemmelser om  

 typegodkendelse og andre former for godkendelse af teleterminaludstyr,  

 radiokommunikationsudstyr og fællesantenneudstyr.
2. ALMINDELIGE KRAV TIL ANLÆGGET 2.1 Frekvensområde Følgende frekvenser kan anvendes:
2.2 Kanalafstand Kanalafstanden er 10 kHz på frekvenser under 50 MHz, og 25 kHz på  

 frekvenser over 50 MHz.
2.3 Modulationstyper Alle sendetyper med undtagelse af overførsel af tale o.l. er tilladt.
2.4 Syntese- og PLL-systemer Hvis senderfrekvensen styres af et syntese- og/eller PLL-kredsløb, må  

 senderen ikke være virksom, hvis synkroniseringen til disse kredsløb mangler.
2.5 Anlæg med fast monteret antenne Nærværende bestemmelser gælder både for anlæg med stik til ekstern antenne  

 samt anlæg med fast monteret antenne (integreret antenne).
 I denne bestemmelse er en fast monteret antenne defineret som en antenne,  

 der er konstrueret til at sidde permanent på anlægget uden brug af stik  

 og/eller antennekabel.
2.6 Mekanisk og elektrisk design Reguleringer til justering af modulationen må ikke være tilgængelige for  

 brugeren af anlægget.
3. PRØVNINGSBETINGELSER 3.1 Normale og særlige prøvningsbetingelser Prøvningsmålingerne foretages under normale samt, hvor det er nævnt, under  

 særlige prøvningsbetingelser (pkt. 3.3 til 3.5).
3.2 Spændingsforsyning Under prøvningsmålingerne forsynes udstyret fra en udvendig  

 spændingskilde, der kan levere forsyningsspændinger som beskrevet i pkt.  

 3.3.2 og 3.4.2. Spændingsforsyningens impedans skal være så lav, at dens  

 indflydelse på måleresultaterne er uden betydning.
 Forsyningsspændingen måles på udstyrets indgangsklemmer.
 Hvis udstyret er monteret med fast forbundet fødekabel, måles  

 forsyningsspændingen, hvor dette kabel er tilsluttet udstyret.
 Ved udstyr for indbyggede batterier tilsluttes spændingskilden så tæt som  

 muligt ved batteriklemmerne.
 Under prøvningen holdes forsyningsspændingen inden for +/-3% af den  

 nominelle værdi.
 Fabrikanten opgiver hvilken eller hvilke nominelle forsyningsspændinger,  

 udstyret er beregnet for.
3.3 NORMALE PRØVNINGSBETINGELSER 3.3.1 Normal temperatur og fugtighed Prøvning under normale prøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem +15 grader C og +35 grader C og relative fugtigheder  

 mellem 20% og 75%.
3.3.2 Forsyningsspændinger ved prøvning under normale prøvningsbetingelser 3.3.2.1 Forsyning fra nettet Ved prøvning under normale prøvningsbetingelser tilføres udstyr beregnet  

 for tilslutning til det almindelige forsyningsnet en forsyningsspænding lig  

 forsyningsnettets nominelle spænding med frekvensen 50 +/-1 Hz.
3.3.2.2 Blyakkumulatorer med laderegulering for anvendelse i  

 motorkøretøjer Hvor radioudstyret er beregnet til brug i forbindelse med de sædvanlige i  

 motorkøretøjer anvendte blyakkumulatorer med reguleret ladeaggregat, anvendes  

 under prøvningen en forsyningsspænding på 1,1 gange batteriets nominelle  

 spænding (6 Volt, 12 Volt etc.).
3.3.2.3 Andre forsyningsspændinger For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), opgives  

 prøvningsspændingen af fabrikanten.
3.4 SÆRLIGE PRØVNINGSBETINGELSER 3.4.1 Temperaturer ved prøvning under særlige betingelser Ved prøvning under særlige betingelser foretages målingerne i  

 overensstemmelse med pkt. 3.5 ved temperaturerne -10 grader C og +55 grader  

 C.
3.4.2 Forsyningsspænding ved prøvning under særlige betingelser 3.4.2.1 Forsyning fra nettet For udstyr, der er beregnet for tilslutning til det normale forsyningsnet,  

 vil prøvningsspændingerne under særlige betingelser være forsyningsnettets  

 nominelle spænding +/-10 % med frekvensen 50 +/-1 Hz.
3.4.2.2 Blyakkumulatorer med laderegulering for anvendelse i  

 motorkøretøjer Hvor radioudstyret er beregnet til brug i forbindelse med de sædvanlige i  

 motorkøretøjer anvendte blyakkumulatorer med reguleret ladeaggregat, anvendes  

 ved prøvning under særlige betingelser en forsyningsspænding på 1,3 og 0,9  

 gange den nominelle forsyningsspænding (6 Volt, 12 Volt etc.).
3.4.2.3 Andre forsyningsspændinger For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), vil  

 forsyningsspændingen ved prøvning under særlige prøvningsbetingelser være:
 1. For almindelige tør-batterier og lithium-batterier:  

 0,85 gange den nominelle batterispænding.
 2. For kviksølv-batterier: 0,9 gange den nominelle  

 batterispænding.
 3. For andre typer batterier: Opgives  

 minimumspændingen af fabrikanten.
3.5 TEMPERATUR-PRØVER 3.5.1 Fremgangsmåde Før hver prøvning påbegyndes, sørges for, at udstyret er i termisk  

 ligevægt ved den ønskede temperatur i klimakammeret, idet den termiske  

 ligevægt sikres opnået enten gennem konstatering ved målinger eller ved, at  

 der forløber mindst 1 time, før prøvningen indledes.
Udstyret holdes afbrudt,  

 indtil den termiske ligevægt er opnået.
 Når prøvningen foretages ved høj temperatur, skal senderen være  

 »tastet« i 1 minut, efterfulgt af 4 minutter i stilling  

 »modtage«, hvorefter udstyret skal overholde de specificerede krav.
 Under prøvning ved lav temperatur skal udstyret efter opnåelse af termisk  

 ligevægt tændes i stilling »modtage« i 1 minut, hvorefter de  

 specificerede krav til udstyret skal kunne overholdes.
3.6 Prøvesignaler på modtagerens indgang Signalgeneratorerne, der leverer prøvesignaler til modtagerens indgang,  

 tilsluttes på en sådan måde, at impedansen set fra modtagerindgangen er 50  

 ohm, uanset om modtageren påtrykkes et eller flere signaler samtidigt.
 Størrelsen af signalet eller signalerne, der påtrykkes modtageren under  

 prøvningen, udtrykkes ved den elektromotoriske kraft (emk), der er på det  

 sted, hvor modtageren tilsluttes.
 Effekten af ethvert intermodulationsprodukt og støj, der genereres i  

 signalgeneratorerne, skal være ubetydelig.
 Statisk amplitudemodulation, som måtte genereres i signalgeneratorerne,  

 skal ligeledes være ubetydelig.
3.7 Kunstantenne Prøvningen af senderen foretages med en kunstantenne tilsluttet udstyrets  

 antenneklemmer.
Kunstantennen består af en rent ohmsk, afskærmet belastning  

 på 50 ohm.
 I tilfælde af udstyr med fast monteret antenne, foretages prøvningen i en  

 »test-jig«.
4. SENDER 4.1 Frekvensafvigelse 4.1.1 Definition Senderens frekvensafvigelse er differensen mellem den målte  

 bærebølgefrekvens og dennes nominelle værdi.
4.1.2 Målemetode Bærebølgefrekvensen måles med senderen umoduleret (hvis dette er muligt)  

 og tilsluttet en kunstantenne (pkt. 3.7).
 Målingerne foretages under normale samt under særlige prøvningsbetingelser  

 (pkt. 3.3 og 3.4).
4.1.3 Krav Senderens frekvensafvigelse må ikke være større end +/-1,5 kHz fra nominel  

 frekvens på frekvenser under 50 MHz, og +/-2,5 kHz på frekvenser over 50 MHz.
4.2 Bærebølgeeffekt 4.2.1 Definition Bærebølgeeffekten er effekten, den umodulerede sender afgiver til  

 kunstantennen (pkt. 3.7).
Bærebølgeeffektens nominelle værdi er maksimalværdien af senderens  

 udgangseffekt uden modulation, hvor alle krav til nærværende tekniske  

 bestemmelser er opfyldt.
Den nominelle bærebølgeeffekt opgives af  

 fabrikanten.
4.2.2 Målemetode Senderen forbindes til en kunstantenne, og den afsatte effekt i denne  

 måles.
 Målingen foretages under såvel normale som særlige prøvningsbetingelser  

 (pkt. 3.3 og 3.4).
Bærebølgeeffekten fra anlæg uden tilslutningsmulighed for ekstern antenne  

 måles som anført i bilag 1 (pkt.
B1.1).
4.2.3 Krav Senderens bærebølgeeffekt må ikke overstige 0,5 Watt på alle frekvenser.  

 Senderens effektivt udstrålede effekt må ikke overstige 0,1 Watt på  

 frekvenser under 50 MHz, og 0,5 Watt på frekvenser over 50 MHz.
4.3 Nabokanaleffekt 4.3.1 Definition Nabokanaleffekten er den del af senderens totale udgangseffekt, der under  

 nærmere definerede modulationsforhold falder i gennemgangsområdet for en  

 modtager specificeret efter systemet og afstemt til en af nabokanalerne.  

 Nabokanaleffekten er summen af middeleffekten frembragt af modulation og  

 effektbidrag hidrørende fra brum og støj fra senderen.
4.3.2 Målemetode Nabokanaleffekten måles med en effektmålemodtager, der opfylder  

 betingelserne i pkt. 4.3.4. Senderudgangen forbindes til  

 effektmålemodtagerens indgang via et dæmpningsled og evt. et  

 impedanstilpasningsled således, at der er impedanstilpasning til  

 senderudgangen og således, at indgangsniveauet på effektmålemodtageren er  

 passende.
Senderen moduleres med et normalt-kodet prøvesignal.
Effektmålemodtageren afstemmes til senderens nominelfrekvens og  

 finjusteres til maksimum udslag på det tilsluttede voltmeter.
Det variable  

 dæmpningsled indstilles således, at man får en aflæsning på modtageren, der  

 er ca. 5 dB over dens eget støjniveau.
Indstillingen af det variable  

 dæmpningsled noteres.
Effektmålemodtageren skal nu justeres væk fra bærebølgefrekvensen således,  

 at målemodtagerens 6 dB-punkt nærmest senderen (se fig.1), bliver lokaliseret  

 5,75 kHz (17 kHz for anlæg med 25 kHz kanalafstand) fra senderens  

 nominelfrekvens.
Det variable dæmpningsled indstilles således, at samme  

 modtagervisning som tidligere opnås.
Differensen mellem det variable dæmpningsleds indstilling ved måling i  

 hhv. centerkanalen og nabokanalen er da forholdet i dB mellem  

 bærebølgeeffekten og nabokanaleffekten.
Nabokanaleffekten er herved bestemt,  

 idet bærebølgeeffekten er kendt (pkt. 4.2). Målingerne gentages for den anden  

 nabokanal.
Nabokanaleffekten for anlæg uden tilslutningsmulighed for ekstern antenne  

 måles som anført i bilag 1 (pkt.
B1.2).
4.3.3 Krav Nabokanaleffekten må ikke overstige 10 uW for anlæg med 10 kHz  

 kanalafstand, og 200 nW for anlæg med 25 kHz kanalafstand.
4.3.4 Specifikation for målemodtageren Målingerne foretages med en effektmålemodtager, som opfylder følgende  

 krav:
Effektmålemodtageren skal bestå af en blander, et krystalfilter, et  

 variabelt dæmpningsled, en forstærker og et effektivværdimålende voltmeter,  

 alt forbundet i serie, samt lokaloscillator.
Lokaloscillatoren kan evt. bestå  

 af en signalgenerator.
 Ud fra en frekvensafstand på 10/25 kHz fra senderens nominelle frekvens,  

 skal filterets båndbredde være følgende:
 10 kHz kanal-afstand:
Dæmpningsleddet skal have et variationsområde på mindst 80 dB i 1 dB  

 spring.
Variationsområde på 90 dB eller mere anbefales dog af hensyn til  

 opfyldelse af fremtidige krav.
 Fejlen på dæmpningsleddets kalibrering må ikke være større end +/- 0,5 dB.
 Forstærkerens støjtal må ikke være større end 4 dB, og dens  

 amplitudefrekvenskarakteristik må ikke variere mere end 1 dB inden for  

 krystalfilterets 6 dB båndbredde.
 Krystalfilterets dæmpning uden for den 90 dB båndbredde, der er  

 foreskrevet i tabellen ovenfor, skal være større end eller lig med 90 dB.
 Voltmeterets udslag skal være bestemt af effektivværdien af signaler med  

 en topfaktor på op til 10. Det er ikke nødvendigt, at voltmeteret er  

 kalibreret.
 Måleudstyret skal være således, at nøjagtigheden af effektmålingerne er  

 bedre end 1,5 dB, selv om modtagerens indgangsniveau hæves til 100 dB over  

 det mindst målelige signal.
 Lokaloscillatorens støjniveau i forhold til dens signalniveau må ikke være  

 større end -80 dB i et bånd, der er 8,5 kHz bredt og centreret omkring en  

 frekvens 10 kHz fra bærebølgen.
4.4 Uønsket udstråling 4.4.1 Definition Uønsket udstråling er udstråling på andre frekvenser end  

 bærebølgefrekvensen og de sidebånd, der fremkommer ved normal modulation.
4.4.2 Målemetode Uønsket udstråling over antenneklemmerne måles med den umodulerede sender  

 forbundet til en kunstantenne som specificeret i pkt. 3.7. Der måles over  

 frekvensområdet 100 kHz til 4000 MHz, undtagen i den anvendte kanal og dennes  

 nabokanaler.
Måling af de enkelte uønskede signaler foretages med en selektiv  

 målemodtager eller en spektrumanalysator.
 Målingerne gentages med senderen moduleret til standard modulation.
Uønsket udstråling fra anlæg uden tilslutningsmulighed for ekstern antenne  

 måles som anført i bilag 1 (pkt.
B1.3).
4.4.3 Krav Effekten af de enkelte uønskede signaler må med senderen i drift ikke på  

 nogen frekvens overstige 4 nW i frekvensbåndene:
 Effekten af uønsket udstråling på andre frekvenser end de ovenfor nævnte  

 må ikke overstige 0,25 uW på frekvenser under 1 GHz, og 1 uW på frekvenser  

 over 1 GHz.
 Med senderen i »stand by« må effekten af uønsket udstråling ikke  

 overstige 2 nW på frekvenser under 1 GHz, og 20 nW på frekvenser over 1 GHz.
5. MODTAGER 5.1 Uønsket udstråling fra modtageren 5.1.1 Definition Al udstråling over antenneklemmerne eller fra den fast monterede antenne  

 og fra kabinettet er, uanset frekvens, uønsket udstråling.
5.1.2 Målemetode Uønsket udstråling over antenneklemmerne måles med en målemodtager eller  

 en spektrumanalysator forbundet til modtagerens antenneklemmer.
Der måles  

 over en impedans på 50 ohm i frekvensområdet 100 kHz - 4 GHz.
Uønsket udstråling fra anlæg med fast monteret antenne måles som anført i  

 bilag 1 (pkt.
B1.3).
5.1.3 Krav Effekten fra den uønskede udstråling fra modtageren må ikke overstige 2 nW  

 på frekvenser under 1 GHz, og 20 nW på frekvenser over 1 GHz.
 BILAG 1.
B1 UDSTRÅLING FRA ANLÆG MED FAST MONTERET ANTENNE B1.1 Senderens effektivt udstrålede effekt (ERP) Som mål for senderens bærebølgeeffekt anvendes her den effekt, som skal  

 tilføres en halvbølgedipol for at få samme feltstyrke i den retning, hvor  

 felststyrken fra senderen er størst under nærmere specificerede  

 målebetingelser (pkt.
B1.4).
B1.1.1 Krav Senderens effektivt udstrålede effekt må ikke overstige 0,1 Watt i  

 frekvensbåndene 27, 35 og 40 MHz, og 0,5 Watt i 433 MHz-båndet.
B1.2 Nabokanaleffekt Nabokanaleffekten måles som beskrevet i pkt. 4.3.2 men med den forskel, at  

 senderudgangen (den fast monterede antenne) kobles til målemodtageren ved  

 hjælp af en antenne, der monteres på målemodtagerens indgang.
Resultatet af denne måling er derfor en relativ værdi ud fra hvilken,  

 nabokanaleffekten kan beregnes, når bærebølgeeffekten (pkt.
B1.1) er kendt  

 (bærebølgeeffekt - målt dæmpning = nabokanaleffekt).
B1.2.1 Krav Nabokanaleffekten må ikke overskride en værdi af 10 uW for anlæg med 10  

 kHz kanalafstand, og 200 nW for anlæg med 25 kHz kanalafstand.
B1.3 Uønsket udstråling Den uønskede udstråling fra senderen bestemmes som den udstråling, der med  

 moduleret sender udsendes fra udstyret på frekvenser uden for den anvendte  

 kanal og dennes nabokanaler.
Der måles over frekvensområdet 25 MHz - 4000  

 MHz.
Ved den uønskede udstråling fra anlægget forstås her al udstråling, som  

 udsendes fra udstyret under modtagning.
Der måles over frekvensområdet 25 MHz  

 - 4000 MHz.
B1.3.1 Krav Uønsket udstråling fra senderen, se pkt. 4.4.3, og fra modtageren, se pkt.  

 5.1.3.
B1.4 Måleplads og måleopstilling Målepladsen skal være beliggende på et rimeligt plant areal.
På  

 målepladsen skal der findes et ledende jordnet med en diameter på mindst 5  

 meter, i hvis midtpunkt der anbringes en understøtning, hvorpå måleobjektet  

 placeres.
Understøtningen består af et plastrør fyldt med en  

 saltvandsopløsning (9 g NaCl pr. liter vand). Plastrøret har en højde på 1,5  

 meter, og den inderste diameter skal være 10 +/-0,5 cm.
Den øverste ende af  

 røret er lukket med en metalplade på 15 cm i diameter, og metalpladen er i  

 kontakt med vandet.
Målepladsen skal være så stor, at det er muligt at  

 anbringe en måleantenne i en afstand på 30 meter fra centeret af jordnettet.  

 Det skal sikres, at reflektioner fra uvedkommende genstande på målepladsen  

 ikke generer målingerne.
B1.4.1 Måleantenne og målemodtager Måleantennen benyttes til at måle udstråling fra såvel udstyret under  

 måling som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 4 meter.
 Målemodtageren behøver ikke at være absolut kalibreret, men skal være i  

 stand til at måle relative signalniveauer.
B1.4.2 Substitutionsantennen Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet.
 Ved måling på 27 MHz og eventuelle andre frekvenser, hvor en sådan  

 placering ikke er mulig, eller hvor afstanden mellem substitutionsantennens  

 ydre ende og jorden ville blive mindre end 30 cm ved lodret polarisation,  

 hæves den lodret polariserede substitutionsantenne dog således, at en afstand  

 på 30 cm opnås.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
B1.4.3 Målemetode Under måling skal måleobjektet placeres på understøtningen med antennen  

 lodret opad, som omtalt under B1.4.
Senderen skal være umoduleret.
Målemodtageren afstemmes til senderens  

 frekvens, og måleantennen indstilles til vertikal polarisation.
Ved variation  

 af måleantennens højde mellem 1 og 4 meter opsøges den højde, hvor størst  

 signal opnås.
Understøtningen og udstyret, hvorpå der måles, erstattes med den under  

 pkt.
B1.4.2 omtalte substitutionsantenne, og højden af modtageantennen  

 varieres for igen at sikre maksimalt signal.
Signalniveauet på  

 substitutionsantennens klemmer justeres, indtil samme udslag som tidligere,  

 subsidiært et udslag, der står i et kendt forhold til dette, opnås.
 Den udstrålede effekt er da lig rådighedseffekten på  

 substitutionsantennens klemmer og/eller rådighedseffekten korrigeret med  

 ovennævnte kendte forhold.
 Bilag 2.
B2 KRAV TIL MÅLEUDSTYRETS NØJAGTIGHED Tolerancer på måleudstyrets nøjagtighed er anført nedenfor:
