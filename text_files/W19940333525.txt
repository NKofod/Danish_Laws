Medlemmet overtog uskiftet bo, som omfattede afdøde ægtefælles  

 hobbyproduktion af juletræer.
Da kunderne henvendte sig - uden at vide, at  

 ægtefællen var død - lod medlemmet kunderne fælde træer selv og afregne til  

 hende.
På efterlønserklæringen oplyste medlemmet om beskæftigelsen, som  

 udgjorde ialt 48 timer med en indtægt på ca. 15.000 kr.
 Direktoratet anså medlemmet for at have påbegyndt selvstændig  

 virksomhed ved ægtefællens død, men tillod hende at forblive i  

 efterlønsordningen på betingelse af, at hun på tro og love erklærede, at hun  

 ikke ville påbegynde selvstændig virksomhed igen i efterlønsperioden, og at  

 indtægten skulle fradrages krone for krone i efterlønnen.
 Ankenævnet fandt, at forholdet kunne anses for et enkeltstående  

 tilfælde af selvstændig virksomhed, der kunne udøves inden for 200 timers  

 begrænsningen.
 Medlemmet overgik til efterløn sommeren 1990.
Medlemmets ægtefælle drev produktion og salg af juletræer fra bopælen.  

 Ejendommens grundværdi var 105.900 kr. og arealet var 4,5 hektar.
Medlemmet  

 havde oplyst om ægtefællens virksomhed, som hun aldrig havde deltaget i.
 I sommeren 1993 døde ægtefællen pludselig, og medlemmet overtog boet som  

 uskiftet bo.
 På efterlønserklæringen i januar 1994 oplyste medlemmet, at hun i ugerne  

 48 - 51 i 1993 havde haft beskæftigelse ved selvstændig virksomhed, med i alt  

 48 arbejdstimer og en indtægt på 14.907 kr. ved salg af juletræer.
 Arbejdsløshedskassens hovedledelse fandt, at medlemmet måtte anses for at  

 have påbegyndt vedvarende selvstændig virksomhed ved ægtefællens død og måtte  

 anses for udtrådt af efterlønsordningen.
Medlemmet skulle tilbagebetale efterløn udbetalt fra ægtefællens død frem  

 til januar 1994, hvor hun oplyste om arbejdet.
Tilbagebetalingsbeløbet var på  

 ca. 34.000 kr.
 Medlemmet forklarede, at hendes indtægt udelukkende skyldtes, at hun ikke  

 kunne fraflytte ejendommen dagen efter mandens død, og at hun ikke kunne  

 sælge ejendommen, før den var overdraget til hende ved skifteretsattest, som  

 hun fik i januar 1994.
Medlemmet søgte dispensation for tilbagebetalingen og genindtræden i  

 efterlønsordningen, da hun ikke havde drevet landbrug, men alene havde solgt  

 de juletræer, hendes ægtefælle havde sat.
Jorden havde ikke været dyrket i  

 mange år, og på grund af sygdom var medlemmet slet ikke i stand til at drive  

 landbrug.
 Direktoratet for Arbejdsløshedsforsikringen fandt, at medlemmet påbegyndte  

 selvstændig virksomhed, da hun overtog juletræsproduktionen efter sin mand,  

 hvorefter hun som udgangspunkt havde mistet retten til efterløn.
Direktoratet fandt dog, at der forelå sådanne særlige undskyldende  

 omstændigheder, at der kunne gives tilladelse til, at medlemmet kunne  

 fortsætte i efterlønsordningen, såfremt hun snarest og inden en måned fra  

 afgørelsen var ophørt med drift af den selvstændige virksomhed i  

 overensstemmelse med reglerne i direktoratets bekendtgørelse om udøvelse af  

 selvstændig virksomhed som bibeskæftigelse.
Medlemmet skulle på tro og love  

 erklære, at hun ikke ville påbegynde selvstændig virksomhed igen i  

 efterlønsperioden.
 Tilladelsen blev givet på vilkår, at den opnåede indtægt skulle fradrages  

 krone for krone i efterlønnen.
 Medlemmet ankede over, at hun ikke kunne blive omfattet af 200 timers  

 reglen.
Medlemmet forklarede bl.a., at ægtefællens sædvanlige kunder havde  

 henvendt sig i december 1993. De vidste ikke, at han var død.
For at slutte  

 virksomheden på en ordentlig måde havde medlemmet udleveret en sav, så  

 kunderne selv kunne fælde træerne og betale for dem.
Der var ikke annonceret  

 med juletræssalg.
 Ankenævnet fandt ikke tilstrækkeligt grundlag for at fastslå, at medlemmet  

 ved ægtefælles død påbegyndte vedvarende selvstændig virksomhed med  

 juletræsproduktion.
 Ankenævnet fandt, at salget af juletræer i december 1993 efter  

 omstændighederne kunne anses for enkeltstående arbejdsopgaver, der havde  

 karakter af selvstændig virksomhed, og som kunne udøves inden for 200 timers  

 begrænsningen.
 Ankenævnet lagde vægt på, at medlemmet alene havde til hensigt at afslutte  

 ægtefællens juletræsforretning og ikke at drive virksomheden videre.
 Ankenævnet ændrede således direktoratets afgørelse.
