 Efter § 14 a i lov om beskyttelse af forædlerrettigheder for planter, jf.  

 lovbekendtgørelse nr. 172 af 17. maj 1968, som ændret senest ved lov nr. 131  

 af 25. marts 1981, fastsættes:
 § 1.  Forædleren af en plantenyhed af nedennævnte  

 arter kan kræve afgift af enhver, der formerer plantenyheden med henblik på  

 erhvervsmæssig anvendelse i egen bedrift til de nedennævnte formål:
 Stk. 2.  Afgiften beregnes på grundlag af antallet af  

 formerede planter, der udplantes.
Stk. 3.  Afgiftens størrelse fastsættes af forædleren.  

 Afgiften skal være rimelig.
Bestemmelserne i § 15 c, stk. 2, i lov om  

 beskyttelse af forædlerrettigheder for planter finder tilsvarende anvendelse.
 Stk. 4.  Afgiften forfalder til betaling ved  

 udplantning, med mindre senere forfaldstid er aftalt.
§ 2.  Den, der formerer en plantenyhed, der er  

 omfattet af § 1, stk. 1, skal underrette forædleren om antallet af formerede  

 planter, der udplantes.
Underretning skal gives senest samtidig med  

 udplantningen.
 § 3.  Når de i § 1, stk. 1, nr. 2 nævnte afskårne  

 blomster sælges, skal de benævnes med det efter § 11 i lov om beskyttelse af  

 forædlerrettigheder for planter tillagte sortsnavn.
 § 4.  Overtrædelse af § 2 og § 3 straffes med bøde  

 efter § 20 i lov om beskyttelse af forædlerrettigheder for planter.
 § 5.  Bekendtgørelsen træder i kraft den 1. november  

 1987.
 Stk. 2.  Samtidig ophæves Landbrugsministeriets  

 bekendtgørelse nr. 1 af 7. januar 1970.
