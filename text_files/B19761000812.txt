FORMÅL 1. Med det formål at etablere en ajourført samling af  

 gældende bestemmelser for justervæsenet (Jv) vil efter 1. juli 1976 alle Jv's  

 tekniske bestemmelser og forskrifter, såvel almene som instrumentspecifikke,  

 blive publicerede som såkaldte Tekniske Direktiver (TDIR). TDIR omfatter kun  

 blivende bestemmelser.
Jv-bekendtgørelser (typegodkendelser) udgives ikke som  

 TDIR.
IDENTIFIKATION 2. De enkelte TDIR er emnebestemte og nummergivne i  

 overensstemmelse med følgende emneinddeling.
EMNEINDDELING 3. xx.xx.x-xx ANSVAR 4. Enhver af de i Jv ansatte tekniske ledere og  

 justermestre er hver inden for sit område ansvarlig for, at et TDIR  

 efterleves, og det påhviler ham at drage omsorg for, at det ham eventuelt  

 underlagte personale underrettes om de i TDIR fastlagte regler og procedurer,  

 som gælder for udøvelsen af Jv's funktioner.
REGISTRERING 5. Under emne nr. 10.00.1-02 vil blive udsendt et  

 indeks med angivelse af udgave-nr. og dato for alle aktive TDIR med angivelse  

 af seneste revisionsdato.
Dette indeks ajourføres een gang om året.
De i mellemtiden udsendte TDIR  

 skal tilføjes manuelt i det gældende indeks.
REVISION 6. Ved revision af TDIR udsendes reviderede sider  

 såfremt revisionen ikke berører mere end 50 pct. af det pågældende TDIRs  

 totale sidetal.
I modsat fald udsendes en ny udgave.
 Revisioner registreres på direktivets forside.
 7. Tekstændringer på reviderede sider markeres med en  

 lodret streg i venstre margin dækkende samtlige ændrede linier.
IKRAFTTRÆDEN 8. TDIR træder i kraft ved udsendelsen fra Jv  

 medmindre andet er fastsat i det enkelte direktiv.
OVERGANGSBESTEMMELSER 9. I en overgangsperiode vil - foruden TDIR - også de  

 hidtil udsendte »Almindelige bestemmelser« og øvrige »Tekniske  

 cirkulærer« være gældende for Jv.
 De af disse, som stadig er aktuelle, vil efterhånden blive omarbejdet og  

 udsendt som TDIR.
