 Ved stedfundne Besigtigelser har det vist sig, at Værdien af de i Henhold  

 til lov Nr. 28 af 1. Februar 1930 om Sikring af Færdslen ved Vejkrydsninger  

 samt Krydsninger mellem Veje og Jernbaner m.v. trufne  

 Sikringsforanstaltninger ved Jernbaneoverskæringer ofte er nedsat som Følge  

 af, at Bevoksning og Master m.v. forringer de Vejfarendes Overblik over de  

 med Oversigtsservitut belagte Arealer eller hindrer dem i at se de opstillede  

 Lyssignaler, Krydsmærker og Tavler.
I denne Anledning skal man anmode D'Herrer Amtmænd om at henstille til de  

 lokale Vejmyndigheder at have Opmærksomheden henvendt paa det paagældende  

 Forhold og medvirke til, at de paagældende Foranstaltningers Effektivitet  

 opretholdes i fuldt Omfang.
Hvor det drejer sig om Hindringen, som er  

 opstillet paa Ejendomme, paa hvilke der i Henhold til nævnte Lov er lyst  

 Servitut, bør Vejmyndighederne om fornødent gøre Brug af den Paataleret, som  

 er tillagt dem ved Servitutten.
For selve Vejarealernes Vedkommende maa  

 Vejmyndighederne drage Omsorg for, at Beplantning og Master m.v., som hindrer  

 Udsigten til de opstillede Lyssignaler m.v.eller Oversigten over  

 servitutbelagte Arealer, fjernes.
Endvidere skal der ved fremtidig  

 Beplantning og Opstilling af Master og lignende paa Vejarealer i Nærheden af  

 Jernbaneoverskæringer optages Forhandling med vedkommende Jernbane om  

 Beplantningens og Masternes Placering, saaledes at det undgaas, at de trufne  

 Sikringsforanstaltninger forringes.
Den kontrollerende Virksomhed, som er tillagt det i Henhold til Cirkulære  

 herfra af 10. August 1935 til samtlige Amtmænd etablerede Tilsyn med de  

 oftnævnte Foranstaltningers Gennemførelse, vil herefter ogsaa omfatte Tilsyn  

 med og Udfærdigelse af Paalæg vedrørende Foranstaltningernes Vedligeholdelse  

 og Opretholdelse af disses Effektivitet.
De Ordrer, som Tilsynet giver om  

 udførelse af Vedligeholdelsesarbejder m.v., vil i Lighed med de oprindelige  

 Ordrer om Foranstaltningernes Gennemførelse i Reglen blive rettet til  

 vedkommende Banebestyrelse, som forudsættes derefter at træffe fornøden  

 Aftale med Vejmyndighederne angaaende Ordrernes Effektuering.
 Det følger af Krydsningsloven, at de med Vedligeholdelsen forbundne  

 Udgifter ikke vil kunne godtgøres af de ved nævnte Lov til Raadighed stillede  

 Midler, men maa afholdes af henholdsvis vedkommende Lodsejer, Vejmyndighed  

 eller Jernbane.
 Ministeriet for offentlige Arbejder, den  

 6. December 1946.
N.
Elgaard.
/K.
Bang.
