Teknisk forskrift om skibsjournaler i  

 forbindelse med   

 forebyggelse af forurening I medfør af § 1, stk. 2, § 3, nr. 3, §  

 17, stk. 5, og § 32 i lov nr. 900 af 16. december 1998 om sikkerhed til  

 søs, som ændret ved lov nr. 316 af 5. maj 2000, og efter  

 bemyndigelse fra erhvervsministeren fastsættes:
 § 1. Forskriften gælder for danske skibe,  

 samt for udenlandske skibe i dansk havn, på dansk søterritorium  

 samt i de eksklusive økonomiske zoner i det omfang, det er foreneligt  

 med international ret.
Stk.2. Bestemmelserne er udformet på baggrund  

 af den internationale konvention om forebyggelse af forurening fra skibe,  

 MAR-POL 73/78, bilag I, II og V med senere ændringer.
Danske regler,  

 som udbygger konventionsbestemmelserne, er trykt i kursiv.
Oliejournal I (maskinrumsoperationer),   

 alle skibe Oliejournal II (last- og ballastoperationer),  

 olietankskibe § 2. Ethvert olietankskib med en bruttotonnage  

 på 150 og derover og ethvert andet skib med en bruttotonnage på  

 400 og derover, som ikke er et olietankskib, skal være forsynet med en  

 oliejournal I.
Ethvert olietankskib med en bruttotonnage på 150 og  

 derover skal desuden udstyres med en oliejournal II.
Journalerne skal  

 være udformet som angivet i tillæg III til bilag I i MARPOL  

 73/78. Journalerne skal være ført i overensstemmelse med  

 instruktioner i journalerne og bestemmelserne i stk. 2-5, stk. 7 og § 5.
 Stk. 2. Oliejournalen skal føres,  

 afhængig af operationens omfang for hver tank for sig, hver gang en af  

 følgende operationer udføres på skibet:
 a)	Maskinrumsoperationer (alle skibe):
 1)	Indtagelse af ballast eller rensning af  

 brændselsolietanke.
 2)	Lænsning af snavset ballast eller  

 tank-rensevand fra de under nr. 1) anførte tanke.
 3)	Bortskaffelse af olierester (slam).
 4)	Udtømning overbord eller på anden  

 måde bortskaffelse af rendestensvand fra maskinrum.
 b)	Last- og ballastoperationer  

 (olietankskibe):
 1)	Lastning af olie.
 2)	Intern omflytning af olielast under rejsen.
 3)	Losning af olie.
 4)	Indtagelse af ballast i lasttanke og tanke  

 forbeholdt ren ballast.
 5)	Rensning af lasttanke, herunder rensning med  

 råolie.
 6)	Udtømning af ballast, undtagen  

 udtømning fra separate ballasttanke.
 7)	Udtømning af vand fra sloptanke.
 8)	Lukning af anvendte ventiler og tilsvarende  

 indretninger efter udtømningsoperationer fra sloptank.
 9)	Lukning af ventiler, som er nødvendig for at  

 adskille tanke forbeholdt ren ballast fra last- og stripledninger efter  

 udtømningsoperationer fra sloptank.
 10)	Bortskaffelse af olierester.
 Stk. 3. Såfremt der foretages eller sker  

 sådan udtømning af olie eller olieholdige blandinger som  

 følge af ulykke eller anden uforudset omstændighed skal der i  

 oliejournalen gives en redegørelse for de nærmere  

 omstændigheder ved og årsagerne til udtømningen, jf. regel  

 11 i bilag I i MARPOL 73/78.
Stk. 4. Hver handling, der er beskrevet i stk. 2,  

 skal straks indføres i oliejournalen og alle indførslerne i  

 journalen vedrørende den pågældende handling skal  

 være fuldstændige.
Hver afsluttet operation skal underskrives af  

 den eller de ansvarshavende officer/officerer, og hver udfyldt side skal  

 underskrives af skibsføreren.
Indførsler i oliejournalen skal  

 affattes på et sprog, der er officielt i den stat, hvis flag skibet er  

 berettiget til at føre, og for skibe, som har international fart og er  

 forsynet med et internationalt certifikat om forebyggelse af olieforurening  

 tillige på engelsk eller fransk.
Stk. 5. Oliejournalen skal opbevares på et  

 sådant sted, at den er tilgængelig for Søfartsstyrelsens  

 inspektion, og bortset fra ubemandede skibe under bugsering, skal den  

 opbevares om bord i skibet.
Den skal opbevares i en periode af 3 år  

 efter sidste indførsel.
 Stk. 6. Søfartsstyrelsen har ret til at  

 efterse oliejournalen om bord på ethvert skib, som omfattes af denne  

 paragraf, mens skibet ligger i dansk havn eller ved dansk olieterminal og til  

 at tage kopi af enhver indførsel i journalen.
 Stk. 7. Skibsføreren skal attestere  

 rigtigheden af den i stk. 6 nævnte kopi på  

 Søfartsstyrelsens forlangende.
 Stk. 8. 	Søfartsstyrelsens eftersyn af  

 olie-journalen og udfærdigelse af en bekræftet kopi skal  

 udføres så hurtigt som muligt og må ikke medføre  

 unødig forsinkelse for skibet.
Affaldsjournal, alle skibe med en bruttotonnage på  

 400 og derover og alle skibe, som er godkendt til at befordre 15 personer  

 eller flere § 3.
Stk. 2. Hver udledning, herunder ilandsætning  

 af affald, eller afsluttet affaldsforbrænding skal indføres i  

 affaldsjournalen og underskrives på det tidspunkt  

 affaldsforbrændingen eller udledningen har fundet sted af den  

 ansvarlige officer.
Hver udskrevet side i affaldsjournalen skal underskrives  

 af skibets fører.
Optegnelserne i affaldsjournalen skal være  

 på flaglandets officielle sprog og for skibe i international fart  

 tillige på engelsk eller fransk.
 Stk. 3. Optegnelsen for hver  

 affaldsforbrænding eller udledning skal angives med dato, tidspunkt,  

 skibets position, beskrivelse af affaldet og den anslåede mængde,  

 som er afbrændt eller udledt.
Stk. 4. Affaldsjournalen skal opbevares om bord  

 på skibet og på et sted, hvor den er tilgængelig for  

 Søfartsstyrelsens inspektion inden for en rimelig tid.
Journalen skal  

 opbevares sikkert for en periode på to år efter den sidste  

 optegnelse.
 Stk. 5. I tilfælde af udledning, udslip eller  

 tab ved uheld, som henvist til i regel 6 i bilag V i MARPOL 73/78, skal  

 omstændighederne og årsagen omkring hændelsen  

 indføres i affaldsjournalen.
 Stk. 6. Søfartsstyrelsen har ret til at  

 gennemgå affaldsjournalen på alle skibe, som er omfattet af denne  

 paragraf, når skibet ligger i dansk havn eller terminal.  

 Søfartsstyrelsen kan tage kopi af enhver optegnelse i journalen.
 Stk. 7. Skibsføreren skal attestere  

 rigtigheden af den i stk. 6 nævnte kopi på  

 Søfartsstyrelsens forlangende.
 Stk. 8. Søfartsstyrelsens eftersyn af  

 affaldsjournalen og udfærdigelse af en bekræftet kopi skal  

 udføres så hurtigt som muligt og må ikke medføre  

 unødig forsinkelse for skibet.
Lastjournal for skibe, der fører flydende   

 skadelige stoffer i bulk § 4. I ethvert skib, der fører skadelige  

 flydende stoffer i bulk, skal der enten som en del af skibsdagbogen eller som  

 en selvstændig bog forefindes en lastjournal for skadelige stoffer.  

 Journalen skal være udformet som angivet i tillæg IV til bilag II  

 til MARPOL 73/78. Journalen skal være ført i overensstemmelse  

 med instruktionen i journalen og bestemmelserne i stk. 2-3, stk. 5-6, stk. 8  

 og § 5.
 Stk. 2. Lastjournalen skal føres for hver tank  

 for sig, når der i skibet foretages en af følgende operationer,  

 der omfatter et skadeligt flydende stof:
 1)	Indtagning af last.
 2)	Intern overførsel af last.
 3)	Losning af last.
 4)	Rensning af lasttanke.
 5)	Indtagning af ballast fra lasttanke.
 6)	Udtømning af ballast fra lasttanke.
 7)	Bortfjernelse af rester til modtageanlæg.
 8)	Udtømning i havet eller fjernelse ved  

 udluftning, i overensstemmelse med regel 5 i bilag II i MARPOL  

 73/78.
 Stk. 3. I tilfælde af udtømning af en  

 i artikel 8 og regel 6 i bilag II i MARPOL 73/78 omhandlede art af et  

 skadeligt flydende stof eller en blanding med indhold af et sådant  

 stof, skal der, hvad enten udtømningen er tilsigtet eller ej, i  

 lastjournalen gives oplysning herom med angivelse af omstændighederne  

 ved udtømningen og begrundelsen herfor.
 Stk. 4. Søfartsstyrelsen skal efter  

 inspektion af et skib i henhold til regel 8 i bilag II i MARPOL 73/78  

 indføre oplysning herom i skibets lastjournal.
Stk. 5. Enhver handling, der omfattes af stk. 2 og  

 3, skal straks indføres i lastjournalen, og alle indførsler i  

 journalen vedrørende den pågældende handling skal  

 være fuldstændige.
Hver indførsel skal underskrives af den  

 eller de officerer, der har ansvaret for den pågældende handling,  

 og hver side underskrives af skibets fører.
Indførsler i  

 lastjournalen skal udfærdiges på det officielle sprog i den stat,  

 hvis flag skibet er berettiget til at føre, og for skibe, der har  

 international fart og er forsynet med et internationalt certifikat om  

 forebyggelse af forurening for transport af skadelige flydende stoffer i bulk  

 eller et certifikat, som henvist til i regel 12A i bilag II i MARPOL 73/78  

 tillige på engelsk eller fransk Stk. 6. Lastjournalen skal opbevares på et  

 sådant sted, at den er let tilgængelig for eftersyn og skal,  

 bortset fra ubemandede skibe under bugsering, opbevares om bord.
Journalen  

 skal opbevares indtil tre år efter sidste indførsel.
 Stk. 7. Søfartsstyrelsen har ret til at  

 efterse lastjournalen om bord på ethvert skib, som er omfattet af denne  

 paragraf, medens skibet ligger i dansk havn eller ved dansk terminal, og til  

 at tage en kopi af enhver indførsel i journalen.
 Stk. 8. Skibsføreren skal attestere  

 rigtigheden af den i stk. 7 nævnte kopi på  

 Søfartsstyrelsens forlangende.
 Stk. 9. Søfartsstyrelsens eftersyn af  

 lastjournalen og udfærdigelse af en bekræftet kopi skal  

 udføres så hurtigt som muligt og må ikke medføre  

 unødig forsinkelse for skibet.
Stk. 10.Søfartsstyrelsen kan bemyndige  

 skibskontrolvirksomheder, der ikke har interesse i den pågældende  

 kemikalielast, til på styrelsens vegne at give den i stk. 4  

 nævnte påtegning.
Søfartsstyrelsen kan fastsætte  

 nær-mere retningslinjer for udøvelsen af denne beføjelse.  

Udgifterne ved påtegning af lastjournalen skal afholdes af  

 ladningsmodtager.
Stk. 11. Skibets agent skal underrette  

 Søfartsstyrelsen eller den i stk. 10 nævnte virksomhed om  

 anløb af skibe, som skal losse skadelige flydende stoffer, der  

 transporteres i bulk.
Underretningen skal gives så tidligt, at  

 påtegningen kan gennemføres, uden at skibet forsinkes  

 unødigt.
Journalernes førelse og udgivelse § 5. De i §§ 2-4 omhandlede journaler skal  

 føres tydeligt, og intet blad må udrives.
Det, der en gang er  

 indført, må ikke raderes, overstryges eller på anden  

 måde gøres ulæseligt.
Bliver det nødvendigt at  

 foretage rettelse i journalen, skal rettelsen tilføjes som  

 anmærkning.
 § 6. De i §§ 2-4 omhandlede journaler udgives ved  

 Søfartsstyrelsens foranstaltning.
 Straf og ikrafttræden m.v.
 § 7. Overtrædelse af § 2, stk. 1-5, eller 7,  

§ 3, stk. 1-5, eller 7, eller § 4, stk. 1-3, 5-6, 8, eller 11,  

 straffes med bøde eller hæfte.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.  

 Ansvar kan pålægges selskabet m.v., selvom overtrædelsen er  

 foretaget af personer om bord på skibet.
 § 8. Forskriften træder i kraft den 1. juli  

 2000.
 Stk. 2. Bekendtgørelse nr. 428 af 7.  

 september 1983 om anvendelse af oliejournal finder ikke anvendelse for  

 skibe.
 Stk. 3. Følgende bekendtgørelser  

 ophæves:
 1)	Bekendtgørelse nr. 165 af 1. april 1987 om  

 anvendelse af journal for skadelige flydende stoffer (lastjournal).
 2)	Bekendtgørelse nr. 169 af 1. april 1987 om  

 påtegning af lastjournal for skibe, som transporterer skadelige  

 flydende stoffer i bulk.
 3)	Bekendtgørelse nr. 529 af 20. juni 1997 om  

 førelse af affaldsjournal.
 Stk. 4. Forskriften gælder ikke for  

 Færøerne og Grønland.
