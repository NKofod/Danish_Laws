Kassen overførte overskydende timer for et medlem, der boede i Z-by og  

 arbejdede i X-by.
I de overskydende timer var indeholdt vejtid, der betaltes  

 med en timegodtgørelse på 94,59 kr.
 Ankenævnet lagde til grund, at medlemmets betaling for vejtid både  

 dækkede transporttid og transportudgifter i henhold til overenskomst, og  

 ankenævnet fandt, at godtgørelsen for vejtid ikke kunne anses for omfattet af  

 begrebet »beskæftigelse«, jf.
 arbejdsløshedsforsikringslovens § 59, stk. 2, og bekendtgørelse nr.
 91 af 13. februar 1989, § 1, stk. 1.
Ankenævnet fandt heller ikke, at godtgørelsen kunne henføres under  

 bekendtgørelsens § 1, stk. 4 (om kontant dækning for et antal timer uden at  

 have været i beskæftigelse), da beløbet efter det oplyste ikke kunne anses  

 for at svare til hans normale timeløn.
Vejtiden skulle derfor ikke indgå i  

 opgørelsen over overskydende timer.
 Et medlem, der bor i Z-by, ophørte i foråret 1989 sin beskæftigelse ved et  

 værft i X-by, og før han fik udbetalt dagpenge, udarbejdede afdelingen en  

 opgørelse over overskydende timer inden for de sidste 13 uger.
 Afdelingen kom frem til, at medlemmet havde 125 overskydende timer, som  

 han først skulle »afspadsere«, inden der kunne udbetales dagpenge.
 Indeholdt i opgørelsen over overskydende timer var 131 timer a 94,59 kr.,  

 som ifølge medlemmets lønspecifikation hidrørte fra vejtid uden for  

 arbejdstid.
Medlemmet klagede over, at vejtiden var medtaget i opgørelsen og anførte,  

 at vejtid ikke var arbejdstid, og at indstempling skete efter transport og  

 udstempling før hjemtransport.
Betalingen var fastlagt ved forhandling og var  

 den samme, uanset om man tog hjem eller overnattede i X-by, og uanset om  

 transporttiden var 1 eller 3 timer.
Betalingen for vejtid måtte betragtes som  

 en genebetaling.
Ifølge værftet »var timer for vejtid ikke tillagt  

 bruttotimetallet på lønspecifikationerne, idet aftalen lød på 3  

 enheder.« Hovedledelsen tiltrådte afdelingens afgørelse, idet den bemærkede, at  

 vejtid uden for arbejdstid, der betales med en timegodtgørelse af 94,59 kr.,  

 skal medtages ved beregningen af overskydende timer.
 Medlemmet klagede, men hovedledelsen fastholdt sin afgørelse.
 Direktoratet meddelte, at det kunne tiltræde kassens afgørelse med den af  

 kassen givne begrundelse, jf. arbejdsløshedsforsikringslovens § 59, stk. 4,  

 og Direktoratet for Arbejdsløshedsforsikringens bekendtgørelse nr. 91 af 13.  

 februar 1989, § 1, stk. 1.
 Direktoratet bemærkede over for ankenævnet, at det fortsat var  

 direktoratets opfattelse, at vejtid uden for normal arbejdstid, der betales  

 med normal timeløn, skal indgå i beregningen af overskydende timer.
Medlemmet oplyste, at vejtidsbetalingen på 94,59 kr. pr. time indeholdt  

 feriepenge og helligdagsbetaling samt overtid.
Regnestykket så således ud:
 Hvis de 39,30 kr. pr. time blev fratrukket de 94,59 kr., gav det en  

 timeløn på 55,29 kr.
 Medlemmet gjorde endvidere opmærksom på, at det var en stor gene at skulle  

 op om morgenen kl. 4.30 og først være hjemme kl. 17.00.
 Der ville derfor fremkomme diverse personlige udgifter, som også skulle  

 tages med.
 Medlemmet gjorde opmærksom på, at værftet i sin redegørelse skrev, at  

 vejtiden ikke var tillagt bruttotimetallet på lønspecifikationen, idet  

 aftalen lød på 3 enheder.
 Kassens hovedledelse tilsendte ankenævnet et eksemplar af overenskomsten  

 mellem Centralorganisationen af Metalarbejdere i Danmark og Jernets  

 Arbejdsgiverforening med oplysning om, at denne overenskomst er gældende for  

 værftet i X-by.
 I overenskomstens § 15, stk. 3, bestemmes det, at vejpenge-godtgørelsen  

 fastsættes ved lokal forhandling.
 Kassens lokalafdeling oplyste telefonisk over for ankenævnet, at  

 tillidsmændene på værftet har forhandlet en aftale om vejtidsbetaling.
 Vejtidsbetalingen udgør 94,59 kr. pr. enhed/time og indeholder både  

 feriegodtgørelse og søgnehelligdagsgodtgørelse.
 Den almindelige timeløn udgør 89,84 kr. (jf. medlemmets timesedler), men  

 hertil skal lægges en bonus, således at timelønnen bliver på samme beløb, som  

 vejtidsbetalingen, altså 94,59 kr. pr. time.
 Medlemmet får beregnet feriegodtgørelsen og søgne-/helligdagsgodtgørelse  

 af timelønnen i modsætning til vejtidsbetalingen, som er »endelig«.
 Afdelingen oplyste videre, at medlemmet får 3 enheder vejtidspenge pr. dag  

 for at køre fra sit hjem i Z-by til arbejdspladsen på værftet i X-by - d.v.s.  

 at transporttid og transportudgifter er beregnet til 1 1/2 vejtidsenhed/time  

 hver vej.
 Ankenævnet lægger til grund, at medlemmets betaling for vejtid dækker både  

 transporttid og transportudgifter, jf. overenskomstens § 15, stk. 3.
 Ankenævnet finder, at godtgørelsen for vejtid ikke kan anses for omfattet  

 af begrebet »beskæftigelse«, jf. arbejdsløshedsforsikringslovens §  

 59, stk. 2, og bekendtgørelse nr. 91 af 13. februar 1989, § 1, stk. 1.
Ankenævnet finder heller ikke, at godtgørelsen kan henføres under  

 bekendtgørelsens § 1, stk. 4, da beløbet efter det oplyste ikke kan anses for  

 at svare til hans normale timeløn.
Vejtiden skal derfor ikke indgå i  

 opgørelsen over overskydende timer.
 Ankenævnet ændrede således direktoratets afgørelse.
 Ingen.
