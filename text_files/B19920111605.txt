 I medfør af § 1 i lov nr. 834 af 18. december 1991 om frø, kartofler og  

 planter og tekstanmærkning nr. 59 til finanslov 1993 samt efter bemyndigelse  

 fastsættes:
 § 1.  Virksomheder, der er registreret i medfør af § 8  

 i bekendtgørelse nr. 150 af 31 marts 1981 om handel med forstligt  

 formeringsmateriale, skal betale afgift til dækning af Plantedirektoratets  

 udgifter ved administration og kontrol i henhold til bekendtgørelsen og gebyr  

 for udstedelse af oprindelsesbeviser.
 § 2.  Til dækning af Plantedirektoratets  

 basis-omkostninger ved administration skal alle registrerede virksomheder  

 betale en årlig afgift på 2000 kr.
 Stk. 2.  Til dækning af direktoratets udgifter ved  

 herkomstkontrol skal planteskoler betale en årlig afgift efter følgende  

 skala:
 Stk. 3.  Til dækning af direktoratets udgifter ved  

 kontrol med indsamling af formeringsmateriale her i landet eller ved kontrol  

 af indført formeringsmateriale og for udstedelse af hvidt oprindelsesbevis på  

 dette formeringsmateriale betales et gebyr på 1200 kr. pr. bevis.
 Stk. 4.  Til dækning af direktoratets udgifter ved  

 udstedelse af blåt, gult eller grønt oprindelsesbevis betales et gebyr på 50  

 kr. pr. bevis.
 Stk. 5.  Til dækning af direktoratets udgifter ved  

 udstedelse af eksportbevis betales et gebyr på 100 kr. pr. bevis.
 § 3.  Gebyrer og afgifter forfalder ved påkrav og  

 betaling skal ske senest 30 dage regnet fra fakturaens dato.
Stk. 2.  Betales forfaldne gebyrer eller afgifter ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 3.  Gebyrer og afgifter tillægges merværdiafgift.
 Stk. 4.  Gebyrer og afgifter er tillagt udpantningsret.
 § 4.  Bekendtgørelsen træder i kraft den 1. januar  

 1993.
 Stk. 2.  Samtidig ophæves Plantedirektoratets  

 bekendtgørelse nr. 113 af 18. februar 1992 om gebyr for kontrol med forstligt  

 formeringsmateriale.
