Nr LSF 5 Forslag til Lov om ændring af lov om påligningen af indkomst- og  

 formueskat til staten (ligningsloven) og lov om indkomstskat og formueskat  

 for personer m.v. (personskatteloven) (Fradrag til fiskere) Fremsat af skatteministeren (Fogh Rasmussen) den 7. oktober 1992 Vedtaget ved tredjebehandling den 18. december 1992 Lov nr. 1032 af 19/12/1992 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 4 i lov nr. 501 af 24. juni 1992, foretages følgende  

 ændring:
 Efter § 9 F indsættes:
» § 9 G.
Personer, der ved indkomstårets udløb er, eller som i  

 løbet af indkomståret har været registreret som erhvervsfiskere efter  

 saltvandsfiskeriloven, kan ved opgørelsen af den skattepligtige indkomst  

 fradrage 190 kr. pr. påbegyndt havdag ved fangstture af mindst 12 timers  

 varighed.
Fradraget vælges for hele indkomståret og kan højst udgøre 41.800  

 kr. årligt.
Stk. 2. Hvis fradrag foretages efter stk. 1, kan udgifter i  

 forbindelse med erhvervelsen af indkomsten som registreret erhvervsfisker  

 ikke fradrages efter §§ 9 B-9 D.
Der indrømmes heller ikke fradrag efter § 13  

 eller efter § 49, stk. 1, i lov om beskatningen af pensionsordninger m.v.,  

 hvis medlemskabet af fagforeningen m.v. eller arbejdsløshedskassen har  

 tilknytning til beskæftigelsen som erhvervsfisker.
For ansatte fiskere træder  

 fradraget endvidere i stedet for fradrag efter § 9, stk. 1. Selvstændige  

 fiskere kan ikke fradrage driftsudgifter, som kan sidestilles med  

 lønmodtagerudgifter efter § 9, stk. 1.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, foretages følgende  

 ændring:
 I § 3, stk. 2, nr. 1, ændres »ligningslovens § 13« til:  

 »ligningslovens §§ 9 G og 13«.
§ 3 Skatteministeren fastsætter lovens ikrafttrædelsestidspunkt.
Loven har  

 virkning fra og med den 1. januar 1993.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 4 i lov nr. 501 af 24. juni 1992, foretages følgende  

 ændring:
 Efter § 9 F indsættes:
» § 9 G.
Personer, der ved indkomstårets udløb er eller som i  

 løbet af indkomståret har været registrerede som erhvervsfiskere efter  

 saltvandsfiskeriloven, kan ved opgørelsen af den skattepligtige indkomst  

 fradrage 190 kr. pr. påbegyndt havdag ved fangstture af mindst 24 timers  

 varighed.
Fradraget vælges for hele indkomståret og kan højst udgøre 41.800  

 kr. årligt.
Stk. 2. Hvis fradrag foretages efter stk. 1, kan udgifter i  

 forbindelse med erhvervelsen af indkomsten som registreret erhvervsfisker  

 ikke fradrages efter §§ 9 B-9 D.
Der indrømmes heller ikke fradrag efter § 13  

 eller efter § 49, stk. 1, i lov om beskatningen af pensionsordninger m.v.,  

 hvis medlemskabet af fagforeningen m.v. eller arbejdsløshedskassen har  

 tilknytning til beskæftigelsen som erhvervsfisker.
For ansatte fiskere træder  

 fradraget endvidere i stedet for fradrag efter § 9, stk. 1. Selvstændige  

 fiskere kan ikke fradrage driftsudgifter, som kan sidestilles med  

 lønmodtagerudgifter efter § 9, stk. 1.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, som senest ændret ved § 3 i  

 lov nr. 569 af 24. juni 1992, foretages følgende ændring:
 I § 3, stk. 2, nr. 1, ændres »ligningslovens §13« til:  

 »ligningslovens §§ 9G og 13«.
§ 3 Skatteministeren fastsætter lovens ikrafttrædelsestidspunkt.
Loven har  

 virkning fra og med den 1. januar 1993.
Bemærkninger til lovforslaget Almindelige bemærkninger Lovforslaget er en genfremsættelse af lovforslag L 302, fremsat den 17.  

 juni 1992.
 Lovforslaget er en udmøntning af et af punkterne i fiskeriministerens  

 redegørelse af 28. januar 1992 til Folketinget om fiskeripolitikken.  

 Redegørelsen indeholder et forslag om at tilnærme beskatningen af fiskere til  

 beskatningen af søfolk som led i forbedringen af fiskerierhvervets økonomiske  

 situation.
Med den gældende skattelovgivning beskattes fiskere efter samme regler som  

 andre skatteydere.
Fiskere er således ikke omfattet af de lempelige  

 beskatningsregler, som gælder for sømænd.
Fiskernes særlige arbejdsvilkår ved  

 arbejde på havet kan imidlertid på mange områder sidestilles med sømændenes,  

 herunder specielt, at erhvervets udførelse ofte kræver ophold borte fra  

 hjemmet i længere perioder.
 På denne baggrund foreslår regeringen, at beskatningen af erhvervsfiskere  

 tilnærmes beskatningen af sømænd, som sejler i nærfart.
Efter disse regler er sømænd i nærfart berettiget til et særligt fradrag,  

 som er indkomstafhængigt.
Fradraget træder i stedet for en række  

 ligningsmæssige fradrag.
Det foreslås, at såvel selvstændige som ansatte fiskere, som er  

 registrerede erhvervsfiskere efter reglerne i saltvandsfiskeriloven, kan  

 vælge at fradrage 190 kr. pr. påbegyndt havdag.
Fradraget kan kun beregnes  

 for de dage, som indgår i fangstture af mindst 24 timers varighed.
En  

 fangsttur anses for afbrudt ved ophold i havn eller på land.
Herved vil  

 ordningen kun omfatte fiskere, som er på havet i længere tid ad gangen.
De  

 kystfiskere, som sejler ud og kommer hjem samme dag, har arbejdsvilkår, der  

 ikke afviger væsentligt fra personer med arbejde i land.
Disse personer  

 holdes derfor uden for fradragsordningen.
Hensigten med at indrømme fradrag pr. havdag i stedet for et  

 indkomstafhængigt fradrag er, at fiskerne herved får adgang til fradrag i  

 forbindelse med enhver fangsttur af længere varighed, selvom den ikke  

 indbringer den forventede fangst/indtægt.
Endvidere må det antages at være  

 lettere for fiskerne at forskudsregistrere fradraget på grundlag af antallet  

 af forventede havdage fremfor at forskudsregistrere fradraget på grundlag af  

 forventet indtægt.
Fradraget skal - også for de selvstændige fiskere - være et  

 ligningsmæssigt fradrag, som kan foretages ved opgørelsen af den  

 skattepligtige indkomst.
Fradragsværdien er ca. 52 pct. i en  

 gennemsnitskommune.
Ligesom for sømændene foreslås en maksimumgrænse for det  

 årlige fradrags størrelse.
Fiskernes fradrag kan således højst udgøre 41.800  

 kr. årligt svarende til 220 havdage pr. år.
Fradraget begrænses ikke af  

 grundbeløbet på 3.000 kr. årligt (3.500 kr. i 1992) i ligningslovens § 9,  

 stk. 1.
 Ordningen er notificeret til EF i medfør af EØF-traktatens artikel 93,  

 stk. 3. Loven kan ikke træde i kraft, før Kommissionen har godkendt  

 ordningen.
Administrative konsekvenser Forslaget skønnes ikke at medføre nævneværdige administrative konsekvenser  

 for skattemyndighederne.
Provenumæssige konsekvenser Forslaget skønnes at medføre et provenutab på ca. 50 mill. kr. årligt.
Det  

 er herved forudsat, at omkring 3.600 fiskere med et gennemsnitligt årligt  

 antal havdage på 180 bliver omfattet af forslaget.
 Kommunernes andel af provenutabet skønnes at udgøre knap 30 mill. kr., og  

 vil primært berøre kommuner med et betydeligt fiskerierhverv.
 For finansåret 1993 skønnes provenutabet at udgøre ca. 50 mill. kr.
 Det er en forudsætning for forslagets gennemførelse, at der under  

 forhandlingerne om finansloven for 1993 vil blive anvist et beløb til  

 finansiering af provenutabet.
Spaltehenvisninger Ligningsloven er senest ændret ved lov nr. 501 af 24. juni 1992, jf.  

 Folketingstidende 1991-1992, sp. 5723, 6284, 10588, 11107, tillæg A sp. 4823,  

 tillæg B sp. 2341, tillæg B sp. 2847 (tillægsbetænkning) og tillæg C sp.  

 1469.
 Personskatteloven er senest ændret ved lov nr. 569 af 24. juni 1992, jf.  

 Folketingstidende 1991-1992, sp. 6538, 7069, 10495, 11063, 11073, tillæg A  

 sp. 5197, tillæg B sp. 2509 og tillæg C sp. 1491.
Bemærkninger til lovforslagets enkelte bestemmelser Til § 1 Det særlige sømandsfradrag træder som nævnt i stedet for en række  

 ligningsmæssige fradrag.
Det gælder fradrag for lønmodtagerudgifter,  

 befordringsfradrag samt fradrag for fagforeningskontingent og bidrag til  

 arbejdsløshedsforsikring (ligningslovens § 9, stk. 1, §§ 9 B-9 D, § 13 og  

 pensionsbeskatningslovens § 49, stk. 1).
 Det foreslås, at de ansatte fiskeres fradrag i princippet skal erstatte de  

 samme fradrag, som det særlige sømandsfradrag erstatter, og som har  

 forbindelse med erhvervelse af indkomsten som erhvervsfisker.
De selvstændige fiskere skal i relation til fradraget så vidt muligt  

 sidestilles med ansatte fiskere.
Fradraget for de selvstændige skal således  

 erstatte befordringsfradrag og fradrag for udgifter til kontingent til  

 arbejdsgiverforeninger og A-kassebidrag.
Det foreslåede fradrag erstatter kun den del af kontingentet, som er  

 omfattet af ligningslovens § 13. Udgifter til brancheforeninger m.v. samt  

 kontingenter, der vedrører den erhvervsmæssige del af en faglig organisation,  

 anses for driftsudgifter, som er fradragsberettigede efter statsskattelovens  

 § 6 a.
Disse fradrag berøres således ikke af det foreslåede fradrag.  

 Derudover skal fradraget træde i stedet for de udgifter, som den selvstændige  

 afholder, i det omfang udgifterne ville være omfattet af fradragsbestemmelsen  

 i ligningslovens § 9, stk. 1, hvis udgifterne havde været afholdt af en  

 lønmodtager.
Som eksempel på sådanne udgifter kan nævnes udgifter til  

 personligt søudstyr.
Den enkelte fisker vælger fra år til år, om den pågældende vil benytte  

 adgangen til at foretage det særlige fradrag.
Fradraget vælges for hele  

 indkomståret.
Har fiskeren i løbet af indkomståret for eksempel haft andet  

 arbejde end fiskeri uden at være i anden fagforening, eller har fiskeren  

 været arbejdsløs, kan fagforeningskontingent og A-kassebidrag for sådanne  

 perioder ikke fradrages, såfremt den skattepligtige vælger det særlige  

 fradrag.
Har fiskeren derimod andet arbejde og i denne forbindelse er medlem af en  

 anden fagforening, har fiskeren fradrag for dette kontingent.
Det samme  

 gælder befordringsfradrag og lønmodtagerudgifter ved andet arbejde.
Til § 2 Ændringen i personskattelovens § 3, stk. 2, nr. 1, sikrer, at fradraget  

 for de selvstændige fiskere alene foretages ved opgørelsen af den  

 skattepligtige indkomst ligesom for ansatte fiskere.
Til § 3 Det foreslås, at loven har virkning fra og med 1. januar 1993.
Kommissionen er i medfør af EØF-traktatens artikel 93, stk. 3, om  

 statsstøtte, blevet notificeret om forslaget.
Loven kan ikke træde i kraft,  

 før Kommissionen har godkendt ordningen.
 Derfor foreslås det, at skatteministeren bemyndiges til at fastsætte  

 tidspunktet for lovens ikrafttrædelse.
 Kommissionen har i første omgang 2 måneder til at reagere på  

 notifikationen, men der vil kunne gå længere tid, hvis Kommissionen ikke  

 umiddelbart kan acceptere ordningen.
