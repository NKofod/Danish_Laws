Nr LSF 188 Forslag til Lov om journal over brug af plantebeskyttelsesmidler og  

 eftersyn af udstyr til udbringning af plantebeskyttelsesmidler i jordbruget Fremsat af landbrugsministeren (Bjørn Westh) den 10. februar 1993 Vedtaget ved tredjebehandling den 30. april 1993 Lov nr. 266 af 06/05/1993 § 1. Landbrugsministeren kan fastsætte regler om pligt for ejere  

 og brugere af jordbrugsbedrifter til at føre journal over deres anvendelse af  

 plantebeskyttelsesmidler mod skadegørere, ukrudt og andre uønskede planter  

 samt til nedvisning og vækstregulering i plantekulturer.
Ministeren kan  

 herunder fastsætte nærmere regler om, hvordan journalen skal udformes og  

 føres samt om tilsyn med, at reglerne overholdes.
 § 2. Udstyr, der anvendes til at udbringe de i § 1, stk. 1, nævnte  

 plantebeskyttelsesmidler, skal gennemgå eftersyn.
 Stk. 2 . Landbrugsministeren fastsætter regler om eftersynets  

 indhold og gennemførelse.
 Stk. 3 . Landbrugsministeren kan meddele de påbud, der er  

 nødvendige for at sikre overholdelse af loven og af regler fastsat med  

 hjemmel heri, til ejeren af udstyr, der anvendes til at udbringe  

 plantebeskyttelsesmidler.
 § 3. Landbrugsministeren har mod behørig legitimation og uden  

 retskendelse adgang til offentlig og privat ejendom, hvor det er påkrævet af  

 hensyn til tilsyn med overholdelsen af regler fastsat efter § 1 og § 2.
 Stk. 2 . Ejere og brugere af jordbrugsbedrifter skal efter  

 anmodning give ministeren de oplysninger, der er nødvendige for tilsynet med  

 overholdelsen af de fastsatte regler og skal yde fornøden bistand ved  

 gennemførelsen af tilsynet.
 § 4. Landbrugsministeren kan bemyndige et direktorat oprettet  

 under ministeriet til at udøve de beføjelser, der er tillagt ministeren i  

 denne lov.
 Stk. 2. Henlægger landbrugsministeren sine beføjelser efter denne  

 lov til et direktorat oprettet under ministeriet, kan ministeren fastsætte  

 regler om adgang til at klage over afgørelser truffet i henhold til  

 bemyndigelsen, herunder om at afgørelser ikke kan indbringes for højere  

 administrativ myndighed.
 § 5. Overtrædelse af § 1, § 2 og § 3, stk. 2, straffes med bøde.
 Stk. 2. I regler, der udstedes efter § 1 og § 2, kan der  

 fastsættes straf af bøde.
 Stk. 3. Den, der undlader at efterkomme et påbud meddelt af  

 landbrugsministeren efter § 2, stk. 3, straffes med bøde.
Stk. 4. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 6. Ved overtrædelse af regler fastsat efter § 1 og § 2 eller  

 undladelse af at efterkomme et påbud, der er meddelt efter § 2, stk. 3, kan  

 landbrugsministeren tilkendegive, at sagen kan afgøres uden retslig  

 forfølgning, hvis den, der har begået overtrædelsen, erkender sig skyldig og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøde i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 7. Loven træder i kraft den 1. august 1993.
 § 8. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan fastsætte regler om pligt for ejere  

 og brugere af jordbrugsbedrifter til at føre journal over deres anvendelse af  

 plantebeskyttelsesmidler mod skadegørere, ukrudt og andre uønskede planter  

 samt til nedvisning og vækstregulering i plantekulturer.
Ministeren kan  

 herunder fastsætte nærmere regler om, hvordan journalen skal udformes og  

 føres samt om tilsyn med, at reglerne overholdes.
 § 2. Udstyr, der anvendes til at udbringe de i § 1, stk. 1, nævnte  

 plantebeskyttelsesmidler, skal gennemgå eftersyn.
 Stk. 2 . Landbrugsministeren fastsætter regler om eftersynets  

 indhold og gennemførelse.
 Stk. 3 . Landbrugsministeren kan meddele de påbud, der er  

 nødvendige for at sikre overholdelse af loven og af regler fastsat med  

 hjemmel heri, til ejeren af udstyr, der anvendes til at udbringe  

 plantebeskyttelsesmidler.
 § 3. Landbrugsministeren har mod behørig legitimation og uden  

 retskendelse adgang til offentlig og privat ejendom, hvor det er påkrævet af  

 hensyn til tilsyn med overholdelsen af regler fastsat efter § 1 og § 2.
 Stk. 2 . Ejere og brugere af jordbrugsbedrifter skal efter  

 anmodning give ministeren de oplysninger, der er nødvendige for tilsynet med  

 overholdelsen af de fastsatte regler og skal yde fornøden bistand ved  

 gennemførelsen af tilsynet.
 § 4. Landbrugsministeren kan bemyndige et direktorat oprettet  

 under ministeriet til at udøve de beføjelser, der er tillagt ministeren i  

 denne lov.
 Stk. 2. Henlægger landbrugsministeren sine beføjelser efter denne  

 lov til et direktorat oprettet under ministeriet, kan ministeren fastsætte  

 regler om adgang til at klage over afgørelser truffet i henhold til  

 bemyndigelsen, herunder om at afgørelser ikke kan indbringes for højere  

 administrativ myndighed.
 § 5. Overtrædelse af § 1, § 2 og § 3, stk. 2, straffes med bøde.
 Stk. 2. I regler, der udstedes efter § 1 og § 2, kan der  

 fastsættes straf af bøde.
 Stk. 3. Den, der undlader at efterkomme et påbud meddelt af  

 landbrugsministeren efter § 2, stk. 3, straffes med bøde.
Stk. 4. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådant bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 6. Ved overtrædelse af regler fastsat efter § 1 og § 2 eller  

 undladelse af at efterkomme et påbud, der er meddelt efter § 2, stk. 3, kan  

 landbrugsministeren tilkendegive, at sagen kan afgøres uden retslig  

 forfølgning, hvis den, der har begået overtrædelsen, erkender sig skyldig og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøde i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 7. Loven træder i kraft den 1. august 1993.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger I henhold til handlingsplanen for en bæredygtig udvikling i landbruget og  

 beretning nr. 5 af 17. december 1991 fra Folketingsudvalget vedrørende en  

 bæredygtig landbrugsudvikling (Alm. del bilag 76) skal der gennemføres krav  

 om stikprøvevis eftersyn af udstyr til udbringning af bekæmpelsesmidler og  

 krav om, at der skal føres journal over anvendelsen af bekæmpelsesmidler med  

 henblik på at reducere forbruget.
 Registrering af anvendte plantebeskyttelsesmidler i en journal og eftersyn  

 af sprøjteudstyr skal støtte jordbrugeren i korrekt anvendelse og udbringning  

 af plantebeskyttelsesmidler.
 Der er ikke i eksisterende lovgivning hjemmel til at foreskrive tilsyn med  

 udstyr til udbringning af plantebeskyttelsesmidler.
Lov om kemiske stoffer og produkter, jf. lovbekendtgørelse nr. 566 af 15.  

 august 1989, kapitel 7, § 38c bemyndiger miljøministeren til at fastsætte  

 regler om, at den ansvarlige for en ejendom skal føre journal over brugen af  

 bekæmpelsesmidler.
Miljøministerens bemyndigelse vedrørende sprøjtejournal er  

 ved Kgl. resolution af 28. august 1992 overført til landbrugsministeren, jf.  

 bekendtgørelse nr. 763 af 8. september 1992. Det er fundet hensigtsmæssigt at  

 samle reglerne om sprøjtejournal og eftersyn af udstyr til udbringning af  

 plantebeskyttelsesmidler i een lov.
 Lovforslaget er udarbejdet som en bemyndigelseslov, der inden for nærmere  

 angivne rammer giver landbrugsministeren hjemmel til at fastsætte de  

 nødvendige regler ved bekendtgørelse.
 Administrative og økonomiske konsekvenser af lovforslaget.
 Ansvaret for udarbejdelse af regler og for administration af loven og  

 reglerne agtes henlagt til Plantedirektoratet.
For staten vil lovforslaget betyde øget tilsynsindsats i  

 Plantedirektoratet.
Tilsynsindsatsen er skønnet således:
§ 24. 31.11 (Statsvirksomhed) Tilsynsindsatsen vil blive gennemført inden for rammerne af de midler, som  

 er afsat til Plantedirektoratet til brug for gennemførelse af handlingsplan  

 for en bæredygtig udvikling i landbruget.
På finansloven for 1993 er der  

 afsat 10 mio. kr. til dette formål.
Fordelingen af ressourceforbruget mellem  

 tilsynsindsatsen efter nærværende lovforslag og tilsynsindsatsen i  

 forbindelse med den øvrige gennemførelse af handlingsplanen vil løbende blive  

 vurderet under iagttagelse af den aktuelle situation.
 Der vil være behov for at udvikle et testprogram for eftersyn af  

 sprøjteudstyr samt uddannelse heri for Plantedirektoratets kontrollører.
 Forslaget vil ikke få økonomiske eller administrative konsekvenser for  

 amter og kommuner.
Høring Lovforslaget har været sendt til udtalelse hos følgende organisationer:
 Landbrugsraadet, De danske Landboforeninger, Danske Husmandsforeninger,  

 Dansk Erhvervsjordbrug, Dansk Erhvervsgartnerforening, Dansk  

 Erhvervsfrugtavl, Dansk Agrokemisk Forening, Foreningen af Danske Kemiske  

 Industrier, Landbrugsmaskin-branchens Fællesråd, Dansk Industri,  

 Forbrugerrådet, Danmarks Naturfredningsforening, Amtsrådsforeningen og  

 Kommunernes Landsforening.
Bemærkninger til de enkelte bestemmelser Til § 1 Mange jordbrugere registrerer allerede i dag deres forbrug af  

 plantebeskyttelsesmidler, f.eks. i et markstyringssystem eller andre  

 systemer, med henblik på at gøre brug af deres erfaringer i de følgende år.
 Erfaringer fra planteværnsgrupper, etableret med støtte fra  

 Miljøministeriet, har vist, at øget opmærksomhed om forbrug og anvendelse af  

 plantebeskyttelsesmidler sammen med intensiveret rådgivning kan medvirke til  

 at optimere forbruget af plantebeskyttelsesmidler.
 Det er hensigten ved lovens gennemførelse at pålægge ejere og brugere af  

 landbrugsbedrifter over en vis størrelse, f.eks. 10 ha, samt gartnerier,  

 frugtplantager og planteskoler pligt til at føre journal over deres brug af  

 plantebeskyttelsesmidler.
 Det er hensigten at fastsætte regler om, at der skal udarbejdes en  

 journal, hvori der løbende registreres f.eks. dosering og art af de  

 plantebeskyttelsesmidler, der udbringes.
Tilsyn med, om jordbrugeren fører journal over brug af  

 plantebeskyttelsesmidler, kan integreres med andre tilsynsopgaver, som  

 udføres af Plantedirektoratet.
Ved tilsynet påses, at journalen er ført med  

 de foreskrevne oplysninger.
Til § 2 Det er hensigten, at beføjelsen til at føre tilsyn med udstyr til  

 udbringning af plantebeskyttelsesmidler skal henlægges til  

 Plantedirektoratet.
Tilsynet agtes gennemført på stikprøvebasis på  

 landbrugsbedrifter over en vis størrelse, f.eks. 10 ha, samt på gartnerier,  

 frugtplantager og planteskoler.
Tilsynet bør også omfatte udstyr, som  

 anvendes erhvervsmæssigt til udbringning af plantebeskyttelsesmidler for  

 andre.
 Tilsynet kan gennemføres i forbindelse med andre tilsynsopgaver i den  

 periode, hvor sprøjteudstyr er i brug.
 Det er hensigten, at sprøjteudstyrets dyser, bom, slanger og  

 rørforbindelser skal undersøges efter et nærmere fastsat testprogram.
 Hvis der ved tilsynet konstateres fejl og mangler ved udstyret, kan  

 Plantedirektoratet meddele påbud til ejeren af udstyret om at bringe udstyret  

 i forskriftsmæssig stand.
Til § 3 § 3 svarer til bestemmelser i en række andre love under  

 Landbrugsministeriet, der giver hjemmel til tilsyn, som udføres af  

 Plantedirektoratet, f.eks. lov nr. 282 af 8. maj 1991 om foderstoffer, lov  

 nr. 834 af 18. december 1991 om frø, kartofler og planter og lov nr. 131 af  

 26. februar 1992 om gødning og jordforbedringsmidler.
Til § 4 Ansvaret for udarbejdelse af regler og for administration af loven og  

 reglerne agtes henlagt til Plantedirektoratet.
 Stk. 2 svarer til bestemmelser i andre love under  

 Landbrugsministeriet, jf. bemærkningerne til § 3.
Til § 6 § 6 bemyndiger landbrugsministeren til administrativt at meddele  

 bødeforlæg for overtrædelser af regler fastsat efter § 1 og § 2 i loven samt  

 for undladelse af at efterkomme meddelte påbud efter § 2, stk. 3.
 Bestemmelsen svarer til bestemmelser i en række andre love under  

 Landbrugsministeriet, der administreres af Plantedirektoratet, jf.  

 bemærkningerne til § 3.
