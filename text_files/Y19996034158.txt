Arbejdsmarkedsbidrag af biblioteksafgifter TSS af 25/11 1998, 99/98-4201-00021 Selvstændigt erhvervsdrivende forfattere skal  

 betale arbejdsmarkedsbidrag af biblioteksafgifter, da afgiften anses for  

 indtægt omfattet af den selvstændige erhvervsvirksomhed.
AMFL § 10 En faglig forening bad Told- og Skattestyrelsen revurdere  

 TS-cirkulære 1998-21, der omhandlede reglerne om opgørelse af  

 arbejdsmarkedsbidrag vedrørende biblioteksafgift.
 Det fremgår af nævnte cirkulære, at for  

 så vidt angår selvstændigt erhvervsdrivende forfattere  

 indgår biblioteksafgift fortsat i bidragsgrundlaget efter lov om en  

 arbejdsmarkedsfond.
 Den faglige forening fandt, at på baggrund af  

 Landsskatteretten tilkendegivelse om at biblioteksafgift ikke er vederlag for  

 personligt arbejde, må biblioteksafgift også defineres som en  

 indkomst, der er uden sammenhæng med en eventuel selvstændig  

 virksomhed som forfatter.
 Told- og Skattestyrelsen svarede, at styrelsen ikke fandt  

 anledning til at ændre TS-cirkulære 1998-21. Dette skyldes, at  

 afgrænsningen af, hvilke indkomster der indgår i  

 bidragsgrundlaget, er forskellig for selvstændigt erhvervsdrivende og  

 lønmodtagere.
Arbejdsmarkedsfondslovens § 10, stk. 1 og 2 omhandler  

 selvstændigt erhvervsdrivendes arbejdsmarkedsbidrag.
Selvstændigt  

 erhvervsdrivende skal betale arbejdsmarkedsbidrag af indtægter ved  

 selvstændig erhvervsvirksomhed.
Indtægt ved selvstændig erhvervsvirksomhed  

 omfatter ikke kun indtægter, som er honorering af personligt arbejde.  

 Som eksempel kan nævnes indtægter fra immaterielle aktiver, der  

 indgår i en erhvervsmæssig virksomhed.
Immaterielle aktiver er  

 f.eks. patenter, varemærker og licenser.
For en selvstændigt erhvervsdrivende forfatter, der  

 driver en igangværende forfattervirksomhed, anses retten til at modtage  

 biblioteksafgifter for et aktiv, der indgår i virksomheden.
Dermed er  

 afkast af aktivet   nemlig biblioteksafgiften   indkomst ved  

 selvstændig erhvervsvirksomhed.
 På denne baggrund fastholdt Told- og Skattestyrelsen  

 tilkendegivelserne i TS-cirkulære 1998-21 pkt. 4 om, at  

 biblioteksafgift  indgår i bidragsgrundlaget efter lov om en  

 arbejdsmarkedsfond § 10.
