Bekendtgørelse om civil  

 værnepligt I medfør af § 1, stk. 2, § 3 a, § 4 og  

 § 7, stk. 1, i lov om værnepligtens opfyldelse ved civilt  

 arbejde, jf. lovbekendtgørelse nr. 1089 af 23. december 1998, samt  

 § 4 a og § 4 b, stk. 1, i værnepligtsloven, jf.  

 lovbekendtgørelse nr. 1088 af 23. december 1998, fastsættes:
Værnepligtiges overførelse til civilt  

 arbejde og sanitetstropperne § 1. Administrationen for civil værnepligt  

 (Militærnægteradministrationen) træffer afgørelser  

 efter §§ 1-3 og 10 i lov om værnepligtens opfyldelse ved civilt  

 arbejde.
Tjenestetid m.v. ved civilt arbejde § 2. Værnepligtige, der overføres til  

 civilt arbejde efter at have påbegyndt den første samlede  

 tjeneste i forsvaret eller redningsberedskabet, skal udføre civilt  

 arbejde i et antal dage, der svarer til den resterende del af den  

 første samlede tjeneste.
 § 3. Værnepligtige, der overføres til  

 civilt arbejde efter at have gennemført den første samlede  

 tjeneste i forsvaret eller redningsberedskabet, skal udføre civilt  

 arbejde i et antal dage, der svarer til den efterfølgende tjeneste,  

 den pågældende er indkaldt til.
 § 4. En arbejdsdag for en civil værnepligtig  

 svarer til en normal overenskomstmæssig arbejdstid på det danske  

 arbejdsmarked.
 § 5. En værnepligtig, der endnu ikke er  

 fordelt til værnepligtstjeneste, og som søger om  

 overførelse til civilt arbejde, deler vilkår med de  

 værnepligtige, sammen med hvilke han skal fordeles.
 Stk. 2. Hvis en civil værnepligtig får en lavere  

 egnethedsvedtegning, før han er mødt til tjeneste, deler den  

 pågældende på grundlag heraf og under hensyntagen til  

 uddannelse og livsstilling vilkår med de værnepligtige, med  

 hvilke han er fordelt eller skal fordeles.
Eftertjeneste og hjemsendelse m.v. af  

 værnepligtige ved civilt arbejde § 6. Har en værnepligtig været  

 ulovligt fraværende fra værnepligtstjenesten i i alt 15 dage  

 eller derover, forlænges tjenesten tilsvarende.
Med ulovligt  

 fravær sidestilles i denne bekendtgørelse strafafsoning,  

 herunder varetægtsfængsel, der anses som udstået i  

 straffen.
 Stk. 2. Uanset bestemmelsen i stk. 1 medfører  

 ulovligt fravær fra tjenesten for værnepligtige, der har  

 gennemført den første samlede tjeneste i forsvaret eller  

 redningsberedskabet, at tjenesten forlænges med et antal dage svarende  

 til længden af det ulovlige fravær.
 § 7. En værnepligtig, som i i alt 20 dage  

 eller derover ulovligt har undladt at udføre det arbejde, der  

 påhviler ham, kan hjemsendes.
 Stk. 2. Hjemsendelse efter stk. 1 kan kun ske én  

 gang og kan ikke finde sted, når den værnepligtige har  

 været midlertidigt hjemsendt under tjeneste i forsvaret eller  

 redningsberedskabet.
§ 8. En værnepligtig, der er hjemsendt efter  

 § 7, indkaldes igen med mindst 4 ugers varsel.
Har den  

 værnepligtige før hjemsendelsen aftjent værnepligt i i alt  

 30 dage eller derover efter fradrag for ulovligt fravær, fraregnes den  

 aftjente værnepligt i den resterende tjenestetid.
 § 9. En værnepligtig, der efter at  

 være mødt til tjeneste, erklæres for tiden uegnet til  

 værnepligtstjeneste, hjemsendes og indkaldes ikke til ny tjeneste  

 uanset senere ændring i egnethedsbedømmelsen.
 § 10. Militærnægteradministrationen  

 kan, når særlige omstændigheder taler for det, fritage en  

 værnepligtig for eftertjeneste og for ny indkaldelse.
Aflønning og andre ydelser til civile  

 værnepligtige samt betaling for anvendelse af civile  

 værnepligtiges udførelse af civilt arbejde til dækning af  

 administrationsomkostninger § 11. Værnepligtige, der er overført  

 til civilt arbejde, før de har gennemført den første  

 samlede tjeneste i forsvaret eller redningsberedskabet, modtager under  

 tjenesten dagløn, kostpenge, hjemsendelsespenge og ved tjeneste i mere  

 end 30 dage beklædningsgodtgørelse, der pr. 1. april 1999  

 udgør følgende beløb:
 1)	Dagløn pr. måned: 3.610,00 kr.
 2)	Kostpenge pr. måned: 2.350,83 kr.
 3)	Hjemsendelsespenge pr. måned: 433,50 kr.
 4)	Beklædningsgodtgørelse ved tjeneste i mere end 30 dage  

 (engangsbeløb): 1.158,00 kr.
 Stk. 2. Værnepligtige, der er overført til civilt  

 arbejde, efter at de har gennemført den første samlede tjeneste  

 i forsvaret eller redningsberedskabet, modtager under tjenesten  

 godtgørelse for tabt arbejdsfortjeneste samt dækning af  

 merudgifter ved fravær fra hjemmet efter de regler, der gælder  

 for genindkaldte værnepligtige i forsvaret.
Stk. 3. Dagløn og hjemsendelsespenge reguleres  

 årligt pr. 1. april med samme gennemsnitlige reguleringsprocent som  

 lønnen til værnepligtige i forsvaret.
Kostpenge og  

 beklædningsgodtgørelse reguleres årligt pr. 1. april  

 på grundlag af Danmarks Statistiks månedsprisindeks for  

 fødevarer og for beklædning og fodtøj.
 § 12. Civile værnepligtige har ret til fri  

 rejse efter de regler, der gælder for værnepligtige i  

 forsvaret.
Stk. 2. Civile værnepligtige har ret til fri  

 lægehjælp ved Militærnægteradministrationens  

 læge og uden for dennes træffetid ved praktiserende læge  

 eller vagtlæge.
Civile værnepligtige har endvidere ret til anden  

 lægehjælp m.v., hvortil den værnepligtige er henvist af de  

 i 1. pkt. nævnte læger.
Stk. 3. Civile værnepligtige har ret til fri  

 ordinær tandbehandling.
Militærnægteradministrationen kan  

 efter forudgående ansøgning fra den værnepligtige meddele  

 tilladelse til fri ekstraordinær tandbehandling.
 § 13. Militærnægteradministrationen  

 opkræver betaling for anvendelse af civile værnepligtiges  

 udførelse af civilt arbejde til dækning af  

 administrationsomkostninger.
 Stk. 2. Betalingen opkræves fra institutioner, der efter  

 den 1. januar 1989 er godkendt til anvendelse af værnepligtiges  

 udførelse af civilt arbejde.
 Stk. 3. Betalingen udgør 35 kr. (januar 1999-niveau)  

 for hver dag, den civile værnepligtige udfører civilt arbejde.  

 Beløbet reguleres pr. 1. januar efter Danmarks Statistiks  

 lønstatistik for staten for hver hele krones udsving.
Undladelse af at indkalde værnepligtige, som er  

 overført til civilt arbejde efter at have afsluttet den første  

 samlede tjeneste i forsvaret eller redningsberedskabet, og som er  

 idømt visse sanktioner § 14. Militærnægteradministrationen  

 træffer afgørelser efter § 4 a i  

 værnepligtsloven.
 Stk. 2. Hvis Militærnægteradministrationen  

 af tidsmæssige årsager ikke kan træffe afgørelse om  

 indkaldelse inden mødedagen, stilles indkaldelsen i bero, og den  

 værnepligtige underrettes herom.
 Stk. 3. Til brug for behandlingen af sager efter  

 stk. 1 vedrørende værnepligtige, som er overført til  

 civilt arbejde efter at have afsluttet den første samlede tjeneste i  

 forsvaret eller redningsberedskabet, og som skal indkaldes til civilt  

 arbejde, indhenter Militærnægteradministrationen forud for  

 indkaldelse og forud for mødedagen hos Rigspolitichefen oplysninger  

 som nævnt i værnepligtslovens § 4 b, stk. 1.
Klagebestemmelser § 15. Militærnægteradministrationens  

 pålæg efter § 3, stk. 1, i lov om værnepligtens  

 opfyldelse ved civilt arbejde kan ikke indbringes for anden administrativ  

 myndighed.
 Stk. 2. Øvrige afgørelser efter §§ 1-3 og  

 10 i lov om værnepligtens opfyldelse ved civilt arbejde kan indbringes  

 for indenrigsministeren inden 14 dage efter, at afgørelsen er meddelt  

 den værnepligtige.
 Ikrafttræden m.v.
 § 16. Bekendtgørelsen træder i kraft  

 den 1. november 1999.
 Stk. 2. Samtidig ophæves følgende  

 bekendtgørelser:
1)	bekendtgørelse nr. 12 af 8. januar 1987 om tjenestetid m.v.  

 ved civilt arbejde, 2)	bekendtgørelse nr. 396 af 6. juni 1989 om eftertjeneste,  

 hjemsendelse og ny indkaldelse af værnepligtige, der aftjener  

 værnepligt ved civilt arbejde, 3)	bekendtgørelse nr. 57 af 24. januar 1994 om eftertjeneste og  

 hjemsendelse m.v. af værnepligtige ved civilt arbejde og 4)	bekendtgørelse nr. 58 af 24. januar 1994 om  

 værnepligtiges overførelse til civilt arbejde og  

 sanitetstropperne.
