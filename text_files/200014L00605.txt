Betænkning afgivet af Socialudvalget den  

 22. marts 2001 Betænkning over Forslag til lov om ændring af lov om  

 aktiv socialpolitik og andre love [af socialministeren (Henrik Dam Kristensen)] 1. Ændringsforslag Der er af socialministeren stillet 10  

 ændringsforslag til lovforslaget.
2. Udvalgsarbejdet Lovforslaget blev fremsat den 15. december 2000 og var til  

 1. behandling den 25. januar 2001. Lovforslaget blev efter 1. behandling  

 henvist til behandling i Socialudvalget.
Lovforslaget blev behandlet sammen  

 med L 135 (forslag til lov om fleksydelse) og L 137 (forslag til lov om  

 ændring af lov social pension og andre love) som tilsammen udgør  

»førtidspensionsreformen«.
Møder Udvalget har behandlet lovforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Carsten Andersen, Grenaa, Diabetesforeningen, PTU   Landsforeningen af Polio-, Trafik- og Ulykkesskadede  

 og Ældre Sagen.
 Da der i henvendelserne er bemærkninger til alle 3  

 lovforslag, er socialministerens kommentarer samlet og omdelt som bilag til L  

 137.
Deputationer Endvidere har Carsten Andersen, Grenaa, og  

 Diabetesforeningen mundtligt over for udvalget redegjort for deres holdning  

 til lovforslaget.
3. Indstillinger og politiske bemærkninger Et flertal i udvalget (udvalget med undtagelse af  

 DF s og EL s medlemmer) indstiller lovforslaget til vedtagelse med de  

 af ministeren stillede ændringsforslag.
 Centrum-Demokraterne har under det forberedende arbejde om  

 de tre love, der tilsammen danner lovkomplekset »Den ny Førtidspensionsreform«,  været meget optaget af det ændrede  

 menneskesyn, der er det grundlæggende nye i reformen.
Udgangspunktet for sagsbehandlingen bliver med reformen  

 det enkelte menneskes ressourcer, det enkelte menneskes værdi.
Det er  

 ikke det, ansøgeren ikke formår, der tæller, men det, man  

 kan klare.
Skal reformen fungere optimalt, er det nødvendigt  

 at få det rummelige arbejdsmarked til at fungere.
Der skal såvel  

 lovgivningsmæssigt som hos den enkelte arbejdsgiver skabes  

 forståelse for dette.
Centrum-Demokraterne tilkendegav ved begyndelsen af  

 forhandlingerne ønsket om at få løst de økonomiske  

 problemer, der knytter sig til at gå fra førtidspension til  

 folkepension.
Mange førtidspensionister har jo ikke haft muligheder  

 for på samme måde som andre med tilknytning til arbejdsmarkedet  

 at etablere en alderspensionsordning.
Centrum-Demokraterne er derfor meget tilfredse med i  

 forhandlingerne at være imødekommet på netop dette punkt.  

 Der vil således fremover være to former for alderspension  

 gældende.
En udvidet obligatorisk og en valgfri favorabel model, som vi  

 kender fra arbejdsmarkedet.
Lovkomplekset er samtidig en prøvesten for  

 kommunernes evne til, også i de små kommuner, at kunne  

 løfte det sociale ansvar, der følger med gennemførelsen  

 af reformen.
De Samvirkende Invalideorganisationer har givet udtryk for  

 bekymring i så henseende, en bekymring som Centrum-Demokraterne deler.  

 På den baggrund støtter Centrum-Demokraterne De Samvirkende  

 Invalideorganisationers ønske om, at man i kommunerne kan oprette  

 handicapråd.
 Centrum-Demokraterne mener, at de særlige problemer,  

 som især yngre handicappede har med kommunernes forvaltning af loven,  

 bedre kunne varetages af et handicapråd i den enkelte kommune.
 Et mindretal (DF og EL) indstiller lovforslaget til  

forkastelse ved 3. behandling og vil stemme imod de af ministeren  

 stillede ændringsforslag.
Dansk Folkeparti har ikke på noget tidspunkt  

 været indkaldt til forhandlinger om førtidspensionsreformen, som  

 er blevet endeligt besluttet af reformpartierne (S, V, KF, SF, CD, RV og KRF)  

 bag totalt lukkede døre.
Dansk Folkeparti har derfor heller ikke haft  

 nogen indflydelse på udformningen af det foreliggende lovforslag.
Dansk Folkeparti finder det dybt beklageligt, at der i  

 dansk lovgivning med disse lovforslag indføres et princip, hvor en  

 befolkningsgruppe   førtidspensionisterne   deles op i et A- og et  

 B-hold.
De nuværende og de kommende førtidspensionister tildeles  

 økonomiske ydelser efter to forskellige regelsæt, og denne  

 forskelsbehandling kan strække sig over en periode på op til  

 flere årtier.
Dansk Folkeparti finder det ikke usandsynligt, at denne  

 uholdbare retstilstand vil blive underkendt ved Højesteret eller  

 Menneskerettighedsdomstolen som værende diskriminerende.
Derfor skal de  

 nuværende førtidspensionister, der ønsker det, have  

 mulighed for at overgå til den kommende førtidspensionsordning,  

 uden at deres status som førtidspensionister i øvrigt bliver  

 ændret.
 Den kommende enstrengede ydelse på dagpengemaksimum  

 er en forbedring, men det er uforståeligt og diskriminerende, at  

 ægtefæller eller samlevende førtidspensionister skal  

 straffes med et fradrag på 15 pct.
Dansk Folkeparti er i øvrigt positive over for de  

 intentioner, der ligger i forslaget om det rummelige arbejdsmarked,  

 således at personer med nedsat arbejdsevne ved hjælp af de  

 nødvendige støtteforanstaltninger og hjælpemidler kan  

 klare et fleksjob eller andre former for jobtilbud og dermed kan blive  

 selvforsørgende.
Men det skal ske uden pres fra de kommunale  

 sagsbehandlere.
Ligeledes er det vigtigt, at den meget betydelige og  

 forventelige stigning i efterspørgslen efter alle former for  

 hjælpemidler bliver dækket, således at disse er til  

 rådighed samtidig med det tilbudte job.
Det har vist sig, at dette  

 allerede nu er et stort problem, og at jobmuligheden derfor er glippet.
 Dansk Folkeparti frygter, at specielt de ældre  

 fysisk eller psykisk nedslidte stadig vil blive slæbt gennem gentagne  

 resultatløse forsøg på aktivering, revalidering og  

 arbejdsprøvninger, da formålet med  

 førtidspensionsreformen er, at så få som muligt bliver  

 tilkendt førtidspension uanset restarbejdsevnen.
 I øvrigt er det således, at  

 førtidspensionsreformen er en kolos på lerfødder, der  

 vælter, hvis der ikke kan etableres det fornødne antal fleksjob.  

 Det har der fra mange sider været en meget stor skepsis over for, og  

 blandt andet Kommunernes Landsforening skriver i høringssvaret, at  

»udmøntningen af  

 førtidspensionsreformen og det rummelige arbejdsmarked vil være  

 den absolut største udfordring, kommunerne bliver stillet over for i  

 de kommende år.« Og det er  

 vist meget diplomatisk sagt.
 Derfor er det vigtigt, at kommunerne bliver kompenseret  

 gennem refusionsordningerne, således at incitamentet til  

 kassetænkning på førtidspensionsområdet  

 minimeres.
 Dansk Folkeparti er stærkt utilfreds med de  

 kommunale lægekonsulenters rolle i førtidspensionssager, hvor  

 speciallægeerklæringerne ofte tilsidesættes, og  

 ansøgerne må vente i årevis på at få deres sag  

 endeligt afgjort.
 Reglerne om frakendelse af førtidspension er  

 så uklart formuleret, at Landsforeningen af Polio-, Trafik- og  

 Ulykkesskadede har udtalt, at det med sikkerhed vil føre til sager,  

 hvor Ombudsmanden og Højesteret ad åre vil underkende praksis.
Retssikkerhedslovens § 69 forhindrer, at kommunernes  

 kommende skønsmæssige tilkendelse af handicapkompenserende  

 ydelser kan efterprøves af Det Sociale Nævn og af Den Sociale  

 Ankestyrelse.
Derfor finder Dansk Folkeparti, at det er en klar forringelse,  

 når de nuværende faste ydelser til pleje og bistandstillæg  

 samt invaliditetsydelsen bortfalder, og ydelserne overgår til  

 socialministerens ressort og dermed til kommunernes skønsmæssige  

 afgørelser.
Dansk Folkeparti mener i øvrigt, at de  

 handicapkompenserende ydelser skal fortsætte ud over  

 folkepensionsalderen.
Funktionsnedsættelsen forsvinder ikke fordi man  

 fylder de 65 år, som folkepensionsalderen bliver nedsat til.
 Bagatelgrænsen for handicapkompensationen på  

 6.000 kr. om året skal fjernes, da et beløb i den  

 størrelsesorden ikke kan kompenseres på anden vis af en meget  

 handicappet førtidspensionist, der reelt har udgifter af den  

 størrelsesorden.
Førtidspensionsreformen finansieres hovedsageligt  

 af satspuljemidlerne.
Det betyder, at det er alle pensionister og personer,  

 der modtager overførselsindkomster, der mister 0,3 pct. af den  

 årlige satsregulering af deres ydelser.
Det vil sige, at det er en »fodre hunden med sin egen hale« finansiering, som førtidspensionsforligspartierne  

 benytter sig af.
Det finder Dansk Folkeparti uacceptabelt.
 Enhedslisten mener, at førtidspensionsreformen, som  

 denne lov er en del af, er en forringelse.
 Det er grundlæggende vigtigt, at mennesker, der har  

 ressourcer og lyst til at arbejde på trods af en varig  

 funktionsnedsættelse, også får mulighed herfor.
Men lovens bestemmelser betyder utryghed for mennesker med  

 varigt nedsat arbejdsevne.
At være visiteret til et fleksjob betyder  

 ikke, at man så har sikkerhed for at få et job.
Dermed bliver der  

 usikkerhed om forsørgelsesnivauet, for det er jo ikke alle, der er  

 sikret fleksydelsen i ventetiden, og der er heller ingen deadline for,  

 hvornår fleksjobbet senest skal være skaffet.  

 Refusionsbestemmelserne gør, at det altid vil være mest gunstigt  

 for kommunekassen at visitere til fleksjob, frem for at tilkende pension.
Det  

 er ligeledes gunstigt for kommunekassen at opprioritere arbejdet med at  

 skaffe fleksjob til de visiterede, der allerede er berettiget til  

 fleksydelse.
 Hvis man ikke er berettiget til fleksydelse, og dermed er  

  henvist til kontanthjælp, risikerer man at hænge fast der, idet  

 kontanthjælpen er meget billigere for kommunen end både  

 fleksydelse og førtidspension og i nogle tilfælde også  

 billigere end fleksjob.
 I øvrigt virker det fuldstændig  

 tåbeligt og i modstrid med visionen om det rummelige arbejdsmarked og  

 integrationen af borgere med nedsat arbejdsevne, at der med fleksydelsen  

 oprettes er parallelt system til den almindelige  

 arbejdsløshedsforsikring.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	socialministeren, tiltrådt af et flertal  

(udvalget med undtagelse af DF og EL):
Til § 1 1) I den under nr. 12 foreslåede affattelse af  

§ 74 b, stk. 2, indsættes efter »jf. § 13, stk. 3«:  

»og 4«.
[Konsekvensændring] 2) I den under nr. 20 foreslåede affattelse af  

§ 104 affattes stk. 1  således:
»Staten refunderer 65 pct. af en kommunes udgifter  

 til 1)	tilskud til fleksjob efter § 72 og 2)	tilskud til selvstændigt erhvervsdrivende efter § 74 g.« [Teknisk ændring] Til § 3 3) Det under nr. 2 foreslåede § 2  

 a, stk. 8, affattes således:
» [Konsekvensændring] 4) I den under nr. 3 foreslåede affattelse af §  

 2 b stk. udgår nr. 3.
 Nr. 4 og 5 bliver herefter nr. 3 og 4.
[Konsekvensændring] Til § 8 5) I stk. 1 ændres »jf. dog stk. 2-4«  

 til: »jf. dog stk. 2, 3 og 8 «.
[Ændring af ikrafttrædelse af  

 refusionsbestemmelsen for tilskud til fleksjob, ledighedsydelse m.v.] 6) I stk. 2 ændres »og § 74 g som affattet ved § 1, nr. 13« til: »§ 74 g  

 som affattet ved § 1, nr. 13, og § 104, stk. 1, nr. 2, som affattet ved § 1,  

 nr. 20«.
[Ikrafttrædelse af refusion for tilskud til  

 selvstændigt erhvervsdrivende] 7) I stk. 3 og 5 indsættes efter »lovens ikrafttræden«: », jf. stk. 1«.
[Præcisering af iværksættelse af  

 overgangsbestemmelser.] 8) Stk. 4 affattes således:
» 1)	100 pct. af en kommunes udgifter til tilskud til fleksjob efter § 72  

 og tilskud til selvstændigt erhvervsdrivende efter § 74 g som affattet  

 ved § 1, nr. 13, og 2)	50 pct. af en kommunes udgifter til ledighedsydelse efter § 74 e som  

 affattet ved § 1, nr. 13.« [Refusionssatser i perioden fra 1. juli 2001 til 1. januar  

 2002] 9) I stk. 7 indsættes efter »lovens ikrafttræden«: », jf. stk. 2,«.
[Præcisering af iværksættelse af  

 overgangsbestemmelse om fleksjob med 1/3 tilskud] 10) I stk. 8 og 9 udgår », samt nr. 3, for så vidt  

 angår ændringen i § 2 b, stk. 1, nr. 3,«.
[Konsekvensændring] Bemærkninger Til nr. 1-10 Økonomiske og administrative konsekvenser for det  

 offentlige Ændringsforslagene har ikke økonomiske eller  

 administrative konsekvenser for det offentlige.
Ad nr. 1 Ændringsforslaget er en konsekvens af de  

 ændringer, der er sket som følge af lov nr. 1310 af 20. december  

 2000 om ændring af lov om aktiv socialpolitik (ændring af  

 rådigheds- og sanktionsregler m.v.), hvor der er indsat et nyt stk. 4 i  

 lovens § 13.
Med den nævnte lovændring er  

 rådighedsbegrebet præciseret således, at der, på  

 samme måde som for forsikrede ledige, fastsættes en  

 udtømmende opregning af, hvornår en kontanthjælpsmodtager  

 har en gyldig grund til at tilsidesætte sin  

 rådighedsforpligtelse.
Den udtømmende liste i § 13, stk. 3,  

 omfatter de kontanthjælpsmodtagere, der modtager hjælp alene  

 på grund af ledighed.
For så vidt angår den gruppe af  

 kontanthjælpsmodtagere, der modtager hjælp på grund af  

 problemer ud over ledighed, er det i § 13, stk. 4, fastsat, at kommunen skal  

 foretage en vurdering af, om der i det enkelte tilfælde foreligger  

 andre forhold end dem, der er nævnt i den udtømmende liste, som  

 kan begrunde, at modtageren eller ægtefællen ikke har pligt til  

 at udnytte deres arbejdsmuligheder.
For denne gruppe af  

 kontanthjælpsmodtagere vil den udtømmende liste således  

 være vejledende for kommunen, og der vil dermed fortsat skulle  

 indgå et individuelt skøn i rådighedsvurderingen.
For personer, der er visiteret til fleksjob, foretages  

 vurderingen af, om der foreligger en gyldig grund til f.eks. afslag på  

 fleksjob, efter de samme regler som for kontanthjælpsmodtagere.
Da  

 personer, der er visiteret til fleksjob, har en varigt nedsat arbejdsevne og  

 således vil have andre problemer ud over ledighed, indebærer  

 ændringsforslaget, at vurderingen af, om der foreligger en gyldig  

 grund, som hovedregel skal foretages efter § 13, stk. 4.
Ad nr. 2 Ændringsforslaget er en teknisk ændring.
Ad nr. 3 Ændringsforslaget er en konsekvens af  

 ændringsforslaget til L 137 om at gøre indbetaling af ATP-bidrag  

 obligatorisk for alle kommende førtidspensionister.
Ad nr. 4 Der er tale om en konsekvensændring.
Ad nr. 5 Ændringsforslaget indebærer, at § 104, som er  

 affattet i forslagets § 1, nr. 20, træder i kraft den 1. juli 2001. De  

 refusionssatser, der er nævnt i § 104, stk. 1 og 2, får dog  

 først virkning fra 1. januar 2002, jf. ændringsforslag nr. 8 til  

 lovforslagets § 8, stk. 4.
 Endvidere indsættes en henvisning til lovforslagets  

 § 8, stk. 8, som fastsætter en anden ikrafttrædelse for  

 lovforslagets § 3, nr. 2, i lov om Arbejdsmarkedets Tillægspension.
 Forslaget er en teknisk ændring.
Ad nr. 6 og 8 Ændringsforslagene indebærer, at kommunerne  

 som hidtil vil få refunderet udgifter til ledighedsydelse under ferie  

 med 50 pct.
Som følge af, at bestemmelsen om tilskud til bevarelse af  

 beskæftigelsen i egen virksomhed skal notificeres for  

 Europa-Kommissionen og ikrafttrædelse af denne bestemmelse  

 fastsættes af socialministeren, fastsætter socialministeren  

 også ikrafttrædelsen af bestemmelsen om refusion af kommunernes  

 udgifter til tilskud til selvstændigt erhvervsdrivende efter § 74  

 g.
Ændringsforslagene betyder således, at i  

 perioden fra lovens ikrafttrædelse den 1. juli 2001, og den antageligt  

 senere ikrafttræden af § 74 g, indtil den 1. januar 2002, hvor de  

 ændrede refusionssatser, jf. lovforslagets § 1, nr. 20, får  

 virkning, refunderer staten kommunernes udgifter til løntilskud til  

 fleksjob efter § 72 samt udgifter til tilskud til selvstændigt  

 erhvervsdrivende efter § 74 g med 100 pct.
Staten refunderer 50 pct. af  

 kommunernes udgifter til ledighedsydelse under ferie efter § 74 e, og  

 kommunerne afholder selv udgifterne til ledighedsydelse, herunder  

 ledighedsydelse under sygdom og barsel og ledighedsydelse ved midlertidige  

 afbrydelser i arbejdet, som ikke kan tilregnes den enkelte.
 Reglen om refusion med 35 pct. af kommunernes udgifter til  

 den særlige ydelse efter § 74 f, træder i kraft den 1. juli 2001.
 Fra den 1. januar 2002 refunderer staten 65 pct. af  

 kommunernes udgifter til løntilskud til fleksjob efter § 72 og  

 udgifter til tilskud til selvstændigt erhvervsdrivende efter § 74 g.  

 Fra den 1. januar 2002 refunderer staten 35 pct. af kommunernes udgifter til  

 ledighedsydelse og 50 pct. af kommunernes udgifter til ledighedsydelse i  

 forbindelse med ferie efter § 74 e.
Ad nr. 7 Med ændringsforslaget præciseres det, at den  

 ændrede refusion i forbindelse med udgifter til virksomhedsrettet  

 revalidering finder anvendelse på beslutninger om  

 iværksættelse af virksomhedsrevalidering, som træffes den  

 1. juli 2001 eller senere.
 Det præciseres endvidere, at fleksjob, som er  

 etableret før den 1. juli 2001, omfattes af ændringen af  

 refusionssatsen for udgifter til løntilskud til fleksjob med virkning  

 fra den 1. januar 2006.
 Ændringen er af teknisk karakter.
Ad nr. 9 Efter § 8, stk. 2, fastsætter socialministeren  

 ikrafttrædelsen af bortfaldet af muligheden for at yde tilskud med 1/3  

 af lønnen.
Med ændringsforslaget præciseres det, at  

 fleksjob, der er etableret med et tilskud på 1/3 af lønnen  

 før ikrafttrædelsen af bortfaldet af 1/3-tilskuddet, bevarer  

 dette tilskud indtil fleksjobbet ophører eller en fornyet vurdering af  

 arbejdsevnen medfører en anden fastsættelse af graden af den  

 nedsatte arbejdsevne.
Ad nr. 10 Ændringsforslaget er en konsekvens af  

 ændringsforslaget til L 137 om at gøre indbetaling af ATP-bidrag  

 obligatorisk for alle kommende førtidspensionister.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 136 Bilagsnr.
