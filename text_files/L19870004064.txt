 I tilslutning til udenrigsministeriets bekendtgørelse nr. 77 af 11.  

 oktober 1966 og efterfølgende bekendtgørelser, senest nr. 75 af 18. september  

 1973, Lovtidende C, meddeles det, at yderligere følgende lande med virkning  

 fra de anførte datoer har tiltrådt eller ratificeret den i Rom den 26.  

 oktober 1961 undertegnede internationale konvention om beskyttelse af  

 udøvende kunstnere, fremstillere af fonogrammer samt radio- og  

 fjernsynsforetagender:
 Nedennævnte lande har taget følgende forbehold:
Fiji ad artikel 5, stk. 1 (b), og i overensstemmelse med artikel 5, stk. 3:
 Fiji vil ikke anvende optagelseskriteriet over for fonogrammer.
 ad artikel 6, stk. 1, og i overensstemmelse med artikel 6, stk. 2:
 Fiji vil kun beskytte radio-og fjernsynsudsendelser, hvis radio- eller  

 fjernsynsforetagendet har sit hovedsæde i en anden kontraherende stat, og  

 udsendelsen foretages fra en sender beliggende i samme kontraherende stat.
 ad artikel 12:
 Fiji vil i overensstemmelse med artikel 16, stk. 1, ikke anvende  

 bestemmelserne i artikel 12.
Italien ad artikel 6, stk. 1, og i overensstemmelse med artikel 6, stk. 2:
 Italien vil kun beskytte radio- og fjernsynsudsendelser, hvis radio- eller  

 fjernsynsforetagendet har sit hovedsæde i en anden kontraherende stat, og  

 udsendelsen foretages fra en sender beliggende i samme kontraherende stat.
 ad artikel 12 og i overensstemmelse med artikel 16, stk. 1 (a):
 Italien vil anvende bestemmelserne i artikel 12 for så vidt angår brug til  

 radio- eller fjernsynsudsendelse eller til anden offentlig fremførelse i  

 erhvervsmæssigt øjemed, med undtagelse af fremførelse i biografer.
 Italien vil kun anvende bestemmelserne i artikel 12 for så vidt angår  

 fonogrammer, der er optaget i en anden kontraherende stat.
 For så vidt angår fonogrammer, der er optaget i en anden kontraherende  

 stat, vil Italien begrænse den i artikel 12 fastsatte beskyttelse til det  

 omfang og det tidsrum, hvori denne stat yder beskyttelse af fonogrammer, som  

 først er optaget i Italien; hvis den pågældende stat ikke yder beskyttelse  

 til samme gruppe eller samme grupper som Italien, vil dette forhold dog ikke  

 blive anset for en forskel i omfanget af beskyttelsen.
 ad artikel 13 og i overensstemmelse med artikel 16, stk. 1 (b):
 Italien vil ikke anvende bestemmelserne i artikel 13 (d).
 ad artikel 5 og i overensstemmelse med artikel 17:
 Italien vil alene anvende optagelseskriteriet for så vidt angår de i  

 artikel 5 omhandlede formål; samme kriterium vil blive anvendt i stedet for  

 nationalitetskriteriet for så vidt angår de i artikel 16, stk. 1 (a) (iii) og  

 (iv), omhandlede erklæringer.
Luxembourg ad artikel 5, stk. 3:
 Luxembourg vil ikke anvende udgivelseskriteriet, men alene  

 nationalitetskriteriet og optagelseskriteriet.
 ad artikel 12:
 Luxembourg vil i overensstemmelse med artikel 16, stk. 1 (a) (i), ikke  

 anvende bestemmelserne i artikel 12.
 ad artikel 13 (d):
 Luxembourg vil i overensstemmelse med artikel 16, stk. 1 (b), ikke anvende  

 den i artikel 13 (d) omhandlede beskyttelse mod offentlig fremførelse af  

 fjernsynsudsendelser.
Norge ad artikel 16, stk. 1 (a) (ii):
 Norge vil ikke anvende artikel 12 for så vidt angår brug med andet formål  

 end økonomisk vinding.
 ad artikel 16, stk. 1 (a) (iii):
 Norge vil ikke anvende artikel 12, hvis fremstilleren ikke er statsborger  

 i en anden kontraherende stat.
 ad artikel 16, stk. 1 (a) (iv):
 Omfanget og varigheden af den beskyttelse, der ifølge artikel 12 ydes  

 fonogrammer, som er fremstillet af en statsborger i en anden kontraherende  

 stat, skal ikke overskride den beskyttelse, som denne stat yder fonogrammer,  

 der først er fremstillet af en norsk statsborger.
 ad artikel 6, stk. 2:
 Norge vil kun beskytte radio- og fjernsynsudsendelser, hvis radio- eller  

 fjernsynsforetagendet har sit hovedsæde i en anden kontraherende stat, og  

 udsendelsen sker fra en sender i samme kontraherende stat.
Irland ad artikel 5, stk. 1:
 Irland vil ikke anvende optagelseskriteriet.
 ad artikel 6, stk. 1, og i overensstemmelse med artikel 6, stk. 2:
 Irland vil kun beskytte radio- og fjernsynsudsendelser, hvis radio- eller  

 fjernsynsforetagendet har sit hovedsæde i en anden kontraherende stat, og  

 udsendelsen sker fra en sender beliggende i samme kontraherende stat.
 ad artikel 12 og i overensstemmelse med artikel 16, stk. 1 (a) (ii):
 Irland vil ikke beskytte radio- og fjernsynsudsendelser, som kan høres  

 offentligt a) i lokaler, hvor folk bor eller sover, som en del af de  

 bekvemmeligheder, der udelukkende eller hovedsageligt er til rådighed for  

 beboere eller gæster, medmindre der opkræves særlig entre til den del af  

 lokalerne, hvor optagelsen kan høres, eller b) som en del af aktiviteterne i  

 eller til fordel for en klub, et selskab eller anden organisation, som ikke  

 er oprettet eller ledes i erhvervsøjemed og hvis hovedformål er velgørende  

 eller på anden vis vedrører fremme af religion, undervisning eller  

 socialforsorg, medmindre der skal betales entre til den del af lokalerne,  

 hvor optagelsen kan høres, og nogen del af provenuet fra entreindtægten  

 anvendes på anden måde end til organisationens formål.
Finland ad artikel 6, stk. 2:
 Finland vil kun yde beskyttelse til radio- og fjernsynsforetagender, hvis  

 deres hovedsæde er beliggende i en anden kontraherende stat, og hvis deres  

 udsendelser sker fra en sender beliggende i samme kontraherende stat.
 ad artikel 16, stk. 1 (a) (i):
 Finland vil ikke anvende bestemmelserne i artikel 12 for så vidt angår  

 fonogrammer, der er erhvervet af et radio- eller fjernsynsforetagende før 1.  

 september 1961.
 ad artikel 16, stk. 1 (a) (ii):
 Bestemmelserne i artikel 12 vil kun blive anvendt for så vidt angår brug  

 til radio- eller fjernsynsudsendelse.
 ad artikel 16, stk. 1 (a) (iv):
 For så vidt angår fonogrammer, der først er optaget i en anden  

 kontraherende stat, vil Finland begrænse den i artikel 12 fastsatte  

 beskyttelse til det omfang og det tidsrum, hvori denne stat yder beskyttelse  

 af fonogrammer, der først er optaget i Finland.
 ad artikel 16, stk. 1 (b):
 Bestemmelserne i artikel 13 (d) vil kun blive anvendt for så vidt angår  

 offentlig fremførelse af fjernsynsudsendelser i biografer eller tilsvarende  

 steder.
 ad artikel 17:
 Finland vil alene anvende optagelseskriteriet for så vidt angår de i  

 artikel 5 omhandlede formål og vil for så vidt angår de i artikel 16, stk. 1  

 (a) (iv), omhandlede formål anvende optagelseskriteriet i stedet for  

 nationalitetskriteriet.
Monaco ad artikel 5, stk. 3:
 Monaco vil ikke anvende udgivelseskriteriet, men alene  

 nationalitetskriteriet og optagelseskriteriet.
 ad artikel 16, stk. 1 (a) (i):
 Monaco vil ikke anvende bestemmelserne i artikel 12.
 ad artikel 16, stk. 1 (b):
 Monaco vil ikke anvende bestemmelserne i artikel 13 (d) vedrørende  

 beskyttelse mod offentlig fremførelse af fjernsynsudsendelser.
Udenrigsministeriet, den 20. maj 1987 F.
M.
