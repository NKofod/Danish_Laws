Skriftlig fremsættelse (17. november 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af lov om retsafgifter og retsplejeloven (Nedsættelse og omlægning af  

 retsafgifterne i civile retssager).
(Lovforslag nr.
L 110).
Formålet med lovforslaget er at lette adgangen til  

 domstolene gennem en nedsættelse og omlægning af retsafgifterne i civile  

 retssager.
Forslaget udmønter regeringens aftale med Dansk Folkeparti og  

 Kristendemokraterne omkring forslaget til finanslov for 2005, og det  

 foreslås,  

 at forslaget træder i kraft allerede fra den 1. januar 2005.
Der foreslås en lettelse af retsafgifterne for sager om  

 mindre krav.
Samtidig foreslås der et loft over retsafgifternes størrelse i  

 store sager, og der foreslås et særligt lavt maksimum for retsafgiften, når  

 en  

 borger eller en virksomhed f.eks. ønsker at indbringe en offentlighed  

 myndigheds afgørelse for domstolene.
 Lovforslaget indeholder følgende hovedelementer:
Retsafgiften sænkes i  

 sager om mindre krav.
Det foreslås, at retsafgiften i sager under 50.000 kr.,  

 hvor afgiften i dag udgør mellem 500 kr. og 1.660 kr., i alle tilfælde skal  

 være 500 kr.
Der fastsættes et  

 maksimum for, hvor stor retsafgiften kan blive.
Der foreslås et absolut  

 maksimum  

 på 150.000 kr. for retssager i første instans.
I dag er der intet maksimum.  

 Det  

 foreslåede maksimum får betydning i almindelige formueretlige sager med en  

 sagsværdi over ca. 6 mio. kr.
I sager om prøvelse af  

 myndighedsudøvelse fastsættes der et væsentligt lavere maksimum for  

 retsafgiften.
Der foreslås et maksimum på 4.000 kr. for retssager i første  

 instans.
I dag er der som nævnt ikke noget maksimum.
Det foreslåede maksimum  

 får betydning i sager med en sagsværdi over ca. 150.000 kr.
Forholdet mellem  

 afgiften for sagsanlæg (den afgift, der betales ved sagens anlæg) og afgiften  

 for domsforhandlingen (den afgift, der betales ved sagens berammelse til  

 domsforhandling) ændres, således at en større andel af afgiften først betales  

 ved sagens berammelse til domsforhandling.
Det foreslås, at halvdelen af den  

 samlede afgift betales ved sagens anlæg og halvdelen ved sagens berammelse  

 til  

 domsforhandling.
I dag betales fem sjettedel af den samlede afgift ved sagens  

 anlæg og én sjettedel ved sagens berammelse til domsforhandling.
Lovforslaget viderefører den gældende afgiftssats på i alt  

 2,4 pct. af sagens værdi (i dag 2 pct. ved sagens anlæg og 0,4 pct. ved  

 sagens  

 berammelse). Denne afgiftssats har efter forslaget betydning for sager i  

 mellemgruppen, dvs. over 50.000 kr. og under ca. 6 mio. kr. (ca.  

 150.000 kr.  

 for sager om prøvelse af offentlig myndighedsudøvelse). Omlægningen af  

 afgiften  

 indebærer imidlertid, at fordelingen af den samlede afgift bliver 1,2 pct.  

 ved  

 sagens anlæg og 1,2 pct. ved sagens berammelse.
Den betalte afgift bliver  

 derfor også i disse sager lavere end i dag, hvis sagen afsluttes før  

 domsforhandlingen.
Der foreslås samme retsafgift ved anke til landsretten som  

 for sagens behandling i første instans, dog således at den gældende  

 minimumsafgift på 750 kr. videreføres uændret.
De beskrevne afgiftslempelser  

 og  

 -omlægninger omfatter således også ankesager i landsretten.
Det betyder  

 bl.a.,  

 at den samlede retsafgift for behandling af en retssag i byretten og  

 landsretten  

 tilsammen højst vil kunne  

 udgøre 300.000 kr. i formueretlige sager og 8.000 kr. i sager om prøvelse af  

 myndighedsudøvelse.
Det foreslås, at retsafgiften ved anke til Højesteret  

 ligesom efter gældende ret skal være 50 pct. højere end for sagens behandling  

 i  

 første instans.
Endvidere foreslås minimumsafgiften på 1.500 kr. videreført  

 uændret.
Herudover omfatter de beskrevne afgiftslempelser og  

 ‑omlægninger  

 også ankesager i Højesteret.
Den samlede retsafgift for behandling af en  

 ankesag i Højesteret vil højst kunne udgøre 225.000 kr. (150.000 kr. med  

 tillæg  

 af 50 pct.) i formueretlige sager og 6.000 kr. (4.000 kr. med tillæg af 50  

 pct.) i sager om prøvelse af myndighedsudøvelse.
 Lovforslaget bygger i vidt omfang på det forslag om  

 nedsættelse og omlægning af retsafgifterne i civile retssager, som er  

 indeholdt  

 i Retsplejerådets betænkning nr. 1436/2004 om reform af den civile retspleje  

 III (Adgang til domstolene).
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
