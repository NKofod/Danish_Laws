[K]  

 afslog at udtale sig til Nordjyske Stiftstidende under henvisning til, at han  

 ikke ønskede at udtale sig til den journalist, som bladet havde sat på  

 opgaven,  

 men gerne til andre af bladets medarbejdere.
Pressenævnet fandt, at bladet  

 under disse omstændigheder med rette i artiklen havde anført, at [K] ikke  

 ønskede at udtale sig til bladet.
I overensstemmelse med det almindelige  

 princip om redaktørens ret til at redigere mediet var bladets redaktør  

 endvidere berettiget til at beslutte, at man ikke ville offentliggøre  

[K]  

 begrundelse for ikke at ville udtale sig til den journalist, som rettede  

 henvendelse  

 til ham.
Pressenævnet fandt derfor, at Nordjyske Stiftstidende og Nordjyske  

 Stiftstidendes Internetavis ikke havde tilsidesat god presseskik.
Kendelse  

 fra Pressenævnet i sag 2005-6-260/262 [K] har klaget til  

 Pressenævnet over en artikel i Nordjyske Stiftstidende og i Nordjyske  

 Stiftstidendes  

 Internetavis den 26. november 2005, idet han mener, at god presseskik er  

 tilsidesat.
1. Sagsfremstilling Den 26. november 2005 bragte  

 Nordjyske Stiftstidende og Nordjyske Stiftstidendes Internetavis under  

 overskriften  

 Kultur - en vigtig brik i rådmandspuslespillet følgende artikel:
FORHANDLINGER: Alle  

 partierne vil gøre det godt og bedre for kulturlivet i Aalborg Kommune, men  

 kortene bliver holdt tæt til kroppen, når det handler om at forklare hvor  

 kulturen skal placeres og hvem, der skal have ansvaret for kulturen AALBORG: I øjeblikket er Nils  

 Bell (V) rådmand for såvel skolerne som kulturen i Aalborg Kommune, men det  

 er  

 mere tvivlsomt, om Henrik Thomsen får samme ansvarsområder, når han fra 1.  

 januar 2007 tiltræder denne rådmandspost.
I hvert fald har  

 Socialdemokraterne internt i partiet en debat om, hvad der skal ske med  

 kulturområdet  

 i Det nye Aalborg.
Og Lars Bang Jensen mener, at det skal væk fra den  

 nuværende  

 forvaltning.
 - Hvis man vil promovere  

 kulturlivet i Aalborg Kommune, så bør den ligge i borgmesterens forvaltning  

 eller i den nye, som Thomas Kastrup-Larsen (S) bliver rådmand for.
 Selv er den yngre  

 socialdemokrat meget forsigtig i sine udtalelser omkring, hvilke lunser kød,  

 der lander på hans bord.
- Det er alt for tidligt at  

 sige.
Vi er i øjeblikket ved at strikke en profil sammen.
Kommer kulturen ind under  

 dig? - Det kan jeg hverken be-  

 eller afkræfte.
Hvad med store events? - Det kan jeg hverken be-  

 eller afkræfte, gentager Thomas Kastrup-Larsen og påpeger, at hvis der sker  

 rokader, så er det vigtigt, at de berørte medarbejdere får det at vide først  

 og  

 ikke læser det igennem pressen.
Store events som Tall Ship  

 Race, karneval og lignende hører i dag under serviceafsnittet i borgmesterens  

 forvaltning, men flere af de kilder, som NORDJYSKE har talt med, har nævnt  

 store events som et ansvarsområde,  

 der kunne blive anbragt under den nye forvaltning.
Joker-rolle Hvordan rådmandspuslespillet  

 ender, ved ingen.
Foreløbig mødes de 31 ny- og  

 genvalgte til konstitueringsmøde 5. december.
Og inden udgangen af januar  

 måned  

 er der lagt en plan for, hvad der skal puttes i hver enkelt forvaltning.
Netop Thomas Kastrup-Larsens  

 rolle i den kommende forvaltningsstruktur er jokeren i det kortspil.
Man ved,  

 at han skal sørge for, at landdistriktspolitikken bliver ført ud i livet.
 Men ellers er der ikke meget  

 kød på det ben, som bliver hans forvaltning fra 1. januar 2007.
Det Radikale Venstre vil ikke  

 afvise, at kulturen kan få en ny placering.
Preben Pedersen siger dog, at det  

 indtil videre er et forhold mellem Socialdemokraterne og SF, men at det må  

 være  

 et spørgsmål, der kan afklares inden for konstitueringsgruppen.
- Jeg vil ikke sige noget,  

 der kan belaste det gode klima, der er imellem partierne.
Vi skal gerne  

 fortsætte det gode samarbejde, vi har haft, siger den nye forsyningsrådmand.
 Han ser gerne  som de fleste  

 andre partier  at kulturen får en fremtrædende rolle i den fremtidige  

 forvaltningsstruktur.
- Og langt hen ad vejen kan  

 jeg godt se, at kultur har noget med erhverv og beskæftigelse at gøre, men  

 jeg  

 kan ikke acceptere, at man placerer kultur i en erhvervsforvaltning som  

 Venstre  

 vil, for her vil kulturen virkelig være et stedbarn.
Hvis den skal flyttes,  

 kan  

 jeg godt se den i borgmesterens forvaltning eller i den nye, som Thomas  

 Kastrup-Larsen  

 får, siger Preben Pedersen.
Synliggørelse Mariann Nørgaard og Venstre  

 gik til valg på en børn- og ungepolitik samt en erhvervspolitik, der skulle  

 udmøntes i to forvaltninger af samme navn, hvor kulturen som oven for nævnt  

 skulle ligge i erhvervsforvaltningen.
- Det er vores udgangspunkt,  

 men det har Socialdemokraterne klart meldt ud, at de ikke vil.
Det er vi nødt  

 til at respektere.
Derfor går vi ind i forhandlingerne klar til at  

 samarbejde,  

 så vi kan få gjort vores indflydelse gældende.
Men vi vil ikke være med til  

 at  

 tage lidt fra hver forvaltning for at skabe et job til Thomas Kastrup-Larsen.  

 Der skal være en helhed og tingene skal gøres ordentligt, så vi ikke får  

 nogen  

 hovsa-løsninger, siger Mariann Nørgaard.
Vibeke Gamst (K) vil heller  

 ikke konkretisere, hvor man fra De Konservatives synspunkt ønsker at placere  

 kulturen.
Hun er dog langt hen ad vejen enig med Lars Bang Jensen.
- Dog mener jeg ikke, at  

 kulturen bliver behandlet som en stedbror i skole- og kulturforvaltningen,  

 men  

 mere som en lillebror i forhold til den store skolebror.
Vi vil  

 bringe  

 kulturen i front, for vi mener, at kulturen skal synliggøre Aalborg og den  

 nordjyske region.
Det starter og ender med synliggørelse, siger Vibeke Gamst.
[K] (DF) ønsker ikke at  

 udtale sig til NORDJYSKE. 2. Parternes synspunkter [K] har anført, at han gerne  

 vil udtale sig til avisen, men ikke til journalist Caspar Birk.
Han har på  

 opfordring givet den pågældende journalist en forklaring herpå, og han  

 finder,  

 at det er i strid med god presseskik, at det ikke fremgår af artiklen, at han  

 gerne vil udtale sig til en hvilken som helst journalist ved avisen, blot  

 ikke  

 den pågældende journalist.
Nordjyske Stiftstidende har  

 anført, at hverken [K] eller andre skal bestemme, hvem der repræsenterer et  

 medie.
Hvis man ikke ønsker at udtale sig til en bestemt medarbejder er det  

 god  

 presseskik, at mediet overfor læserne tilkendegiver, at den pågældende ikke  

 ønsker at udtale sig til mediet om sagen.
 3. Pressenævnets afgørelse og  

 begrundelse:
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og Ole  

 Askvig.
[K] afslog at udtale sig til  

 Nordjyske Stiftstidende under henvisning til, at han ikke ønskede at udtale  

 sig  

 til den journalist, som bladet havde sat på opgaven, men gerne til andre af  

 bladets medarbejdere.
Pressenævnet finder, at bladet under disse  

 omstændigheder  

 med rette i artiklen har anført, at [K] ikke ønsker at udtale sig til bladet.  

 I  

 overensstemmelse med det almindelige princip om redaktørens ret til at  

 redigere  

 mediet var bladets redaktør endvidere berettiget til at beslutte, at man ikke  

 ville offentliggøre [K] begrundelse for ikke at ville udtale sig til  

 den  

 journalist, som rettede henvendelse til ham.
Pressenævnet finder derfor, at  

 Nordjyske Stiftstidende og Nordjyske Stiftstidendes Internetavis ikke har  

 tilsidesat god presseskik.
