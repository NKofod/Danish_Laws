Landsskatteretskendelse af 4. november 2003 vedr. anmodning  

 om skattefri aktieombytning As klage vedrører afslag af 8. juli 2002 på tilladelse til  

 skattefri anpartsombytning, jf. aktieavancebeskatningslovens § 13, stk. 1, og  

 2.
 ToldSkat har meddelt afslag på en anmodning om tilladelse  

 til skattefri ombytning af anparterne i B ApS.
Landsskatterettens  

 afgørelse Det meddelte afslag anses at være i strid med  

 fusionsdirektivets artikel 11, stk. 1, litra a.
 Sagen overgår til fornyet behandling ved ToldSkat Der er  

 ikke fra rettens side taget stilling til eventuel fastsættelse af vilkår.
Sagens oplysninger A etablerede i 1999 B som personligt drevet virksomhed.
Med  

 virkning fra den 1. januar 2001 blev virksomheden omdannet til et  

 anpartsselskab, B ApS med en anpartskapital på nom. 125.000 kr. efter loven  

 om  

 skattefri virksomhedsomdannelse.
Selskabets eneanpartshaver, B har en  

 anskaffelsessum for anparterne på 11.048 kr. ifølge selvangivelsen for 2000.
 C Revision ansøgte den 18. februar 2002 om tilladelse til  

 skattefri anpartsombytning i medfør af aktieavancebeskatningslovens § 13 af  

 A´s  

 anparter i B ApS med anparter i C ApS.
Ombytningen påtænkes gennemført ved, at A indskyder sine  

 anparter i B ApS som apportindskud i et nystiftet selskab, C ApS, mod  

 vederlag  

 i form af nom. 125.000 kr. anparter i dette selskab.
B ApS (i det følgende  

 benævnt Selskabet) vil herefter være 100 % ejet af C ApS.
Ifølge ansøgningen består Selskabets aktivitet i udvikling  

 og salg af IT-produkter og serviceydelser, primært relateret til webbaserede  

 netværksteknologier, og virksomheden beskæftiger ca. 8-10 medarbejdere  

 foruden  

 direktørerne, hvoraf eneanpartshaveren er den ene.
Firmaet har været inde i  

 en  

 positiv udvikling.
Omsætningen i den personlige virksomhed var i årene 1999  

 og  

 2000 ca. hhv. 640 tkr. og 1,89 mio. kr., og omsætningen i Selskabet i år 2001  

 var ca. 4,15 mio. kr.
Selskabets regnskabsmæssige egenkapital er pr. 31.  

 december 2001 på 640.585 kr.
 Anpartsombytningen er ifølge ansøgningen primært begrundet  

 i, at A ønsker at optage ledende medarbejdere i ejerkredsen.
Det er om fremtiden oplyst, at, man i ledelsen ønsker at  

 fastholde nøglemedarbejdere for at sikre firmaets fortsatte eksistens og  

 mulighed for ekspansion indenfor andre kundegrupper end de nuværende.
De  

 nuværende aktiviteter har primært rettet sig mod offentlige  

 kontorer/institutioner, og det er hensigten at fortsætte og udbygge  

 aktiviteten  

 inden for dette kundesegment, men det er også hensigten at udbygge kredsen af  

 nuværende erhvervskunder.
Det er på sigt hensigten at omdanne Selskabet til  

 et  

 aktieselskab.
Herefter er det ønsket, at der etableres en  

 medarbejderaktieordning efter de regler, der måtte gælde på det tidspunkt.
Der er ikke planer om, at C afhænder anparter i Selskabet  

 inden for de kommende 3 år.
Helejerskabet af Selskabet forventes således  

 bevaret i 3 år efter ombytningen  dog med forbehold for udvidelse af  

 kapitalen  

 i forbindelse med medarbejderaktier.
Formålet med anpartsombytningen er senere under sagens  

 behandling for regionen uddybet, herunder er det oplyst, at man påtænker at  

 lade 4-5 nøglemedarbejdere træde ind som medejere af Selskabet, og at man med  

 et holdingselskab i toppen vil kunne føre en mere smidig udbyttepolitik.
Man  

 ønsker en mere smidig struktur bl.a. begrundet i, at man planlægger samhandel  

 med Tyskland, hvor man skal være leverandør af forskellige edb-løsninger.  

 Ønsket er at få etableret en moderne koncernstruktur, der åbner mulighed for,  

 at der fremover kan etableres samarbejder med andre selskaber, udskillelse af  

 særlige forretningsområder og optagelse af ledende medarbejdere i  

 ejerkredsen.
Det er under sagens behandling for Landsskatteretten oplyst,  

 at Selskabet er omdannet til et aktieselskab (med en aktiekapital på nom.  

 500.000 kr.), jf. vedtagelse på ekstraordinær generalforsamling den 3. juli  

 2002. Kapitalforhøjelsen på 375.000 kr. er sket ved fondsemission.
De  

 nøglemedarbejdere, der ønskes optaget som aktionærer, og hvor den nøjagtige  

 model stadig overvejes, idet afgørelsen i klagesagen afventes, er følgende:  

 Salgschef D, projektleder E, udviklingsleder F, udviklingsleder G og  

 designer  

 H.
Med hensyn til udvidelse af forretningsområde og udskillelse fremgår  

 ifølge  

 virksomhedens udtalelse gengivet i klagen til Landsskatteretten følgende:
Inden for en overskuelig fremtid (12-18 mdr.) vil vi gerne  

 udskille to produktområder i selvstændige selskaber,. Det drejer sig om  

 content  

 management systemet WebMaster  

    

  

 (R) Site  

 Builder og blanketsystemet exxxx.dk.
Udskilningen har primært strategiske  

 afsæt.
Kunder kræver fokus på forretningsområde, og de enkelte  

 produkter har ikke direkte noget med hinanden at gøre.
Derfor vil det udadtil  

 forbedre signalet vedr. fokus.
B er i dag både software- og konsulenthus.
Ved udskilning af  

 standardprodukterne kan det nuværende selskab fokusere på konsulentydelserne.
 Efter udskilning ønsker vi via partnerskabsaftaler at  

 udbrede de to produkter i udlandet, i første omgang Skandinavien og Europa.  

 Udskilningen i selvstændige selskaber vil gøre aftalerne mindre komplicerede  

 for både os og samarbejdspartnere, der lige som kunder også vil se på det  

 forretningsmæssige fokus.
Markedsføring af produkterne kan blive mere entydig.
I dag  

 skal potentielle kunder henvende sig til et firma (dansk web bureau) for at  

 få  

 et produkt (fx webmaster). Hos vore konkurrenter er de vant til at firma og  

 produkt er det samme (fx synkron og web500 på cms-området).
Fordelen ved at have det hele samlet i ét selskab er  

 primært, at forretningsområderne kan støtte hinanden økonomisk, hvis et  

 område  

 går nedad i en periode.
Denne fordel mener vi dog fortsat at have efter en  

 udskilning, såfremt selskaberne ejes af samme holdingselskab eller kreds af  

 holdingselskaber.
Kort sagt kan vi se mange fordele og få ulemper i at  

 etablere en sådan selskabsstruktur.
Vi mener at strukturen vil styrke os i  

 forhold til at overleve på et trængt IT-marked. Regionens afgørelse Der er efter en samlet vurdering af de for regionen  

 forelagte oplysninger meddelt afslag på tilladelse til skattefri  

 anpartsombytning efter reglerne i aktieavancebeskatningslovens § 13, stk. 1,  

 og  

 2.
 Ifølge fusionsdirektivet 90/434-EØF artikel 11, litra a, kan  

 en medlemsstat helt eller delvist afslå at anvende bestemmelserne om  

 skattefri  

 aktieombytning, såfremt ombytningen som hovedformål eller et af  

 hovedformålene  

 har skatteunddragelse eller skatteundgåelse.
 Efter en samlet bedømmelse findes det ikke at være  

 afkræftet, at et af hovedformålene ikke er en skatteunddragelse eller  

 skatteundgåelse.
Ønsket om anpartsombytningen anses efter det oplyste ikke at  

 være båret af forsvarlige økonomiske betragtninger eller aktuelle  

 forretningsmæssige hensyn, men derimod i overvejende grad af hensyn til  

 skatteundgåelse.
Det er også med den nuværende konstruktion muligt at optage  

 ledende medarbejdere i ejerkredsen, og der anses ikke at være særlige  

 forretningsmæssige hensyn, der taler for, at der med en holdingkonstruktion  

 er  

 mulighed for en mere smidig udbyttepolitik.
Af Ligningsvejledningen 2002, S.G.18.5.2 fremgår, at det er  

 et krav for at opnå tilladelse til skattefri anpartsombytning, at ansøger  

 redegør for de nærmere forhold, der ligger til grund for ønsket om at  

 foretage  

 en skattefri anpartsombytning.
Regionen finder ikke, at der  

    

  

 i begrundelsen er givet sådanne konkrete  

 begrundelser for formålet.
 For så vidt der under sagens behandling for  

 Landsskatteretten er fremkommet yderligere oplysninger, anses disse ifølge  

 regionens udtalelse til Landsskatteretten ikke at begrunde en ændret  

 vurdering  

 af sagen.
Klagerens påstand og  

 argumenter Repræsentanten har med udgangspunkt i, at Selskabet er  

 omdannet til et aktieselskab, gjort gældende, at der er tale om en påtænkt  

 aktieombytning, som ikke har til formål at undgå eller udskyde beskatning,  

 men  

 er begrundet ud fra forsvarlige økonomiske betragtninger.
Ansøgningen har baggrund i, at man primo 2002 indså, at  

 ledende medarbejdere skulle knyttes tættere til firmaet for at fortsætte  

 udviklingen i Selskabet.
Dette kunne bedst ske via medejerskab.
Omdannelsen af Selskabet til et aktieselskab blev siden  

 vedtaget på ekstraordinær generalforsamling den 3. juli 2002 på grund af den  

 fortsatte udvikling i firmaet.
Omdannelsen har primært til formål at  

 signalere  

 soliditet såvel økonomisk som ledelsesmæssigt overfor eksisterende og  

 potentielle  

 kunder.
Samtidigt med omdannelsen blev første skridt taget til en etablering  

 af  

 en professionel bestyrelse.
Det er derfor helt klart, at virksomhedens  

 ledelse  

 alene fokuserer på virksomhedens tarv med særlig fokus på udvikling og  

 ekspansion, hvilket man med succes (også økonomisk) frem til dato har været i  

 stand til.
For at fortsætte denne positive udvikling, såvel  

 forretningsmæssigt,  

 økonomisk som personale- og kundemæssigt, er det særligt påkrævet at  

 fastholde  

 nøglemedarbejdere.
Akkurat som i en række andre IT-virksomheder uanset  

 forretningsområde.
Dette faktum er alene årsagen til beslutningen om  

 aktieombytningen.
Med virksomhedens planer om udskillelse af  

 forretningsområder og indgåelse af partnerskaber er det også nødvendigt at  

 have  

 en holding-konstruktion, idet samarbejdspartnere ofte etablerer samarbejdet  

 via  

 et holdingselskab.
Det er også vigtigt inden etablering af et samarbejde, at  

 det pågældende datterselskab er trimmet såvel produkt- og medarbejdermæssigt  

 som økonomisk.
Dette sker bedst via et holding-ejerskab.
Den påtænkte aktieombytning foretages ud fra forsvarlige  

 økonomiske betragtninger, idet formålet er en fremtidig omstrukturering og  

 rationalisering af aktiviteterne i Selskabet og etablering af  

 datter-/søsterselskaber.
Aktieombytningen er alene begrundet i virksomhedens  

 forretningsmæssige tarv og udvikling.
Det er ikke hensigten at undgå eller  

 udskyde beskatning, og der er ikke en negativ skattemæssig anskaffelsessum  

 for  

 aktierne.
Landsskatterettens  

 bemærkninger og begrundelse Betingelsen i aktieavancebeskatningslovens § 13, stk. 1, om,  

 at ombytning af aktier som defineret i lovens § 13, stk. 2, kræver  

 tilladelse,  

 har baggrund i artikel 11, stk. 1, litra a, i fusionsdirektiv 90/434/EØF.
Ifølge fusionsdirektivets artikel 11, stk. 1, litra a kan en  

 medlemsstat fravige direktivet, når hovedformålet eller et af hovedformålene  

 bag en af de transaktioner, direktivet dækker, herunder ombytning af aktier,  

 er  

 skattesvig eller skatteunddragelse.
Videre fremgår, at såfremt en transaktion  

 ikke foretages ud fra forsvarlige økonomiske betragtninger, såsom  

 omstrukturering eller rationalisering af aktiviteterne i de selskaber, der  

 deltager i transaktionen, kan dette skabe formodning om, at hovedformålet  

 eller  

 et af hovedformålene med transaktionen er skattesvig eller skatteunddragelse.  

 Ved afgørelsen af, om den påtænkte transaktion som hovedformål eller et af  

 hovedformålene har skattesvig eller skatteunddragelse, skal foretages en  

 samlet  

 undersøgelse af den konkrete transaktion, jf. herved EF-domstolens dom af 17.  

 juli 1997 i Leur-Bloem sagen offentliggjort i SU 1997.257, hvoraf også  

 fremgår,  

 at begrebet forsvarlige økonomiske betragtninger i fusionsdirektivets artikel  

 11 skal fortolkes således, at det er mere vidtgående end hensigten om blot at  

 opnå en rent skattemæssig fordel.
Det lægges ud fra det i sagen oplyste til grund, at det  

 efter omdannelsen af Selskabet til et aktieselskab er de nom. 500.000 kr.  

 aktier, som Selskabets eneaktionær påtænker at ombytte til anparter i C ApS,  

 som herefter bliver eneejer af Selskabet.
Videre lægges det til grund, at der  

 ikke er planer om, at holdingselskabet C ApS afhænder sine aktier i Selskabet  

 inden for de kommende 3 år, og at helejerskabet  med forbehold af  

 udvidelse af  

 kapitalen i forbindelse med medarbejderaktier - forventes bevaret i 3 år  

 efter  

 ombytningen.
 Henset hertil sammenholdt med sagens konkrete omstændigheder  

 i øvrigt, herunder det oplyste om baggrunden for aktieombytningen og de  

 fremtidige planer for de driftsmæssige aktiviteter, anses der ud fra en  

 helhedsvurdering ikke at være tilstrækkeligt grundlag for at antage, at  

 aktieombytningen har som et hovedformål at undgå eller udskyde  

 aktieavancebeskatning.
 Det meddelte afslag anses herefter at være i strid med  

 fusionsdirektivets artikel 11, stk. 1, litra a.
