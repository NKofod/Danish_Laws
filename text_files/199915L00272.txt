Tillægsbetænkning afgivet af  

 Skatteudvalget den 10. december 1999 Tillægsbetænkning over Forslag til lov om ændring af lov om  

 ændring af lov om stempelafgift, retsafgiftsloven, skattestyrelsesloven  

 og boafgiftsloven samt om ophævelse af lov om afgift ved  

 førstegangsoverdragelse af visse ejerlejligheder og ændring af  

 lov om tinglysningsafgift (Ændret ikrafttrædelse, udvidet  

 afgiftsfritagelse m.v.) Udvalget har, efter at lovforslaget blev optaget til  

 fornyet udvalgsbehandling, behandlet dette i et møde og har herunder  

 stillet spørgsmål til skatteministeren, som denne har besvaret  

 skriftligt.
 Endvidere har udvalget modtaget skriftlige henvendelser  

 fra:
Danske Energiselskabers Forening, Kommunernes Landsforening og Landinspektørcentret A/S, Herning.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et andet mindretal (Venstres, Det Konservative  

 Folkepartis, Dansk Folkepartis, Centrum-Demokraternes og Frihed 2000 s  

 medlemmer af udvalget) indstiller lovforslaget til vedtagelse i den  

 affattelse, hvori det foreligger efter 2. behandling.
Mindretallet stemmer imod de stillede  

 ændringsforslag, som er en skærpelse i forhold til det fremsatte  

 lovforslag.
Mindretallet bemærker vedrørende de foreslåede  

 ændringer i § 2, nr. 1, vedrørende tinglysningsafgiftslovens §  

 7, herunder de stillede ændringsforslag, at mindretallet stemte imod  

 tinglysningsafgiftsloven (lovforslag nr.
L 208 i folketingsåret  

 1998-99) i maj måned.
Da de foreslåede ændringer ikke  

 medfører stramninger i forhold til L 208, og da mindretallet i  

 øvrigt kan støtte de øvrige dele af lovforslaget, vil  

 mindretallet stemme for lovforslaget ved 3. behandling.
 Et tredje mindretal (Kristeligt Folkepartis medlem  

 af udvalget), indstiller lovforslaget til vedtagelse i den affattelse,  

 hvori det foreligger efter 2. behandling.
Ændringsforslag Af	skatteministeren, tiltrådt af et mindretal (S,  

 SF, RV og EL):
Til § 2 1) I nr. 1 ændres »I  

§ 7 indsættes som stk. 2-4« til:  

»§ 7, stk. 2, ophæves, og i stedet  

 indsættes som  stk. 2-4«.
 2) Den under nr. 1 foreslåede § 7, stk. 4,  

 affattes således:
» Bemærkninger Til nr. 1 og 2 Det har været forudsat, at overgangen til den nye  

 tinglysningsafgift (L 208 - samlingen 98/99) skulle være  

 provenuneutral, således at lettelser på nogle områder blev  

 opvejet af stramninger på andre områder.
Blandt disse stramninger  

 er, at tinglysning af navne- og adresseændringer skal omfattes af den  

 faste afgift.
Baggrunden herfor er, at disse lysninger som udgangspunkt reelt  

 sker i forbindelse med transport af pant.
Efter den nugældende retsafgiftslov, jf. § 41, litra  

 d, er adresseændringer afgiftsfritaget.
Som regel er det af hensyn til  

 eventuelle auktionsindkaldelser, at pantekreditors adresseændring  

 tinglyses, men afgiftsfriheden må efter bestemmelsens formulering  

 også gælde debitors adresseændring.
Debitor har i  

 øvrigt efter pantebrevsformularerne pligt til at underrette kreditor  

 om bopælsforandring.
Hvis der ikke alene er tale om en  

 adresseændring, men også om en overdragelse af pantebrevet, skal  

 der betales ny afgift.
 Det er i praksis antaget, at afgiftsfriheden også  

 gælder tinglysning af påtegning på et pantebrev om, hvem  

 meddelelser (navnlig auktionsindkaldelser), der i henhold til loven skal  

 tilgå pantekreditor, skal sendes til.
 Et enigt stempeludvalg, som var sammensat bredt af  

 både interne og eksterne repræsentanter, indstillede, at der  

 skulle være afgiftspligt for øvrige tinglysningsekspeditioner,  

 som efter gældende regler er belagt med tinglysningsafgift.
 Desuden indstillede udvalget, at navne- og  

 adresseændringer blev gjort afgiftspligtige ud fra en betragtning om,  

 at disse lysninger som udgangspunkt reelt sker i forbindelse med transport af  

 pant.
 Derimod er meddelelser, der påtegnes pantebrevet  

 efter tinglysningsafgiftslovens § 13 (dvs. fogdens meddelelser til  

 tinglysningsdommeren om faste ejendomme, der er solgt ved tvangsauktion)  

 eller andre meddelelser fra politi eller domstole, afgiftsfri, jf.  

 tinglysningsafgiftslovens § 8, stk. 1, nr. 2.
 Det ved L 25 fremsatte ændringsforslag  

 vedrørende § 7 beror på en henvendelse fra Dommerforeningen og  

 Dommerfuldmægtigforeningen, der har påpeget urimeligheder ved, at  

 enhver navne- og adresseændring udløser afgiften på 1.400  

 kr.
Den ændring af tinglysningsafgiftslovens § 7, der er  

 foreslået ved § 2, stk. 1, i L 25, udvider det afgiftsfri område  

 ved navne- og adresseændringer.
Efter bestemmelsen udgør  

 afgiften 1.400 kr., hvis anmeldelsen udløser navne- eller  

 adresseændringer.
Dette gælder dog ikke, hvis retsforholdet  

 fortsætter mellem de samme parter.
Fra Dommerforeningen og Dommerfuldmægtigforeningen  

 blev der blandt andet peget på hensynet til, at der ikke sker  

 forskelsbehandling af de afgiftspligtige.
I Person- og Bilbogen sker der ingen tinglysninger af navne- og  

 adresseændringer, da navne m.v. løbende opdateres via  

 CPR-registret.
I tingbogen sondres der   men kun i visse retskredse  

 mellem afgiftspligtige tinglysninger ved navne- og adresseændringer og  

 afgiftsfri noteringer uden skifte af den fysiske person, når en  

 skødehaver ønsker en afgiftsfri notering af navneændring  

 som følge af ægteskab eller navnebevilling, eller en kreditor  

 har fået en anden adresse.
 Den ved L 25 foreslåede § 7, stk. 4, om  

 afgiftsfrihed ved navne- og adresseændringer er imidlertid blevet for  

 vid, idet det ikke har været tilsigtet, at påtegninger på  

 pantebreve skulle fritages for den faste afgift.
 Dette kan illustreres ved følgende eksempel:
Ejerpantebreve er kendetegnet ved, at udsteder er  

 både kreditor og debitor.
Når det samme ejerpantebrev stilles som  

 sikkerhed for et nyt underliggende retsforhold, er der altså ikke i  

 tinglysningsafgiftsmæssig forstand tale om, at der sker en ændret  

 retsstilling efter ejerpantebrevet.
Dette betyder, at hvis udstederen af  

 ejerpantebrevet skifter bank, så skal der efter den først  

 foreslåede affattelse af § 7, stk. 4, ikke betales fast afgift  

 for de fornyede påtegninger af, hvem tvangsauktionsmeddelelser skal  

 sendes til.
Dette vil oftest være den, der har ejerpantebrevet i  

 håndpant for det underliggende retsforhold.
På denne baggrund foreslås det, at § 7, stk.  

 4, nyaffattes, således at det sikres, at der altid skal betales 1.400  

 kr., medmindre anmeldelsen alene er begrundet i, at enten panthaver eller  

 pantsætter selv skifter navn eller ændrer adresse.
Et kreditor-  

 eller debitorskifte eller tinglysning af navn på en ny modtager af  

 underretning vedrørende pantet   typisk en håndpanthaver   vil  

 således udløse en afgift på 1.400 kr.
 Med ændringsforslaget vil bestemmelsen være i  

 overensstemmelse med intentionen i stempeludvalgets indstilling om, at der  

 bør betales afgift i forbindelse med transport af pant.
 Det bemærkes, at overgangen til tinglysningsafgiften  

 medfører, at lån i pengeinstitutter ikke længere er  

 afgiftspligtige, således at pengeinstitutterne opnår en  

 konkurrencemæssig fordel ved overgangen til de nye regler.
