Anordning om anvendelsen af ophavsretsloven i  

 forhold til  

 andre lande VI MARGRETHE DEN ANDEN, af Guds Nåde Danmarks Dronning,  

 gør vitterligt:
Da Danmark har tiltrådt -	den i Paris den 24. juli 1971 reviderede Bernerkonvention til  

 værn for litterære og kunstneriske værker, -	den i Paris samme dag reviderede Verdenskonvention om ophavsret, -	den internationale konvention af 26. oktober 1961 om beskyttelse af  

 udøvende kunstnere, fremstillere af fonogrammer samt radio- og  

 fjernsynsforetagender (Romkonventionen) og -	overenskomsten af 15. april 1994 om oprettelse af  

 Verdenshandelsorganisationen (WTO) indeholdende aftale om handelsrelaterede  

 intellektuelle ejendomsrettigheder (TRIPS), fastsættes i medfør af § 88 i  

 ophavsretsloven, jf. lovbekendtgørelse nr. 618 af 27. juni 2001 som  

 ændret ved lov nr. 1051 af 17. december 2002, herved følgende om  

 anvendelsen af bestemmelserne i loven i forhold til andre lande:
Indledning § 1. Denne anordning udvider beskyttelsen i  

 henhold til ophavsretsloven til værker og andre frembringelser m.v.,  

 der ikke omfattes af den umiddelbare beskyttelse efter lovens §§ 85  

 eller 86.
Bernerkonventionen § 2. Bestemmelserne i ophavsretslovens kapitler  

 1-4 og 6-9, undtagen §§ 39-46 og § 64, anvendes med de afvigelser,  

 som følger af anordningens §§ 3-5, på 1)	værker af personer, der er statsborgere i eller bosat i lande,  

 som er tilsluttet den internationale union til værn for litterære  

 og kunstneriske værker (Bernerunionen), 2)	andre værker, som er udgivet første gang i et andet  

 unionsland eller er udgivet i et sådant land samtidig med eller inden  

 for 30 dage efter deres første udgivelse i et uden for unionen  

 stående land, 3)	filmværker, hvis producent har sit hovedsæde i eller er  

 bosat i et andet unionsland, 4)	bygningsværker beliggende i et andet unionsland og 5)	kunstværker, der er indføjet i bygninger eller  

 anlæg i et andet unionsland.
 § 3. Når beskyttelsestiden for et værk  

 er udløbet efter den lovgivning, der gælder i værkets  

 hjemland, nyder værket ikke beskyttelse efter ophavsretslovens  

 bestemmelser.
Stk. 2. For værker, der først udgives inden for  

 Bernerunionen, anses som hjemland det unionsland, hvor udgivelsen fandt sted.  

 For værker, der er udgivet samtidig eller inden for 30 dage i to eller  

 flere unionslande med forskellig beskyttelsestid, anses som hjemland det  

 land, der har den korteste beskyttelsestid.
For værker, der er udgivet  

 i et unionsland samtidig med eller inden for 30 dage efter deres  

 første udgivelse i et uden for unionen stående land, anses  

 unionslandet som hjemland.
Stk. 3. For værker, der ikke er udgivet, eller som ikke  

 er omfattet af reglerne i stk. 2, anses som hjemland det unionsland,  

 hvor ophavsmanden er statsborger eller bosat.
For bygningsværker, der  

 er beliggende i et unionsland, og kunstværker, der er indføjet i  

 bygninger eller anlæg beliggende i et unionsland, anses dette land som  

 hjemland.
For filmværker, hvis producent har hovedsæde i eller er  

 bosat i et unionsland, anses dette som hjemland.
 § 4. For sådanne værker af brugskunst  

 samt industrielle mønstre og modeller, der i hjemlandet udelukkende  

 beskyttes som mønstre og modeller, ydes der alene beskyttelse efter  

 den danske lovgivning om design.
 § 5. Bestemmelsen i ophavsretslovens § 38  

 (følgeret) finder anvendelse på værker af personer, der er  

 statsborgere i eller bosat i unionslande, som har gennemført en  

 følgeretsordning som omhandlet i Bernerkonventionens art. 14 ter.
Verdenskonventionen om ophavsret § 6. Bestemmelserne i ophavsretslovens kapitler  

 1-4 og 6-9, undtagen bestemmelserne i §§ 38-46 og § 64, anvendes  

 med de afvigelser, som følger af anordningens §§ 7-9,  

 på 1)	værker af personer, der er statsborgere i lande, som er  

 tilsluttet Verdenskonventionen om ophavsret af 1952 eller den i Paris den 24.  

 juli 1971 reviderede konventionstekst, 2)	andre værker, som er udgivet første gang i et andet  

 konventionsland, 3)	værker af personer, der er bosat i et andet konventionsland,  

 under forudsætning af, at dette land i sin lovgivning har ligestillet  

 sådanne personer med sine egne statsborgere i henseende til anvendelsen  

 af Verdenskonventionen, og 4)	værker af statsløse og flygtninge, som er bosat i lande  

 tilsluttet tillægsprotokol 1 til Verdenskonventionen.
 § 7. Når beskyttelsestiden for et værk  

 er udløbet efter den i værkets hjemland gældende  

 lovgivning, nyder værket ikke beskyttelse efter ophavsretslovens  

 bestemmelser.
Stk. 2. Når et værk er udgivet første gang  

 i et konventionsland, anses dette land som værkets hjemland.
I  

 tilfælde af værkets udgivelse samtidig eller inden for 30 dage i  

 to eller flere konventionslande med forskellig beskyttelsestid, anses dog som  

 værkets hjemland det land, der har den korteste beskyttelsestid.
 Stk. 3. Når et værk er udgivet første gang  

 i et uden for konventionen stående land, anses som værkets  

 hjemland det land, i hvilket værkets ophavsmand er statsborger.
 Stk. 4. For et ikke-udgivet værk anses som hjemland det  

 land, i hvilket værkets ophavsmand er statsborger.
 § 8. Bestemmelsen i § 6 gælder ikke for  

 værker, som er frembragt, før konventionen trådte i kraft  

 for vedkommende stat, medmindre denne stat beskytter danske værker, som  

 er frembragt før dette tidspunkt.
§ 9. Bestemmelserne i §§ 6-8 gælder  

 ikke for 1)	værker, som er omfattet af bestemmelserne i § 2, og 2)	værker fra et land, som efter 1. januar 1951 er udtrådt  

 af Bernerunionen, medmindre dette land efter pkt. b i  

 tillægsdeklarationen til art.
XVII i den i Paris i 1971 reviderede  

 konventionstekst er at anse for udviklingsland og ved udtrædelsen af  

 Bernerunionen hos UNESCO's generaldirektør har deponeret meddelelse  

 om, at landet betragter sig som et udviklingsland.
 § 10. Bestemmelserne i ophavsretslovens kapitler  

 1-4 og 6-9, undtagen bestemmelserne i §§ 38-46 og § 64, finder  

 anvendelse på værker, som først er udgivet af De Forenede  

 Nationer (FN), af de specielle organisationer knyttet til FN eller af  

 Organisationen af Amerikanske Stater, samt på ikke-udgivne  

 værker, som de nævnte organisationer har ret til at udgive.
Romkonventionen § 11. Bestemmelserne i ophavsretslovens § 65  

 (udøvende kunstnere) og de dertil hørende bestemmelser i loven,  

 undtagen henvisningerne i § 65 til §§ 39-46, anvendes, 1)	hvis fremførelsen har fundet sted i et land tilsluttet  

 Romkonventionen, eller 2)	hvis fremførelsen er gengivet på en lydoptagelse, som  

 er fremstillet af en person, der er statsborger i eller bosat i et land  

 tilsluttet Romkonventionen, eller 3)	hvis fremførelsen er gengivet på en lydoptagelse, som  

 er fremstillet af et selskab, som har hovedsæde i et land tilsluttet  

 Romkonventionen.
 Stk. 2. Bestemmelserne om tilgængeliggørelse for  

 almenheden af fremførelser og optagelser i ophavsretslovens § 65,  

 stk. 1-2 og 4, finder for så vidt angår fordeling over  

 kabelanlæg ikke anvendelse på andre lande.
§ 12. Bestemmelserne i ophavsretslovens § 66  

 (fremstillere af lydoptagelser) og de dertil hørende bestemmelser i  

 loven, undtagen henvisningerne i § 66 til §§ 39-46,  

 anvendes, 1)	hvis lydoptagelsen har fundet sted i et land tilsluttet  

 Romkonventionen, eller 2)	hvis lydoptagelsen er fremstillet af en person, der er statsborger i  

 eller bosat i et land tilsluttet Romkonventionen, eller 3)	hvis lydoptagelsen er fremstillet af et selskab, som har  

 hovedsæde i et land tilsluttet Romkonventionen.
§ 13. Uanset bestemmelserne i §§ 11 og 12  

 finder bestemmelsen i ophavsretslovens § 68, stk. 2, om ydelse af  

 vederlag til fremstillere af lydoptagelser og udøvende kunstnere i  

 tilfælde af offentlig fremførelse af udgivne lydoptagelser kun  

 anvendelse i det omfang og for det tidsrum, vedkommende land beskytter  

 lydoptagelser med tilknytning til Danmark.
Det forhold, at vedkommende land  

 ikke beskytter begge de to grupper af rettighedshavere, som er nævnt i  

 § 68, stk. 2, skal ikke anses som en forskel i omfanget af  

 beskyttelsen.
§ 14. Bestemmelsen i ophavsretslovens § 69  

 (radio- og fjernsynsforetagender) og de dertil hørende bestemmelser i  

 loven anvendes, 1)	hvis radio- og fjernsynsudsendelsen har fundet sted i et land  

 tilsluttet Romkonventionen, eller 2)	hvis radio- og fjernsynsforetagendet har hovedsæde i andre  

 lande tilsluttet Romkonventionen.
 Stk. 2. Bestemmelsen om udsendelse af radio- og  

 fjernsynsudsendelser i ophavsretslovens § 69, stk. 1, finder for  

 så vidt angår fordeling over kabelanlæg ikke anvendelse  

 på andre lande.
Overenskomsten om Verdenshandelsorganisationen (WTO),  

 herunder aftale om handelsrelaterede intellektuelle ejendomsrettigheder  

 (TRIPS) § 15. Bestemmelsen i § 2 finder med de  

 afvigelser, der følger af §§ 3-5, tilsvarende anvendelse i  

 forhold til lande, der har tiltrådt overenskomsten om  

 Verdenshandelsorganisationen (WTO), herunder aftale om handelsrelaterede  

 intellektuelle ejendomsrettigheder (TRIPS).
Stk. 2. Bestemmelserne i §§ 11, 12 og 14 finder med de i  

 disse bestemmelser indeholdte afvigelser tilsvarende anvendelse i forhold til  

 lande, der har tiltrådt WTO, herunder TRIPS-aftalen.
Bestemmelserne i  

 ophavsretslovens § 65, stk. 2, og § 66, stk. 1, finder  

 dog for så vidt angår offentlig fremførelse af optagelser  

 kun anvendelse i forhold til de i §§ 11 og 12 nævnte lande.
Særligt om udbetaling af vederlag efter  

 ophavsretslovens §§ 39-46 om vederlag for eksemplarfremstilling til  

 privat brug § 16. Bestemmelserne om udbetaling af vederlag for  

 eksemplarfremstilling til privat brug i ophavsretslovens §§ 39-46 finder  

 anvendelse på 1)	værker og fotografiske billeder frembragt eller fremstillet af  

 personer, der er statsborgere i eller bosat i andre lande, under  

 forudsætning af, at der i det pågældende land er  

 gennemført en vederlagsordning for uindspillede bånd, som  

 åbner mulighed for vederlag til danske rettighedshavere, og 2)	filmværker, hvis producent har sit hovedsæde i eller er  

 bosat i andre lande, under forudsætning af, at der i det  

 pågældende land er gennemført en vederlagsordning for  

 uindspillede bånd, som åbner mulighed for vederlag til danske  

 rettighedshavere.
 Stk. 2. Bestemmelserne i stk. 1 finder ikke anvendelse,  

 når beskyttelsestiden for værket eller billedet er udløbet  

 i rettighedshaverens hjemland.
 § 17. Bestemmelserne i ophavsretslovens §§ 65  

 og 66, jf. §§ 39-46, om udbetaling af vederlag for eksemplarfremstilling  

 til privat brug, finder anvendelse på fremførelser og  

 lydoptagelser med tilknytning til andre lande, jf. kriterierne i §§ 11  

 og 12, under forudsætning af, at der i det pågældende land  

 er gennemført en vederlagsordning for uindspillede bånd, som  

 åbner mulighed for vederlag til danske rettighedshavere.
 Stk. 2. Bestemmelsen i stk. 1 finder ikke anvendelse,  

 når beskyttelsestiden for fremførelsen eller lydoptagelsen er  

 udløbet i rettighedshaverens hjemland.
 Ikrafttræden m.v.
 § 18. Anordningen træder i kraft den 22.  

 december 2002.
 Stk. 2. Anordning nr. 964 af 12. december 1995 om anvendelsen  

 af ophavsretsloven i forhold til andre lande m.v. ophæves.
Givet på Christiansborg Slot, den 17.  

 december 2002 Under Vor Kongelige Hånd og Segl Margrethe R.
