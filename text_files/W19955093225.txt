Vognmænd, lønmodtager - Vognmænd lønmodtager eller selvstændig  

 erhvervsdrivende spørgsmål om indeholdelse af a-skat.
Reference: LV 1993 E.A.4.3 Et selskab, der beskæftiger sig dels med kørsel med  

 handicappede, dels med udbringning af mad til handicappede, har indgået  

 aftale med en række vognmænd om at udføre kørselen.  

 Selskabets kunder er f.eks.
HT's handicapordning, kommuner, plejehjem og  

 dagcentre.
 Selskabet optræder som en »anvisningscentral«, og  

 vognmændene må udadtil optræde som kommende fra selskabet  

 og underkaste sig de regler og direktiver, som selskabet måtte  

 udstede.
 Vognmændene ejer/lejer selv deres biler, der hovedsagelig er  

 minibusser til en værdi af 300.000 - 400.000 kr., og afholder selv  

 driftsomkostningerne, f.eks. afskrivning og renter eller leje,  

 brændstof, reparation og vedligeholdelse, autoforsikring,  

 erhvervsansvarsforsikring, biltelefon m.v.
For hver anvist kørsel udsteder vognmanden en faktura til  

 selskabet, der således fremstår som vognmandens kunde.
Fakturaen  

 honoreres med 85 pct. af pålydende, idet selskabet fratrækker 15  

 pct. som anvisningsprovision.
Der er således ikke tale om fast aflønning.
Vognmanden  

 modtager ikke løn ved ferie eller sygdom.
 Told- og Skattestyrelsen fandt, at de pågældende  

 vognmænd må anses som selvstændigt erhvervsdrivende, og at  

 selskabet derfor ikke skulle indeholde a-skat af udbetalingerne til  

 vognmændene.
