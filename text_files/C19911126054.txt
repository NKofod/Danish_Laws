 Kriminalforsorgens afdelinger.
Hermed fremsendes kriminalforsorgens vejledning vedrørende lov nr. 278 af  

 8. maj 1991 om ændring af færdselsloven (generhvervelse af førerret m.v.),  

 samt cirkulæreskrivelse vedrørende samme lov fra Færdselssikkerhedsafdelingen  

 til politiet. (* 1) Til vejledningen bemærkes følgende:
 - Vejledningsforpligtelse.
 Det forudsættes, at kriminalforsorgens afdelinger yder en vejledende  

 indsats - på linie med den vejledning, der gives til fx. frifodsfolk, som  

 retter henvendelse i forbindelse med en forestående afsoning.
 - Tilsynsklienter.
 I tilfælde, hvor tilsynsklienter får mulighed for at søge om  

 generhvervelse af førerretten, forventes det, at hjælp til udformning af  

 ansøgning og fremskaffelse af dokumentation indgår som en naturlig del af det  

 sædvanlige tilsynsarbejde.
 En sådan dokumentation vil i mange tilfælde kunne bestå i udlevering af  

 kopi af afdelingens indstilling om benådning vedrørende frihedsstraffen og af  

 forkyndt benådningsresolution.
 - Retningslinier for kontrolleret behandling.
 Det er ikke på nuværende tidspunkt muligt nærmere at angive, hvilke krav  

 domstolene vil stille til behandlingsindhold og dokumentationsform.
Det overvejes at indlede drøftelser med bl.a.
Dommerforeningen med henblik  

 på udformning af ensartede retningslinier for forsøgsordningen vedrørende  

 udsættelse og benådning med hensyn til frihedsstraf for spirituskørsel og  

 færdselslovens § 132, stk. 2, om generhvervelse af førerretten.
 Indtil sådanne retningslinier måtte foreligge, må afdelingerne henholde  

 sig til de retningslinier, som Direktoratet for Kriminalforsorgen har anvendt  

 i forbindelse med udsættelses/benådningsordningen.
 - Beregning af frakendelsestid.
 Det fremgår ikke af lovteksten og forarbejderne, hvorledes 1/2 af  

 frakendelsestiden skal beregnes i de tilfælde, hvor der er tale om flere  

 frakendelsesperioder i forlængelse af hinanden.
 Ansøgeren må henvises til at rette spørgsmål herom - og eventuelle andre  

 tvivlsspørgsmål vedrørende fortolkning af loven - til anklagemyndigheden, som  

 efter reglerne indbringer sagen for retten.
 E.B.
