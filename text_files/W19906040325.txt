 Et træbeskyttelsesmiddel var sammensat af kendte  

 træbeskyttelseskomponenter og blev ikke anset for at være i besiddelse af  

 overraskende teknisk virkning, som kunne begrunde patent.
År 1990, den 2. november afsagde Patentankenævnet (Grønning-Nielsen, Hans Chr.
Thomsen, Franck, Terndrup Pedersen, Ansgar Sørensen) følgende KENDELSE i sagen j.nr.
P 3/88:Klage fra Keno Gard AB, Sverige, v/Patentbureau Chas.
Hude over Patentdirektoratets afgørelse af 8. december 1987 af patent- ansøgning nr. 3296/82 fra Aksel Thorkild Bentsen, Kolding, v/Dansk Patent Kontor A/S.
 Den 29. juli 1985 fremlagdes under nr. 148.529 B en af Aksel Thorkild  

 Bentsen, Kolding, den 22. juli 1982 til Patentdirektoratet indleveret  

 ansøgning om patent på et træbeskyttelsesmiddel.
 Ansøgningen indeholdt følgende fremlagte krav:
 »1.Brugsfærdigt, stabilt træbeskyttelsesmiddel indeholdende  

 Cu-8-hydroxyquinolat og C6-C18-alkylphenol og/eller et alkoxyleret derivat  

 deraf opløst i et carbonhydridopløsningsmiddel, kendetegnet ved, at det  

 desuden indeholder C6-C18-alkylbenzensulfonsyre, at  

 carbonhydridopløsningsmidlet er et overvejende aliphatisk  

 carbonhydridopløsningsmiddel, molforholdet mellem Cu-8-hydroxyquinolat og  

 C6-C18-alkylbenzensulfonsyre er fra 1:2 til 1:3, og at molforholdet mellem  

 Cu-8-hydroxyquinolat og C6-C18-alkylphenol og/eller et alkoxyleret derivat  

 deraf er højst 1:4.
 2. Træbeskyttelsesmiddel ifølge krav 1, kendetegnet ved, at det som  

 C6-C18-alkylphenol indeholder nonylphenol og som C6-C18-alkylbenzensulfonsyre  

 dodecylbenzensulfonsyre.
 3. Træbeskyttelsesmiddel ifølge krav 1, kendetegnet ved, at  

 carbonhydridopløsningsmidlet er mineralsk terpentin.
 4. Træbeskyttelsesmiddelkoncentrat indeholdende Cu-8-hydroxyquinolat og  

 C6-C18-alkylphenol og/eller et alkoxyleret derivat deraf til anvendelse i  

 midlet ifølge krav 1, kendetegnet ved, at det desuden indeholder  

 C6-C18-alkylbenzensulfonsyre, at molforholdet mellem Cu-8-hydroxyquinolat og  

 C6-C18-alkylbenzensulfonsyre er fra 1:2 til 1:3, at molforholdet mellem  

 Cu-8-hydroxyquinolat og C6-C18-alkylphenol og/eller et alkoxyleret derivat  

 deraf er højst 1:4, og at det er opløseligt i et overvejende aliphatisk  

 carbonhydridopløsningsmiddel.
5. Koncentrat ifølge krav 4, kendetegnet ved, at det som  

 C6-C18-alkylphenol indeholder nonylphenol og som C6-C18-alkylbenzensulfonsyre  

 dodecylbenzensulfonsyre.« Kenogard AB, Sverige, nedlagde ved skrivelse af 29. oktober 1985  

 indsigelse mod meddelelse af patent med følgende begrundelse:
»Det skal her først og fremmest konstateres, at der således fra  

 DE-offentliggørelsesskrift nr. 2.647.952 kendes antimikrobielle midler som er  

 baseret på kobber-8-hydroxyquinolat og som indeholder en disubstitueret  

 arylforbindelse.
De foretrukne arylforbindelser er alkylbenzensulfonsyre og  

 alkylphenol, hvor alkylgrupperne indeholder 6-24 carbonatomer.
Det må  

 konstateres, at omtalen af den tyske patentansøgning, som findes i  

 fremlæggelsesskriftet, er utilstrækkelig, når der bare angives kombinationer  

 af kobber-8-hydroxyquinolat og nonylphenol.
Den tyske patentansøgning angår  

 jo netop kombinationer af Cu-8-hydroxyquinolat og alkylbenzensulfonsyre,  

 hvilket sidstnævnte stof netop er en komponent af træbeskyttelsesmidlet  

 ifølge fremlæggelsesskriftet.
Det skal desuden påpeges, at i den tyske  

 patentansøgning angives alkylbenzensulfonsyrer og alkylphenoler, som to  

 stoffer med samme opbygning, en hydrofil og en olefil substituent og samme  

 funkton over for Cu-8-hydroxyquinolat.
At kombinere Cu-8- hydroxyquinolat med  

 både alkylphenol og alkylbenzensulfonsyre i varierende mængder i et  

 træbeskyttelsesmiddel må således anses for at være yderst nærliggende for  

 fagfolk.
Jeg skal i denne forbindelse henvise til eksempel 35 i det tyske  

 offentliggørelsesskrift, hvor der faktisk beskrives en kombination af  

 Cu-8-hydroxyquinolat, alkylbenzensulfonsyre og ethoxyleret nonylphenol.
Der  

 er således ikke nogen fordom mod en kombination af de tre komponenter.
I den  

 i eksempel 35 beskrevne kombination ligger molforholdet mellem  

 Cu-8-hydroxyquinolat og alkylphenol under 1:4, således som det også er  

 tilfældet ifølge fremlæggelsesskriftet.
I fremlæggelsesskriftet angives et molforhold mellem Cu-8-hydroxyquinolat  

 og alkylbenzensulfonsyre fra 1:2 til 1:3 og ansøgerne forsøger at hævde, at  

 alkylbenzensulfonsyren i de angivne mængder bevirker, at opløsningerne bliver  

 stabile.
I »sammenligningseksemplerne« 1-3 fremstiller ansøgerne  

 dels en kombination af Cu-8-hydroxyquinolat og nonylphenol med det  

 omtrentlige molforhold 1:24 dels to kombinationer med Cu-8-hydroxyquinolat,  

 nonylphenol og alkylbenzensulfonsyre, hvor molforholdet mellem  

 Cu-8-hydroxyquinolat og alkylbenzensulfonsyre ligger over henholdsvis under  

 de i patentkravene angivne grænser.
De tre eksemplificerede kombinationer,  

 der er blevet tilsat et konventionelt opløsningsmiddel for  

 træbeskyttelsesmidler angives at være ustabile.
Indsigerne stiller sig stærkt  

 tvivlende over for, at en opløsning af typen som den i sammenligningseksempel  

 1 skulle være ustabil.
Med mange års erfaringer med kommercielle produkter,  

 der er baseret på det, der er beskrevet i den tyske patentansøgning finder  

 indsigerne anledning til at hævde, at hvad der gælder for kombinationer af  

 Cu-8-hydroxyquinolat og nonylphenol med f.eks. molforhold af  

 størrelsesordenen som i sammenligningseksemplet 1 i forskellige  

 opløsningsmidler såsom f.eks. mineralsk terpentin er stabile i meget lang tid  

 og under meget varierende klimatiske forhold.
Indsigerne kan derfor heller  

 ikke acceptere, at sammenligningseksemplerne 2 og 3 refererer de faktiske  

 forhold.
Sammenfattet skal det anføres, at indsigerne finder at kombinationer af  

 Cu-8-hydroxyquinolat, alkylphenoler og alkylbenzensulfonsyre i varierende  

 forhold må anses for at være særdeles nærliggende for fagfolk på  

 træbeskyttelsesområdet, når henses til det fra det tyske  

 offentliggørelsesskrift nr. 2.647.952 kendte, og da der ikke på overbevisende  

 måde er blevet påvist nogen overraskende effekt ved anvendelse af de  

 specificerede forhold mellem Cu-8-hydroxyquinolat og alkylbenzensulfonsyre  

 ses fremlæggelsesskriftet ikke at angå noget patenterbart, hverken når henses  

 til patentkravene, der er rettet mod kombinationerne, der er opløst i, hvad  

 som angives at være overvejende alifatiske carbonhydridopløsningsmidler, dvs.  

 konventionelle opløsningsmidler for træbeskyttelsesmidler såsom terpentin,  

 laknaphta og mineralsk terpentin eller hvad angår patentkravene, der er  

 rettet mod kombinationerne som sådanne.' Ansøgeren anførte hertil i skrivelse af 9. juli 1986:
»Det i indsigelsen fremdragne DE-offentliggørelsesskrift nr.  

 2.647.952 er omtalt i fremlæggelsesskriftets indledning.
Hvad angår eksempel  

 35 i ovennævnte DE-offentliggørelsesskrift skal vi blot bemærke, at der er  

 tale om et vandigt middel, der indeholder 17,22% vand og 15,00%  

 vandopløseligt organisk opløsningsmiddel (isopropanol), hvorimod der i midlet  

 ifølge opfindelsen anvendes et ikke-vandigt carbonhydridopløsningsmiddel .
Yderligere bemærkninger synes at være overflødige, og vi forventer  

 herefter, at patentet nu vil blive meddelt.« Indsigeren har ved skrivelse af 2. februar 1987 udtalt:
»Ansøgernes svarskrift indeholder intet, som giver indsigerne  

 anledning til at frafalde indsigelsen.
Den foreliggende patentansøgning ses  

 fortsat ikke at omhandle en patenterbar opfindelse.
Fra det i indsigelsen nævnte DE-offentliggørelsesskrift nr. 2.647.952,  

 eksempel 18, kendes det at anvende mineralsk terpentin til en kombination af  

 Cu-8 og alkylphenol.
Fra offentliggørelsesskriftets eksempel 35 kendes det at  

 kombinere Cu-8, ethoxyleret nonylphenol og alkylbenzensulfonsyre.  

 Kombinationen ifølge dette eksempel indeholder vand.
At erstatte vand med de  

 for forskellige træbeskyttelsesmidler ganske velkendte og almindeligt  

 anvendte alifatiske hydrocarboner, såsom terpentin, udgør ikke på nogen måde  

 i sig selv en patenterbarhedsgrund og bidrager ikke til patenterbarheden og  

 specielt ikke da der i det tyske offentliggørelsesskrift netop anvendes denne  

 hydrocarbontype til en kombination af de to aktuelle stoffer.
På denne baggrund og under henvisning til den tidligere fremsendte  

 indsigelsesbegrundelse vil jeg tillade mig at henstille til  

 Patentdirektoratet at tage indsigelsen til følge, således at patentansøgning  

 3296/82 ikke fører til patent.« Ansøgeren svarede ved skrivelse af 14. september 1987:
»Indsigerens replik indeholder ikke nye argumenter og synes derfor  

 ikke at kræve yderligere kommentarer.
Det skal dog bemærkes, at kombinationen  

 i eksempel 18 i DE OS 2.647.952 foruden Cu-8 og nonylphenol også indeholder  

 tung aromatisk naphtha, jf. side 19, linie 4-5 i ovennævnte DE OS.« Patentdirektoratet besluttede ved skrivelse af 8. december 1987 at meddele  

 patent, idet indsigelsen afvistes med følgende begrundelse:
 »Der kan ikke gives Dem medhold i, at det af Dem fremdragne tyske  

 offentliggørelsesskrift nr. 2.647.952 er til hindring for patentmeddelelsen.
Det er ganske vist rigtigt, at der i nævnte skrifts eksempel 35 indgår en  

 kombination af Cu-8-hydroxyquinolat, alkylbenzensulfonsyre og ethoxyleret  

 nonylphenol, men komponenterne indgår ikke i det ifølge den foreliggende  

 opfindelse angivne forhold, og opløsningsmidlet er vandigt.
Der er formentlig  

 heller ikke tale om et stabilt træbeskyttelsesmiddel, men om et middel mod  

 vira og protozoer.
Eksempel 35 udgør således ikke den foreliggende  

 opfindelses forudsætning og er derfor ikke krævet nærmere omtalt i  

 beskrivelsens indledning under omtalen af nævnte offentliggørelsesskrift.
Det  

 foreliggende træbeskyttelsesmiddel er således ikke kendt, og det har derfor  

 ikke på forhånd været muligt at slutte noget om et sådant middels stabilitet,  

 hvorfor det ikke har været nærliggende for en fagmand at foreslå det.
Deres  

 påstande om, at sammenligningsforsøgene - der illustrerer den manglende  

 stabilitet af midler af den omhandlede art med andre forhold mellem  

 komponenterne - ikke refererer til de faktiske forhold, er ikke  

 dokumenteret.« Denne afgørelse har klageren ved skrivelse af 8. februar 1988 indbragt for  

 Patentankenævnet med påstand om, at ansøgningen afslås.
 Klageren har navnlig anført:
»Fremlæggelsesskrift nr. 148.529 angiver i hovedkravet et  

 trækonserveringsmiddel, der indeholder Cu-8-hydroxyquinolat, alkylphenol  

 eller alkoxyleret alkylphenol samt alkylbenzulfonsyre.
Forholdene mellem  

 komponenterne er angivet, og det er endvidere i hovedkravet angivet, at  

 komponenterne er opløst i et »overvejende alifatisk  

 carbonhydridopløsningsmiddel«.
Med Direktoratets beslutning om at  

 godkende ansøgningen og også i ansøgerens bemærkninger til indsigelsen er der  

 lagt stor vægt på, at der anvendes et carbonhydridopløsningsmiddel i det  

 foreliggende trækonserveringsmiddel, mens der i det fremdragne tyske  

 offentliggørelselsskrift nr. 2.647.952 i første række omtales vandopløselige  

 midler.
Det skal derfor først og fremmest fremhæves kraftigt, at der i krav 4  

 i fremlæggelsesskriftet angives et middel af de ovennævnte tre komponenter:  

 Cu-8-hydroxyquinolat, alkylphenol eller alkoxyleret alkylphenol samt  

 alkylbenzensulfonsyre.
Om dette middel anføres, at det er »opløseligt i  

 et overvejende alifatisk carbonhydridopløsningsmiddel«.
Krav 4 og  

 ligeledes krav 5 beskytter således selve sammensætningerne uden nogen  

 begrænsning til et eventuelt opløsningsmiddel.
Diskussionen vil derfor først blive rettet mod dette middel, som må anses  

 for at være særdeles nærliggende i forhold til det, som er kendt fra det  

 fremdragne tyske offentliggørelsesskrift nr. 2.647.952. Ligesom i den  

 foreliggende ansøgning, angår det tyske skrift trækonserveringsmidler, hvor  

 den aktive fungicide komponent udgøres af Cu-8-hydroxyquinolat.
I det tyske  

 skrift beskrives kombinationer henholdsvis af Cu-8-hydroxyquinolat og  

 alkylbenzensulfonsyre og af Cu-8-hydroxyquinolat og alkylphenol.
Det  

 væsentlige ifølge det tyske skrift er, at man kan opløseliggøre  

 Cu-8-hydroxyquinolat og opnå vandige opløsninger deraf.
Det er ganske givet  

 betydeligt vanskeligere at kunne opnå træbeskyttelsesmidler i form, af  

 vandige opløsninger end i form af for fagmanden inden for  

 træbeskyttelsesområdet konventionelle opløsningsmidler, som forskellige typer  

 af naphtha, f.eks. mineralsk terpentin.
Grundideen ifølge det tyske offentliggørelsesskrift er således  

 kombinationer af Cu-8-hydroxyquinolat som antimikrobielt middel og en  

 alkylbenzensulfonsyre eller en alkylphenol.
Dermed er naturligvis  

 kombinationen af Cu-8-hydroxyquinolat og både alkylbenzensulfonsyre og  

 alkylphenol fuldstændigt nærliggende.
Desuden er en sådan kombination vist i  

 eksempel 35 i det tyske offentliggørelsesskrift.
Som nævnt under indsigelsen  

 er molforholdet Cu-8-hydroxyquinolat til alkylphenol under 1:4, dvs. under  

 den samme grænse, som i krav 1 og 4 i fremlæggelsesskriftet angives som den  

 øvre grænse.
I Direktoratets begrundelse for at godkende den foreliggende  

 ansøgning påpeges det, at eksempel 35 viser forsøg mod virus og protozoer.  

 Dette forhold bør imidlertid ikke tages i betragtning, da såvel kombinationen  

 af Cu-8-hydroxyquinolat og alkylbenzensulfonsyre som kombinationen af  

 Cu-8-hydroxyquinolat og alkylphenol er eksemplificeret for midler til  

 træbeskyttelse i det tyske offentliggørelsesskrift, se f.eks. eksempel 12 og  

 19.
Med hensyn til opløsningsmidler skal der også henvises til side 12, 2.  

 afsnit i det tyske offentliggørelsesskrift, hvor der som eksempel på  

 opløsningsmidler nævnes naphtha, der som fagmanden udmærket ved, indbefatter  

 opløsningsmidler af varierende indhold af aromatiske og alifatiske  

 carbonhydrider.
På denne baggrund fremgår, at heller ikke krav 1 til 3 , der  

 angiver trækonserveringsmidler opløst i et overvejende alifatisk  

 carbonhydridopløsningsmiddel, anfører noget ud over det som er fuldkommen  

 kendt for fagmanden.
Det skal her også bemærkes, at betegnelsen  

 »overvejende alifatisk carbonhydridopløsningsmiddel« må anses for  

 at være særdeles ubestemt med hensyn til den betydning, ansøgeren har lagt i  

 dette udtryk i sine bemærkninger.
Den vægt, der er lagt på dette udtryk, står  

 også i modstrid med det, der anføres på side 2, lin. 24-26, nemlig at der kan  

 anvendes »carbonhydridopløsningsmidler af forskellige typer«, og at  

 »valget af opløsningsmidler er ikke kritisk«.
Det fremgår af det ovenfor anførte, at kombinationerne ifølge  

 fremlæggelsesskriftet kun adskiller sig fra det, der tidligere er beskrevet,  

 ved molforholdet Cu-8-hydroxyquinolat til alkylbenzensulfonsyre som i kravene  

 er defineret til at ligge fra 1:2 til 1:3. Ansøgeren hævder, at  

 sammensætningerne derved bliver usædvanligt »stabile«.
Som  

 tidligere nævnt under indsigelsen stiller indsigerne sig stærkt tvivlende  

 over for det, der anføres i de såkaldte sammenligningseksempler 1-3. Den  

 opfattelse bygger på indsigerens mangeårige erfaring med kommercielle  

 produkter baseret på det, der er beskrevet i det tyske  

 offentliggørelsesskrift.
Sammenligningseksempel 1 er i sig selv ikke  

 relevant, da det kun indeholder Cu-8-hydroxyquinolat og alkylphenol.  

 Sammenligningseksempel 2 og 3 indeholder ganske rigtig tre komponenter, men  

 det anføres dog her kun henholdsvis at Cu-8-hydroxyquinolat udfældes efter 60  

 timer eller at »væsken bliver uklar«.
Disse aldeles diffuse  

 angivelser kan ikke anses for at udgøre noget bevis for, at sammensætningerne  

 ifølge sammenligningseksemplerne har nogen væsentlig dårligere stabilitet end  

 de i sig selv nærliggende sammensætninger som søges patentbeskyttet.
Det bør  

 også påpeges, at selv om en lille andel Cu-8-hydroxyquinolat skulle udfældes,  

 eller hvis væsken skulle blive uklar, måske på grund af den anvendte  

 fremstillingsmetode, findes der intet, som viser at sammensætningerne dermed  

 ville blive ubrugelige, dvs. ikke vil udvise den væsentlige egenskab, nemlig  

 at beskytte træ mod svampeangreb.
Det fremgår af det ovenfor anførte, at træbeskyttelsesmidlet ifølge krav  

 1-3 og træbeskyttelsesmiddelkoncentratet ifølge krav 4-5 består af en  

 konventionel kombination af for fagmanden konventionelle bestanddele, og at  

 der ikke opnås for fagmanden overraskende virkninger ved de i kravene nærmere  

 specificerede kombinationer.' Ansøgeren har ved skrivelse af 27. april 1988 nedlagt påstand om  

 stadfæstelse, idet han anførte:
 »Indledningsvis skal det bemærkes, at hverken det i krav 1-3 i  

 DK-fremlæggelsesskrift nr. 148.529 omhandlede træbeskyttelsesmiddel eller det  

 i krav 4 og 5 omhandlede træbeskyttelsesmiddelkoncentrat er kendt! Dette er  

 da heller ikke påstået i ankebegrundelsen.
Derudover adskiller midlet og koncentratet ifølge opfindelsen sig  

 væsentligt fra de dele af det fremdragne DEoffentliggørelsesskrift nr.  

 2.647.952, der kan betragtes som relevant i forbindelse med  

 træbeskyttelsesmidlet ifølge opfindelsen.
Det anføres på side 3, linie 13-14  

 i ankebegrundelsen, at en kombination af Cu-8-hydroxyquinolat,  

 alkylbenzensulfonsyre og alkylphenol er kendt fra eksempel 35 i ovennævnte  

 tyske offentliggørelsesskrift.
Dette skal ikke bestrides, men det er i denne  

 forbindelse afgørende, at eksempel 35 i ovennævnte tyske  

 offentliggørelsesskrift omhandler et middel mod protozoer og vira og alene af  

 den grund ikke er relevant i forbindelse med træbeskyttelsesmidlet ifølge  

 opfindelsen.
Dertil kommer, at de i eksempel 35 i det tyske  

 offentliggørelsesskrift anvendte midler med protozoer og vira indeholder mere  

 end 98% vand, jf. side 26, linie 4 f.n. i det tyske offentliggørelselsskrift,  

 hvorimod træbeskyttelsesmidlet ifølge opfindelsen ikke er tilsat vand! Enhver  

 omtale af eksempel 35 i DE-offentliggørelsesskrift nr. 2.647.952 er herefter  

 overflødig.
I træbeskyttelsesmidlet ifølge opfindelsen anvendes et »overvejende  

 aliphatisk carbonhydridopløsningsmiddel«.
Når det på side 2, linie 24-26  

 i DK-fremlæggelsesskrift nr. 148.529 er anført, at der kan anvendes  

 carbonhydridopløsningsmidler af forskellig type, skal der selvfølgelig  

 forstås forskellige typer af det »overvejende aliphatiske  

 carbonhydridopløsningsmiddel«, hvilket en fagmand ikke vil være i tvivl  

 om efter læsning af den øvrige del af fremlæggelsesskriftet, specielt side 1,  

 linie 28-33. Når der ved den foreliggende opfindelse er anvendt udtrykket  

 »overvejende aliphatisk carbonhydridopløsningsmiddel«, skyldes  

 dette bl.a., at mange handelsprodukter indeholder mindre mængder aromatiske  

 bestanddele.
I eksemplerne i fremlæggelsesskrift nr. 148.529 er således  

 anvendt handelsproduktet »Shellsol H«.
I øvrigt tillader vi os at  

 henvise til side 2, linie 26-34 i fremlæggelsesskrift nr. 148.529.
Ifølge DE offenliggørelsesskrift nr. 2.647.952 anvendes i koncentratet et  

 højpolært organisk opløsningsmiddel, som er blandbart med vand, typisk  

 alkoholer, glycoler eller toluen, jf. side 10, linie 2 f.n. til side 11,  

 linie 15. Dette koncentrat fortyndes inden brug først og fremmest med vand ,  

 men andre polære fortyndingsmidler kan også anvendes, f.eks. toluen,  

 alkoholer og naphtha, jf. side 12, linie 5-10 i det tyske  

 offentliggørelsesskrift.
Blandt carbonhydridopløsningsmidlerne omtalt i det  

 tyske offentliggørelsesskrift foretrækkes højaromatiske opløsningsmidler, jf.  

 side 20, linie 10-14 f.n. i det tyske offentliggørelsesskrift.
 På denne baggrund er det langt fra nærliggende at anvende et overvejende  

 aliphatisk carbonhydridopløsningsmiddel i træbeskyttelsesmidlet ifølge  

 opfindelsen, der ydermere indeholder en kombination af  

 C6-C18-alkylbenzensulfonsyre, Cu-8-hydroxyquinolat og C6-C18-alkylphenol i  

 bestemte mængder, jf. krav 1 og side 1, linie 23-27 i DK-fremlæggelsesskrift  

 nr. 148.529.
Hvad angår indsigerens bemærkninger om det i krav 4 og 5 i  

 fremlæggelsesskriftet omhandlede koncentrat skal vi blot anføre, at dette  

 koncentrat er til anvendelse i ræbeskyttelsesmidlet ifølge opfindelsen.
Der  

 er således tale om et afgrænset, veldefineret beskyttelsesomfang.
Som tidligere anført har indsigeren ikke anfægtet opfindelsens nyhed.
Det  

 fremgår endvidere af ovenstående, at træbeskyttelsesmidlet ifølge opfindelsen  

 adskiller sig væsentligt fra de relevante dele af DE-offentliggørelsesskrift  

 nr. 2.647.952. Opfindelsen opfylder således Patentlovens  

 patenterbarhedskriterier, hvilket da også Patentdirektoratet allerede to  

 gange har anerkendt.' Ankenævnet har behandlet sagen på sit møde den 28. august 1990.
 For klageren mødte ingeniør Zeuthen-Aagaard sammen med Ann-Charlotte  

 Widegren.
 Ansøgeren gav ikke møde.
 Ingeniør Zeuthen-Aagaard forelagde sagen under henvisning til den  

 skriftlige klagebegrundelse og uddybede denne.
 Ankenævnet skal udtale:
Idet den foreslåede kombination af kendte træbeskyttelseskomponenter må  

 anses for nærliggende for en fagmand og uden godtgjort overraskende teknisk  

 virkning bestemmes:
 Patentansøgning nr. 3296/82 afslås.
Grønning-Nielsen.
Hans Chr.
Thomsen.
E.
Franck.
P.
Terndrup Pedersen.
Ansgar Sørensen.
