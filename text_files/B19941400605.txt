I medfør af § 33 og § 49, stk. 1 og 3 i lov nr. 269 af 6. maj 1993 om jagt og vildtforvaltning fastsættes:
Formål § 1.  Bekendtgørelsen har til formål at sikre den  

 inderste del af Genner Bugt og øen Kalvø som raste- og yngleområde for  

 vandfugle.
Afgrænsning § 2.  Kalvø Vildtreservat i Sønderjyllands Amt  

 omfatter som angivet på kortbilag:
 Stk. 2.  De under nr. 1 nævnte arealer på søterritoriet  

 afgrænses mod land af højeste, daglige vandstandslinie.
Jagt og færdsel § 3.  På vildtreservatets vandområde er det forbudt at  

 udøve jagt på eller på anden måde at ombringe, indfange eller forjage fugle.
 Stk. 2.  På reservatets vandområde er færdsel med ladt  

 skydevåben forbudt.
§ 4.  På den del af det i § 2, nr. 1 nævnte  

 vandområde, der er beliggende vest og syd for Kalvø, er sejlads med motor- og  

 sejldrevet fartøj samt brætsejlads forbudt.
Arealet afgrænses mod nord af  

 vejdæmningen og mod øst af en ret linie i sydlig retning fra det sydøstligste  

 punkt på Kalvø til skellet mellem matr. nr. 15 og matr. nr. 905 Løjt Kirkeby,  

 Løjt.
 Stk. 2.  På den øvrige del af reservatets vandområde  

 nord og øst for Kalvø er sejlads med motordrevet fartøj med højere hastighed  

 end 5 knob forbudt i perioden 1. oktober - 30. april.
 Stk. 3.  På vildtreservatets vandområde er sejlads med  

 jetski, vandscootere og lignende forbudt.
 § 5.  I bevoksninger med siv, tagrør og anden  

 sumpvegetation er færdsel forbudt i perioden 1. april - 15. juli.
 Stk. 2.  Bestemmelsen i stk. 1 gælder ikke for ejere og  

 brugere samt disses husstande og personale.
 § 6.  På de i § 2, nr. 2 nævnte landarealer er det  

 forbudt at medbringe løsgående hunde.
 Stk. 2.  Bestemmelsen i stk. 1 gælder ikke for ejeres og  

 brugeres anvendelse af hunde i forbindelse med sammendrivning af kreaturer  

 o.lign.
Dispensation og tilsyn § 7.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3-6.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 § 8.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 9.  Efter § 54, stk. 1, nr. 5 i lov om jagt og  

 vildtforvaltning straffes overtrædelse af §§ 3-6 med bøde, medmindre  

 strengere straf er forskyldt efter den øvrige lovgivning.
 § 10.  Bekendtgørelsen træder i kraft den 15.  

 september 1994.
