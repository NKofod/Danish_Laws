Fremsat den 4. april 2001 af Ole Sohn (SF),  

 Margrete Auken (SF), Aage Frandsen (SF),  

 Jørn Jespersen (SF) og Jes Lunde (SF) Forslag til folketingsbeslutning om ændring af pensionskasselovgivningen med henblik på fremme  

 af samfundsmæssige hensyn Folketinget pålægger regeringen snarest at fremsætte forslag  

 til ændring af lov om forsikringsvirksomhed med henblik på at give  

 pensionskasser og livsforsikringsselskaber ret til at afvige fra kravet om at  

 søge det størst mulige afkast ved investeringer, når det sker for at fremme  

 bredere samfundsmæssige hensyn.
 Folketinget pålægger endvidere regeringen at fremsætte  

 forslag til ændring af lovene om Arbejdsmarkedets Tillægspension og  

 Lønmodtagernes Dyrtidsfond med henblik på at forpligte bestyrelserne for ATP  

 og  

 LD til at anlægge investeringsstrategier, som fremmer bredere samfundsmæssige  

 hensyn samtidig med, at der opnås et rimeligt afkast af de investerede  

 midler.
Bemærkninger til forslaget SF fremsatte den 12. januar 1999 forslag om ændringer i  

 lovgivningen om ATP, LD, firmapensionskasser og livsforsikringsvirksomhed (L  

 153, L 154 og B 72, folketingsåret 1998-99), som også indebar, at man i  

 forbindelse med investeringer også skulle tage etiske hensyn og aflægge etisk  

 regnskab.
Men de pågældende forslag indeholdt en række andre forslag, hvilket  

 måske var medvirkende årsag til, at forslagene blev afvist.
Derfor fremsætter  

 SF nu kun forslag til ændringer, der indebærer, at investeringer også skal  

 foretages ud fra etiske principper.
Formål Formålet med første del af beslutningsforslaget er at få  

 igangsat en proces, der kan lede til ændring af lov om forsikringsvirksomhed,  

 så det kommer til at fremgå klart og tydeligt, at pensionskasser og  

 livsforsikringsselskaber kan søge at fremme bredere samfundsmæssige hensyn  

 med  

 deres investeringer.
 Med bredere samfundsmæssige hensyn menes eksempelvis:
  

 	  

 forebyggelse af  

 væbnede konflikter;   

 	  

 overholdelse af  

 menneskerettigheder;   

 	  

 overholdelse af  

 grundlæggende arbejdstagerrettigheder;   

 	  

 udvikling af ulande  

 og østlande;   

 	  

 miljøhensyn;   

 	  

 forbrugerbeskyttelse;   

 	  

 beskyttelse af  

 folkesundheden;   

 	  

 bekæmpelse af  

 korruption.
 Ændringen af lov om forsikringsvirksomhed skal tillade  

 såvel fravalg af investeringer i virksomheder, der ikke fremmer  

 samfundsmæssige  

 hensyn, som tilvalg af investeringer i virksomheder, der gør en særlig  

 indsats  

 for at fremme samfundsmæssige hensyn.
Fravalg og tilvalg skal være muligt, selv om der ikke opnås  

 det størst mulige afkast af investeringen.
Pensionskasser og  

 livsforsikringsselskaber bør i stedet være pålagt at søge at opnå et rimeligt  

 afkast af investeringen, hvilket under normale omstændigheder vil sige et  

 afkast, der er noget højere end inflationen i samfundet.
 Ændringen af lov om forsikringsvirksomhed skal omfatte krav  

 om, at pensionskasser og livsforsikringsselskaber jævnligt redegør for, om og  

 givet fald på hvilken måde de med deres investeringsstrategier søger at  

 fremme  

 bredere samfundsmæssige hensyn.
 Det er forslagsstillernes forventning, at disse ændringer  

 på sigt vil føre til, at personer med individuelle pensionsordninger vil få  

 mulighed for at vælge mellem opsparinger i ordninger, som i forskellig grad  

 lægger vægt på at fremme bredere samfundsmæssige hensyn.
 Det er endvidere forslagsstillernes forventning, at  

 ændringerne på sigt vil føre til, at også medlemmernes af kollektive  

 pensionsordninger vil få mere indflydelse på de investeringsstrategier, som  

 forfølges med deres pensionsopsparing.
Formålet med anden del af beslutningsforslaget er på  

 tilsvarende vis at pålægge bestyrelserne for ATP og LD at inddrage bredere  

 samfundsmæssige hensyn i deres investeringsstrategier.
Bestyrelserne for ATP  

 og  

 LD skal ligeledes forpligtes til jævnligt at redegøre for, på hvilken måde  

 dette sker.
Bestyrelserne for ATP og LD skal endvidere pålægges at undersøge  

 mulighederne for samt fordele og ulemper ved at give den enkelte kontohaver  

 mulighed for at vælge den af flere mulige investeringsstrategier, der passer  

 vedkommende bedst.
Baggrund Ifølge den gældende pensionskasselovgivning er  

 pensionskasser m.v. forpligtet til at søge at opnå størst muligt afkast af de  

 investerede midler.
Det hedder således i forarbejderne til § 87 i lov om  

 forsikringsvirksomhed, at  

 »ledelsen  

 skal sørge for at opnå det størst mulige afkast af en foretagen investering«.  

 I § 26 i lov om Arbejdsmarkedets Tillægspension  

 hedder det, at bestyrelsen skal tilstræbe  

 »højst  

 mulig forrentning«  

 af midlerne. § 6 i  

 lov om Lønmodtagernes Dyrtidsfond indeholder samme formulering.
Disse bestemmelser er udtryk for et gammeldags syn på  

 virksomhedernes forhold til samfundet.
Det er tankegangen om, at  

 erhvervslivet  

 skal koncentrere sig om at tjene penge frem for at tage hensyn til samfundet  

 (  

 »the business of business is business«  

 ), som afspejles i den nuværende  

 pensionskasselovgivning.
Denne tankegang er forældet.
Eksempelvis har alle OECD's  

 medlemslande i juni 2000 godkendt en ny version af organisationens  

 retningslinjer for multinationale virksomheder.
Medlemslandene er forpligtet  

 til at søge at få multinationale selskaber til at overholde disse  

 retningslinjer, som blandt andet vedrører miljø- og arbejdsforholdene på  

 virksomhederne samt virksomhedernes adfærd på områder som teknologiudvikling,  

 forbrugerhensyn, konkurrence, korruption, skat og åbenhed.
Der er i mange  

 tilfælde tale om krav, som ligger ud over den gældende lovgivning i såvel  

 Danmark som udlandet.
Nogle virksomheder vil ikke have problemer med at overholde  

 OECD's nye retningslinjer.
De har således i årevis søgt at tage etiske og  

 andre  

 samfundsmæssige hensyn.
Andre virksomheder kan imidlertid trænge til klare  

 signaler fra såvel lovgivere som investorer om, at de bør tage sådanne  

 hensyn.  

 Og derfor er det på tide at få ændret pensionskasselovgivningen som beskrevet  

 ovenfor.
Nogle pensionskasser m.v. har allerede på forskellig vis  

 søgt at inddrage samfundsmæssige hensyn i forbindelse med fastlæggelsen af  

 deres investeringsstrategier.
Ifølge en undersøgelse fra sidste år (se  

 »Samvittighed på dagsordenen«  

 af Hans Lassen, Aschehoug 2000) har  

 pensionskasser og livsforsikringsselskaber, der repræsenterer 83 pct. af den  

 private danske pensionskapital, offentligt taget stilling til forholdet  

 mellem  

 etik og investeringer.
Nogle søger blot at undgå risikable investeringer,  

 mens  

 andre ønsker at prioritere investeringer i bestemte former for produktion.
Det lovmæssige grundlag for pensionskassernes/livsforsikringsselskabernes  

 ageren i forhold til de etiske hensyn er imidlertid ikke særlig klart og som  

 nævnt heller ikke tidssvarende.
Finanstilsynets fortolkning af § 87 i lov om  

 forsikringsvirksomhed fremgår af et brev til Rådet for Dansk Forsikring og  

 Pension (se bilag til pressemeddelelse af 10. oktober 1997 på  

 www.finanstilsynet.dk). Det hedder heri, at tilsynet er  

 »af den opfattelse, at valg af investeringer - f.eks. i  

 miljøvirksomheder - eller fravalg af investeringer - f.eks. i visse lande -  

 ikke giver anledning til problemer i relation til lov om  

 forsikringsvirksomhed  

 § 87, når der tilsigtes størst muligt afkast af investeringen.« Det vil imidlertid efter tilsynets opfattelse være i strid  

 med § 87, såfremt der foretages  

 »nye  

 investeringer, hvor ledelsen (i pensionskassen/livsforsikringsselskabet -  

 forslagsstilleres bemærkning) er vidende om, at selvvalgte omkostninger i  

 henseende til udvælgelse og/eller efterkontrol - f.eks. overholdelse af  

 miljøkrav svarende til (mindst) de danske - vil medføre, at der ikke opnås  

 det  

 størst mulige afkast.« Af samme brev fremgår endvidere, at Finanstilsynet finder,  

 at pensionskasser og livsforsikringsselskaber lovligt kan vælge  

 investeringsstrategier, som rummer krav om etiske investeringer, men der er  

 pligt til på lang sigt at opnå det størst mulige afkast.
Det påhviler  

 endvidere  

 efter tilsynets opfattelse  

 »ledelsen (i  

 pensionskassen/livsforsikringsselskabet - forslagsstilleres bemærkning) at  

 sikre sig - og i givet fald at kunne dokumentere - at stedfundne  

 investeringer  

 er sket på markedsvilkår, herunder at de forudsætninger, der er lagt til  

 grund  

 ved investeringsbeslutningen, er realistiske.« Af ovenstående ses, at Finanstilsynet mener, at  

 pensionskasser og livsforsikringsselskaber kun kan inddrage etiske eller  

 andre  

 bredere samfundsmæssige hensyn i deres investeringsstrategier, når det sker  

 på  

 markedsvilkår.
Pensionskasser og livsforsikringsselskaber har således ikke  

 ifølge denne fortolkning af lovgivningen ret til at søge at fremme de nævnte  

 hensyn, fordi de mener, at moderne virksomheder har et bredere  

 samfundsmæssigt  

 ansvar, eller fordi de ønsker at præge de gældende markedsvilkår.
 Dette beslutningsforslag har som nævnt til hensigt at  

 fjerne disse begrænsninger for pensionskasser og livsforsikringsselskaber.
 Hvor det for pensionskasser og livsforsikringsselskaber bør  

 være frivilligt at inddrage bredere samfundsmæssige hensyn i deres  

 investeringsstrategier, så bør det være en pligt for bestyrelserne i ATP og  

 LD.  

 Disse er i dag underlagt samme restriktioner som den private pensionskapital  

 med hensyn til mulighederne for at inddrage de bredere samfundsmæssige hensyn  

 (se pressemeddelelse af 10. oktober 1997 på www.finanstilsynet.dk).
I øvrigt er der internationalt set bevægelser i retning af  

 at ændre på reguleringen vedrørende pensionskasser, som går i samme retning  

 som  

 dette beslutningsforslag.
Eksempelvis blev det vedtaget i England sidste år,  

 at  

 pensionskasser skal fortælle, hvor stor en andel af deres investeringer der  

 går  

 til socialt ansvarlige investeringer.
Det har tilsyneladende været en  

 medvirkende årsag til, at England i disse år oplever en voldsom vækst i den  

 slags investeringer, selv om deres andel af de samlede investeringer stadig  

 væk  

 befinder sig på et forholdsvis lavt niveau.
Tidshorisont Med beslutningsforslaget lægges op til, at regeringen  

 snarest igangsætter det nødvendige udrednings- og lovtekniske arbejde, der  

 kan  

 føre til forslag om ændring af de relevante dele af  

 pensionskasselovgivningen.  

 Dette arbejde bør gennemføres så hurtigt, at lovforslag kan sendes i høring  

 blandt alle relevante interessenter i sensommeren 2001. Lovforslag bør  

 således fremsættes tidligt i det næste folketingsår.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af pensionskasselovgivningen med henblik på  

 fremme af samfundsmæssige hensyn.
(Beslutningsforslag nr.
B 176).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
