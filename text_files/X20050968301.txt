Investeringsselskab  overgang fra  

 indkomstbeskattet selskab til ikkebeskattet investeringsselskab 1.  Det er  

 rådgivers opfattelse, at såfremt selskabet pr. 1. oktober 2005, som følge af  

 en  

 kapitaludvidelse, opfylder samtlige kriterier for at være et  

 investeringsselskab, så er selskabet  

  

 ikke  

  

 et investeringsselskab for  

 indkomståret 2005. Er Ligningsrådet enigt heri? 2.  Det  

 er rådgivers opfattelse, at såfremt selskabet pr. 31. december 2005, som  

 følge  

 af en forventet kapitaludvidelse, opfylder samtlige kriterier for at være et  

 investeringsselskab, så er selskabet skattemæssigt et investeringsselskab for  

 indkomståret 2006. Er Ligningsrådet enigt heri? 3. Som  

 følge af det i spm. 2 anførte statusskift, bliver selskabets anpartshavere  

 herefter avancebeskattet efter reglerne om salg af unoterede aktier ejet i  

 mindre end tre år.
Avanceopgørelsen foretages pr. 1. januar 2006 og avancen  

 beskattes i indkomståret 2006 (for skattepligtige med kalenderårsregnskab).  

 Er  

 Ligningsrådet enigt heri? 4. Det er  

 rådgivers opfattelse, at såfremt selskabet pr. 2. januar 2006, som følge af  

 en  

 forventet kapitaludvidelse, opfylder samtlige kriterier for at være et  

 investeringsselskab, så er selskabet skattemæssigt  

  

 ikke  

  

 et  

 investeringsselskab for indkomståret 2006. Er Ligningsrådet enigt heri? 5. Det er  

 rådgivers opfattelse, at såfremt selskabet i løbet af et indkomstår har  

 perioder, hvor der er anpartshavere, der har bestemmende indflydelse, så er  

 det  

 selskabets ejerstruktur på datoen for afslutningen af indkomståret (31.  

 december),  

 der er afgørende for, om selskabet er et investeringsselskab i det kommende  

 indkomstår.
Er Ligningsrådet enigt heri? Svar Ad 1. Nej Ad 2. Nej Ad 3. Nej,  

 se sagsfremstilling og begrundelse Ad 4. Nej,  

 se sagsfremstilling og begrundelse Ad 5. Se  

 sagsfremstilling og begrundelse Beskrivelse af de faktiske forhold Selskab A er  

 stiftet den 1. juli 2004. Selskabets formålsparagraf er følgende:
"Selskabets  

 formål er som næringsvirksomhed, at købe og sælge værdipapirer mv. for  

 egne/og  

 eller lånte midler." Da selskabet  

 tillige har en tilbagekøbsbestemmelse i anpartshaveroverenskomsten, opfylder  

 selskabet kriteriet for at være et investeringsselskab, som defineret i ABL §  

 2 a, stk. 7, nr. 2.
 Selskabets  

 første indkomstår er indkomståret 2005.
Selskabet har i  

 øjeblikket 2 anpartshavere som ejer mere end 25 % af anpartskapitalen.
Dette  

 medfører  

 efter ABL §  

 2 a, stk. 9, at  

 selskabet pt. ikke er at betragte som et investeringsselskab.
 Det er  

 hensigten, at selskabets anpartshaverkreds løbende skal udvides via  

 udvidelser  

 af anpartskapitalen.
Idet selskabets  

 fortsatte udvikling herunder udvidelse af kredsen af anpartshavere, vil have  

 skattemæssige og økonomiske konsekvenser for de nuværende anpartshavere i  

 selskabet, er der behov for, at disse skattemæssige konsekvenser er klarlagt  

 forinden at der gennemføres yderligere kapitaludvidelser.
De skattemæssige  

 konsekvenser ved statusskifte til investeringsselskab, herunder tidspunkter  

 for  

 statusskifte, synes ikke at fremgå af lovgivningen.
Styrelsens indstilling og begrundelse Ad 1 og 2 Lov nr. 407 af  

 1. juni 2005, om investeringsselskaber og hedgeforeninger, har virkning fra  

 og  

 med indkomståret 2005, jf. lovens § 13, stk. 1.
 I lovens § 13,  

 stk. 2 modereres dette dog således, at et selskab som udgangspunkt først  

 bliver  

 omfattet af reglerne pr. 1. juli 2005, men at man dog kan vælge at overgå til  

 beskatning som investeringsselskab med virkning fra starten af indkomståret  

 2005.
 Af  

 bemærkningerne til ikrafttrædelsesbestemmelsen fremgår det, at bestemmelsen,  

 §  

 13, stk. 2, indeholder hovedreglen om selskaber, der i anledning af de nye  

 regler skifter skattemæssig status.
 Det er først i  

 kraft af en påtænkt kapitaludvidelse i løbet af efteråret 2005, at selskabet  

 opfylder betingelserne for at være et investeringsselskab.
Ved overgang til  

 undtagelse for beskatning efter SEL § 3, fortsætter skattepligten efter de  

 hidtil  

 gældende regler indtil undtagelsen, jf.
SEL § 5, stk. 1, 2. pkt.
 Ved en overgang  

 fra indkomstbeskattet selskab til ikke beskattet selskab, hvor overgangen  

 ikke  

 beror på en beslutning, men i stedet en handling, er det tidspunktet for  

 handlingen, der er afgørende for overgangen.
Det er således  

 styrelsens opfattelse, at selskabet er et investeringsselskab pr. 1. oktober  

 2005, såfremt der pr. denne dag gennemføres en kapitaludvidelse således at  

 selskabet i øvrigt opfylder betingelserne for at være et investeringsselskab,  

 jf.
ABL §  

 2 a.
 Styrelsen  

 indstillede, at spørgsmål 1 blev besvaret nej.
Såfremt der i  

 stedet gennemføres en kapitalforhøjelse pr. 31. december 2005, og selskabet i  

 øvrigt opfylder betingelserne for at være et investeringsselskab jf.
ABL §  

 2 a, er det styrelsens opfattelse, at selskabet  

 skattemæssigt behandles som sådan fra tidspunktet for kapitalforhøjelsen.
 Styrelsen  

 indstillede, at spørgsmål 2 blev besvaret nej.
Ad 3 En ændring af  

 selskabets skattemæssige stilling fra at være omfattet af SEL § 1, stk. 1,  

 nr.  

 1 til at blive omfattet af SEL § 3, stk. 19 indebærer også en ændring for så  

 vidt angår aktionærerne i selskabet.
Ved overgangen  

 fra et indkomstbeskattet selskab til investeringsselskab anses aktionærerne  

 for  

 at have afstået deres anparter i det oprindelige selskab, jf.
ABL § 9, stk.  

 6.  

 Aktionærerne i et investeringsselskab beskattes efter lagerprincippet af  

 udviklingen af værdien i selskabet omfattet af ABL §  

 2 a Der skal således  

 gennemføres en beskatning af aktierne, i det afståede selskab, efter de  

 almindelige  

 regler i ABL.
 Eftersom  

 selskabet anses for overgået til investeringsselskab med udgangen af 2005, må  

 aktierne i investeringsselskabet anses for anskaffet på dette tidspunkt.
 Det er derfor  

 styrelsens opfattelse, at aktieavanceopgørelsen skal foretages pr. overgangen  

 til investeringsselskab, og at avancen skal beskattes i indkomståret 2005.
 Styrelsen  

 indstillede, at der blev svaret nej til spørgsmål 3.
Ad 4 Såfremt  

 selskabet foretager en kapitaludvidelse d. 2. januar 2006, og som følge heraf  

 opfylder betingelserne for at være et investeringsselskab omfattet af ABL §  

 2 a, vil selskabet, skulle behandles som sådan fra 2.  

 januar 2006, jf.
SEL § 5, stk. 1, 2. pkt.
 Styrelsen  

 indstillede, at der blev svaret nej til spørgsmål 4.
Ad 5 Man ønsker at  

 vide hvorledes selskabet/aktionærerne beskattes såfremt selskabet flere gange  

 i  

 løbet af et indkomstår skifter mellem at være et investeringsselskab og at  

 være  

 undtaget ABL §  

 2 a.
Ved et skift fra  

 indkomstbeskattet selskab til investeringsselskab sker skiftet i  

 beskatningsform på tidspunktet for overgangen, jf.
SEL § 5, stk. 1, 2. pkt.
Ved et skift fra  

 at være et investeringsselskab til at være et indkomstbeskattet selskab sker  

 overgangen imidlertid først med virkning fra udgangen af et kalenderår.  

 Skatteansættelsen finder første gang sted for det følgende kalenderår.  

 Aktiver  

 og gæld anses for anskaffet ved udgangen af det kalenderår, som overgangen  

 får  

 virkning fra, til handelsværdien på dette tidspunkt, jf.
SEL §  

 5 F.
 Tilsvarende  

 regler gælder for foreninger beskattet efter SEL § 1, stk. 1, nr. 3.
Efter SEL §  

 5 A  

 skal selskaber, der er skattepligtige efter SEL § 1,  

 stk. 1 beskattes som sådan indtil overgangen.
Overgangen sidestilles med  

 ophør  

 af virksomhed.
Ved overgang fra  

 beskatning efter SEL § 1, stk. 1, nr. 3 til beskatning efter en af de andre  

 bestemmelser i SEL § 1, stk. 1, undtaget SEL § 1, stk. 1, nr. 6, får  

 overgangen  

 først virkning for selskabets skattepligt ved udløbet af det pågældende  

 indkomstår, jf.
SEL § 5 B.
Begrundelsen  

 for, at overgangen fra SEL § 1, stk. 1, nr. 3 først sker med udgangen af  

 indkomståret er, at en evt. opfyldelse af omsætningsbetingelsen først kan  

 konstateres ved indkomstårets udløb.
Andre ting kan også begrunde en sådan  

 overgang, f.eks. en vedtægtsændring - men fælles for alle er at det typisk  

 ikke  

 er ting, der forekommer flere gange i løbet af et indkomstår.
Der er ikke en  

 tilsvarende begrundelse for bestemmelsen i SEL §  

 5 F.
Således er investeringsselskaber omfattet af ABL §  

 2 a, defineret således at det er muligt at komme ind og  

 ud af definitionen flere gange i løbet af et indkomstår.
F.eks. som aktuelt i  

 denne forespørgsel - ved køb og salg af aktier i selskabet.
 Da en eventuel indkomstbeskatning  

 først indtræder med virkning fra indkomståret efter, at selskabet ikke  

 længere  

 opfylder betingelserne i ABL §  

 2 a  

 giver det ingen  

 mening at tale om at skifte frem og tilbage mellem lagerbeskatning efter ABL  

 §  

 2 a  

 og indkomstbeskatning efter SEL § 1, stk. 1 i løbet  

 af et indkomstår.
Det er derfor  

 styrelsens opfattelse, at det må være selskabets forhold den sidste dag i  

 året,  

 der er afgørende for om selskabet året efter skal beskattes som et selskab.  

 Såfremt selskabet ikke opfylder betingelserne for at være et  

 investeringsselskab  

 pr. 31/12, så skal selskabet året efter beskattes efter SEL § 1, stk. 1, nr.  

 1.  

 Såfremt selskabet på et tidspunkt i det nye år igen opfylder betingelserne  

 for  

 at være et investeringsselskab omfattet af ABL §  

 2 a, så sker overgangen til lagerbeskatning på det  

 tidspunkt, hvor betingelserne herfor er opfyldt.
Med deraf følgende  

 ophørsbeskatning efter selskabsskattelovens regler jf.
SEL § 5.
For aktionærerne  

 vil et skifte fra indkomstbeskattet selskab efter SEL § 1 til lagerbeskattet  

 investeringsselskab betyde, at der sker en afståelse af aktierne pr.  

 tidspunktet for overgangen jf.
ABL § 9, stk. 6.
En overgang fra  

 lagerbeskattet investeringsselskab til indkomstbeskattet selskab sidestilles  

 med afståelse jf.
ABL § 9, stk. 5.
 Styrelsen  

 indstillede, at spørgsmål 5 blev besvaret i overensstemmelse hermed.
 Ligningsrådet  

  

 tiltrådte  

 styrelsens indstillinger.
