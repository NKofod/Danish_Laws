Vejledning  

 om træning i amter og kommuner Indholdsfortegnelse Afsnit I Indledning Kapitel 1 Samarbejde om effektiv træning Kapitel 2 Kommunikation og koordination Afsnit II Genoptræning i  

 forbindelse med sygehusbehandling Kapitel 1 Genoptræning Kapitel 2 Genoptræning og frit sygehusvalg Kapitel 3  

 Fysioterapi i privat praksis Kapitel 4 Klageadgang Kapitel 5 Befordring Afsnit III Kommunal  

 træning Kapitel 1 Vedligeholdelsestræning Kapitel 2 Kommunal genoptræning Kapitel 3 Socialpædagogisk bistand, træning og behandling mv.
 Kapitel 4 Kvalitetsstandarder, afgørelser, klageadgang mv.
Litteratur Afsnit I Indledning For borgeren er oplevelsen af kvalitet i de offentlige ydelser  

 på træningsområdet i høj grad afhængig af, om der er sammenhæng i indsatsen  

 og  

 smidige overgange, når flere myndigheder er involveret i behandlingsforløbet.
Et sammenhængende forløb i indsatsen skaber tryghed for borgeren  

 og forbedrer den faglige kvalitet af behandlingen.
Det giver bedre  

 behandlingsresultater til gavn for borgeren.
Ud fra en sundhedsøkonomisk  

 betragtning er et sammenhængende forløb dermed også langt mere  

 omkostningseffektivt, end forløb der afbrydes på grund af manglende  

 koordination og sammenhæng i indsatsen.
 For den enkelte borger betyder et effektivt, koordineret og  

 sammenhængende træningsforløb endvidere en smidigere og mere effektiv brug af  

 de relevante oplysninger, som borgeren afgiver til myndighederne.
Fra mange sider har der igennem flere år været ønske om at  

 tydeliggøre ansvarsfordelingen mellem den amtskommunale og den  

 primærkommunale  

 myndighed på træningsområdet.
Samtidig har et af problemerne på området  

 været,  

 hvordan der sikres et koordineret samarbejde mellem sektorerne, således at  

 patienten/borgeren oplever et sammenhængende træningsforløb uden afbrydelser.
 Fra centralt hold er der på henholdsvis Indenrigs- og  

 Sundhedsministeriets og Socialministeriets område gennemført lovgivning, der  

 dels tydeliggør ansvarsfordelingen og dels styrker det nødvendige samarbejde  

 mellem sektorerne.
 Trods disse tiltag er der fortsat eksempler på, at  

 patienter/borgere i overgangen fra sygehus til eget hjem ikke får et  

 sammenhængende træningsforløb, fordi de ansvarlige myndigheder og sektorer  

 ikke  

 i tilstrækkelig grad samarbejder og koordinerer den nødvendige  

 træningsindsats.  

 Resultatet af manglende koordination og samarbejde om indsatsen er ofte, at  

 patienten/ borgeren ikke når det funktionsniveau, som et veltilrettelagt og  

 koordineret forløb kunne have sikret.
 Formålet med denne vejledning er at give et samlet overblik over  

 lovgivningen på træningsområdet og dermed tydeliggøre, hvem der har ansvaret  

 for indsatsen igennem træningsforløbet.
Pligten til at skabe et sammenhængende forløb påhviler de  

 ansvarlige myndigheder på området.
På genoptræningsområdet har såvel amtet  

 som  

 kommunen hver deres præcise ansvar for træningstilbud til borgerne.
Træning  

 er  

 en forpligtelse efter både den sociale lovgivning og sundhedslovgivningen.
Opgavefordelingen mellem amter og kommuner på træningsområdet er  

 tilrettelagt således, at amtskommunen - som led i løsningen af sygehusopgaven  

   

 har pligt til at varetage den specialiserede genoptræning, der tager sigte på  

 så vidt muligt at generhverve patienternes funktionsniveau efter  

 sygehusbehandling.
Siden 1. juli 2001 har amterne skullet udarbejde  

 genoptræningsplaner til patienter, der ved udskrivning fra sygehus har et  

 lægefagligt begrundet behov herfor.
Forpligtelsen fremgår af en bestemmelse i  

 sygehusloven og af bekendtgørelse om udarbejdelse af genoptræningsplaner ved  

 udskrivning fra sygehus, jf. afsnit II. 1.
Kommunen er forpligtet til at varetage vedligeholdelsestræning,  

 der sigter på at forebygge funktionstab og/eller vedligeholde  

 funktionsniveauet.
Siden 1. april 2001 har kommunerne endvidere skullet  

 tilbyde  

 genoptræning til ældre med funktionsnedsættelse som følge af sygdom, der ikke  

 er behandlet på sygehus.
Denne opgave skal ses i sammenhæng med kommunernes  

 forpligtelse vedrørende vedligeholdelsestræning.
Forpligtelsen fremgår af en  

 bestemmelse i serviceloven, jf. afsnit III. 2.
Formålet med lovgivningen er at præcisere og tydeliggøre  

 ansvaret og udgiftsplaceringen, for så vidt angår genoptræning, og dermed  

 sikre  

 sammenhængende forløb af høj kvalitet for borgeren.
Lovgivningen supplerer de  

 eksisterende bestemmelser i sygesikringsloven om samarbejde mellem amter og  

 kommuner på sundhedsområdet.
Fra 1. januar 2004 skal amtet udpege en person, der har ansvar  

 for kontakt til primærkommunerne.
Kontaktpersonen har ansvar for, at  

 sygehuset  

 varsler og koordinerer udskrivning af patienter med genoptræningsbehov med  

 patientens  

 hjemkommune.
Forpligtelsen er indført med en ny bestemmelse i bekendtgørelsen  

 om genoptræningsplaner, jf. afsnit I. 2.
 Formålet med en kontaktperson i sygehusregi er at sikre et  

 koordineret samarbejde mellem sygehus og patientens bopælskommune i  

 forbindelse  

 med udskrivning fra sygehus.
 Kontaktpersonordningen skal dermed bidrage til at sikre et  

 fortsat veltilrettelagt og sammenhængende træningsforløb for den enkelte  

 borger.
Kapitel 1 Samarbejde om effektiv træning Det er en målsætning for den effektive organisering af  

 velfærdssamfundets sundhedsydelser til borgerne, at tilbuddet gives på det  

 laveste og mest effektive omsorgs- og behandlingsniveau.
Udviklingen i bl.a.  

 behandlings- og informationsteknologien giver stadig nye muligheder for at  

 skabe effektivitet gennem udlægning af behandlings-, opfølgnings- og  

 plejeopgaver til primærsektoren, det vil sige de praktiserende  

 sundhedspersoner  

 og kommunerne.
I denne udvikling ligger der samtidig en stor udfordring i at  

 skabe sammenhængende patientforløb gennem koordineret opgavevaretagelse med  

 indbyrdes kommunikation mellem de forskellige aktører.
Det vil typisk sige  

 mellem almen praksis, speciallægepraksis, sygehus og den kommunale sektor.
Tilrettelæggelsen af offentlige tilbud om genoptræning bør tage  

 udgangspunkt i, at borgeren sikres et hensigtsmæssigt genoptræningsforløb med  

 henblik på at generhverve et så højt funktionsniveau som muligt og så hurtigt  

 som muligt.
Træningsindsatsen skal derfor foregå der, hvor effekten for den  

 enkelte borger er mest effektiv.
F.eks. er det specialiserede sygehusvæsen  

 typisk ikke indrettet til at træne dagligdagsfunktioner effektivt (den  

 såkaldte  

 ADL-træning).
 Der er generelt faglig enighed om, at en del af genoptræningen  

 bør foregå i patientens nærmiljø og dermed også i eget hjem, med henblik på  

 at  

 nå så højt et funktionsniveau som muligt og dermed også en så effektiv  

 indsats  

 som muligt.
Sygehuslovens regler om genoptræningsplaner har flere  

 hovedformål: Først og fremmest at sikre patienten skriftlig information om  

 genoptræningsindsatsen.
Samtidig præciserer reglerne også sygehusejernes  

 ansvar  

 for tilrettelæggelsen af genoptræningsindsatsen og herunder også ansvaret for  

 at få etableret det nødvendige samarbejde mellem amtet og kommunerne om  

 sammenhængende forløb fra genoptræning til vedligeholdelsestræning.
 Det er lægen på sygehuset, der afgør, hvornår patienten har et  

 genoptræningsbehov og dermed vil kunne opnå yderligere forbedring af  

 funktionsniveauet  enten i sygehusregi eller i borgerens eget nærmiljø.  

 Når  

 der foreligger en lægefaglig afgørelse om, at der ikke kan opnås yderligere  

 forbedring af borgerens funktionsniveau, er det kommunen, der overtager  

 ansvaret, og dermed også finansieringen, for et eventuelt videre  

 træningsforløb  

 (vedligeholdelsestræning).
For at sikre et sammenhængende forløb for den enkelte borger,  

 når træningsforpligtelsen overgår fra amtet til kommunen, samt når kommunen  

 skal udføre træningsydelserne på vegne af amtet, er det nødvendigt, at der er  

 etableret et koordineret og velfungerende samarbejde mellem amtet (sygehuset)  

 på den ene side og på den anden side den kommunale myndighed.
Reglerne om en  

 kontaktperson i sygehusregi er et væsentligt bidrag hertil.
Et sammenhængende træningsforløb forudsætter således et tæt  

 samarbejde mellem de involverede myndigheder i såvel social- som  

 sundhedssektoren.
Særligt ved overgangen fra sygehus til eget hjem er det  

 afgørende for et sammenhængende forløb for borgeren, at de to sektorer  

 samarbejder og koordinerer indsatsen, herunder at det synliggøres for  

 borgeren,  

 hvilken myndighed, der har ansvaret for den træningsindsats, der enten  

 fortsætter eller skal igangsættes efter udskrivning fra sygehus.
 Flere amter og kommuner har indgået formaliserede aftaler om  

 samarbejdet vedrørende genoptræningsindsatsen og derved opnået et  

 hensigtsmæssigt sammenhængende forløb for den enkelte patient samt en bedre  

 udnyttelse af ressourcerne.
Fra 1. januar 2004 præciseres amternes samarbejds- og  

 koordineringsforpligtelse yderligere gennem tilføjelse af en bestemmelse om  

 kontaktperson i bekendtgørelsen om genoptræningsplaner.
Bestemmelsen pålægger  

 sygehusejerne at udpege en person, der har ansvar for kontakt til  

 primærkommunerne.
Kontaktpersonen har ansvar for, at sygehuset varsler og  

 koordinerer udskrivning af patienter med genoptræningsbehov med patientens  

 hjemkommune.
Flere amter har allerede etableret formelle  

 kontaktpersonordninger som led i løsningen af deres samarbejds- og  

 planlægningsforpligtelser på genoptræningsområdet.
Typisk er der udpeget  

 kontaktpersoner ved relevante sygehuse og/eller afdelinger.
Koordinering af  

 kontakten til kommunerne kan f.eks. ske i de samarbejdsorganer mellem amt og  

 kommuner, som allerede er etablerede flere steder eller ved udpegning af én  

 central koordinerende person.
Bestemmelsen lægger generelt op til mulighed  

 for  

 at organisere samarbejdet og planlægningen ud fra lokale ønsker med henblik  

 på  

 at styrke en effektiv indsats for det sammenhængende patientforløb.
Kapitel 2 Kommunikation og koordination God kommunikation mellem sygehus, kommuner og den praktiserende  

 læge er en vigtig forudsætning for at skabe et sammenhængende patient- og  

 træningsforløb.
Hertil kommer, at patienterne har en klar forventning om, at  

 de  

 relevante oplysninger, som én gang er afgivet til eksempelvis sygehuset vil  

 tilgå de rette instanser, således at den samlede offentlige indsats er  

 velkoordineret og opleves som sådan.
Der bruges i dag mange ressourcer på at koordinere »overleveringssituationer«  

 mellem sygehus, praktiserende læger og kommunerne, f.eks. i forbindelse med  

 overlevering af en borger fra behandlingsforløb på sygehus til hjemmehjælp,  

 sygepleje eller træning i kommunalt regi.
Det skyldes bl.a., at  

 kommunikationen  

 i dag er præget af, at den foregår via telefon, fax eller papir.
 Hertil kommer, at mange patienter oplever samarbejdet og  

 kommunikationen mellem parterne som vanskeligt bl.a. som følge af, at  

 borgeren  

 eller pårørende selv skal informere parterne.
 Samarbejdet og kommunikationen på social- og sundhedsområdet kan  

 styrkes gennem udvikling og udbredelse af den elektroniske kommunikation.  

 MedCom udgør i den forbindelse et vigtigt samarbejdsforum for parterne på  

 social- og sundhedsområdet, www.medcom.dk.
MedCom's kommunikationsprojekter på kommuneområdet har til  

 formål at udvikle og fremme den elektroniske kommunikation af meddelelser,  

 som  

 sendes mellem sygehuse og kommuner i forbindelse med borgernes indlæggelse på  

   

 samt udskrivning fra  sygehusene.
Formålet er, at alle de relevante  

 oplysninger følger patienterne, når de bevæger sig mellem sygehusenes og  

 kommunernes ansvarsområder.
Kommuner og sygehuse har i henhold til retssikkerhedslovens § 12  

 c mulighed for at udveksle oplysninger om indlæggelse og udskrivning fra et  

 sygehus.
Oplysningerne kan udveksles uden borgerens samtykke.
Det er kun  

 oplysninger om indlæggelse og udskrivning, der kan udveksles i en såkaldt  

 advis.
Hvis en kommune og et sygehus ønsker at udveksle oplysninger om  

 borgerens helbred, skal det ske efter henholdsvis reglerne i lov om  

 patienters  

 retsstilling og forvaltningsloven og vil som hovedregel kræve samtykke fra  

 borgeren.
Der henvises i øvrigt til Socialministeriets vejledning om lov om  

 retssikkerhed og administration på det sociale område, hvor der vil kunne  

 læses  

 mere om indlæggelses- og udskrivningsadvis, herunder de formelle procedurer,  

 og  

 om indhentelse og videregivelse af helbredsoplysninger.
Der henvises  

 endvidere  

 til Indenrigs- og Sundhedsministeriets lov om patienters retsstilling samt  

 tilhørende bekendtgørelse og vejledning om information og samtykke og  

 videregivelse af helbredsoplysninger m.v.
Materialet findes på  

 www.retsinfo.dk.
Afsnit II Genoptræning i forbindelse med  

 sygehusbehandling Kapitel 1 Genoptræning Genoptræning indebærer både træning af muskler og led samt  

 træning i at kunne klare almindelige daglige gøremål.
Træning kan også sigte  

 mod at få personen til at fungere bedre intellektuelt, følelsesmæssigt og  

 socialt.
Formålet med træningen er at bringe personen tilbage til samme  

 funktionsniveau som tidligere eller på så højt et niveau som muligt.
Hvis  

 funktionsniveauet kan forbedres ved brug af hjælpemidler, indgår afprøvning  

 og  

 instruktion i brug af hjælpemidler som en del af genoptræningen.
Genoptræning  

 er begrænset til den periode, hvor funktionsniveauet fortsat forbedres gennem  

 yderligere træning.
 For nogle borgere indebærer genoptræningen en generhvervelse af  

 stort set det funktionsniveau, som var gældende før sygdommen/ulykken  

 indtraf.  

 For andre  f.eks. apopleksipatienter  vil det funktionsniveau,  

 som borgeren  

 kan opnå efter genoptræning, ofte ligge lavere end det niveau, borgeren havde  

 før apopleksien.
Lov om  

 sygehusvæsenet §§ 5 og 5 f § 5.  

  

 Hver amtskommune yder vederlagsfri behandling ved sit sygehusvæsen til  

 personer, der har bopæl i amtskommunen.
 § 5 f.  

  

 Indenrigs- og sundhedsministeren fastsætter regler om, at amtskommunerne  

 tilbyder  

 en genoptræningsplan til patienter, der har et lægefagligt begrundet behov  

 for fortsat genoptræning ved udskrivning fra sygehus.
 Enhver med bopæl i Danmark har ret til gratis sygehusbehandling.  

 Når patientens tilstand er stationær, og yderligere forbedringer af  

 tilstanden  

 ikke kan forventes ved fortsat sygehusbehandling, er patienten  

 færdigbehandlet.
Det er en lægefaglig vurdering i hvert enkelt tilfælde, om en  

 patient har behov for behandling, ligesom det er en lægefaglig vurdering i  

 hvert enkelt tilfælde, hvornår patienten er færdigbehandlet.
Afgørelser heraf  

 foretages af lægen på det pågældende sygehus.
 Genoptræning er en integreret del af sygehusbehandlingen og  

 dermed et amtskommunalt ansvar.
 Efter lov om sygehusvæsenet, § 5 f, fastsætter indenrigs-  

 og sundhedsministeren regler om, at amtskommunerne tilbyder en  

 genoptræningsplan til patienter, der har et lægefagligt begrundet behov for  

 fortsat genoptræning ved udskrivning fra sygehus.
Bestemmelsen  der trådte i kraft den 1. juli 2001  er udmøntet  

 i en bekendtgørelse, der lægger rammerne for genoptræningsplanernes indhold.  

 Efter bekendtgørelsen om udarbejdelse af genoptræningsplaner ved udskrivning  

 fra sygehus skal amtskommunerne og Hovedstadens Sygehusfællesskab tilbyde en  

 (skriftlig) genoptræningsplan til patienter, der har et lægefagligt begrundet  

 behov for genoptræning ved udskrivning fra sygehus.
Genoptræningsplanen skal  

 udleveres til patienten senest i forbindelse med udskrivningen og sendes til  

 patientens praktiserende læge sammen med udskrivningsbrevet efter aftale med  

 patienten.
Genoptræningsplanen skal udarbejdes sammen med patienten.
Den  

 skal beskrive patientens funktionsniveau ved indlæggelsen, funktionsniveauet  

 på  

 udskrivningstidspunktet, samt det funktionsniveau, der kan forventes som  

 resultat  

 af genoptræningen.
Det skal fremgå, hvornår genoptræningen påbegyndes, og  

 hvor  

 den skal foregå, hvis der er tale om andet end egen træningsindsats.
Om  

 muligt  

 skal en tidsplan for genoptræningen og kontrol og opfølgning indgå i  

 beskrivelsen.
Genoptræningsplanen skal udleveres senest i forbindelse med  

 patientens udskrivning.
Med udskrivning tænkes typisk på patienter, der har  

 været indlagt (overnattet) men udelukker ikke, at patienter der f.eks. er  

 behandlet på en sammedagskirurgisk afdeling skal have en genoptræningsplan.  

 Også her vil det bero på den lægefaglige afgørelse af genoptræningsbehovet.
Alle med bopæl i Danmark har ifølge sygehusloven ret til  

 vederlagsfri sygehusbehandling, uanset køn, alder, handicaps eller andre  

 forhold.
Også psykiatriske patienter er omfattet af sygehusloven incl.  

 bestemmelsen om genoptræningsplaner.
Børn er også omfattet.
Det gælder således også nyfødte, der  

 fødes med et handicap.
Amter og kommuner har her et fælles ansvar vedrørende  

 indsatsen for børn med særlige behov efter både den sociale lovgivning (Lov  

 om  

 social service) og sundhedslovgivningen (Lov om forebyggende  

 sundhedsordninger  

 for børn og unge). Amter og kommuner har ansvar for at sikre, at indsatsen  

 over  

 for børn med nedsat fysisk eller psykisk funktionsevne eller med et andet  

 særligt behov for støtte sker tværfagligt og i sammenhæng, uanset om  

 forpligtelsen følger af lovgivningen på det sociale område eller på  

 sundhedsområdet.
Skriftlig information og aftaler om indsatsen   

 herunder  

 træningsindsatsen  i forhold til det handicappede barn er under alle  

 omstændigheder en nødvendig indsats i tilknytning til udskrivningen af  

 forældrene til et nyfødt, handicappet barn fra sygehuset.
Amtet skal også yde vederlagsfri sygehusbehandling til personer,  

 der for egen betaling er blevet behandlet på en privat klinik.
Et sygehus kan  

 således ikke afvise at modtage patienter, der bor i amtet, alene med den  

 begrundelse, at de er blevet opereret privat.
Læger på private klinikker kan  

 på  

 tilsvarende måde som alle andre læger henvise patienter til behandling,  

 herunder genoptræning på offentlige sygehuse.
Men det er naturligvis altid  

 lægerne på det offentlige sygehus, der afgør, om der er behov for den ønskede  

 behandling/ genoptræning.
Og patienter fra private klinikker vil skulle  

 indplaceres  

 på en evt. venteliste på linie med andre patienter.
Reglerne om genoptræningsplaner præciserer, at genoptræning er  

 sygehusejernes ansvar som en del af den vederlagsfri sygehusbehandling.  

 Således  

 omfatter DRG-taksterne  

1)  

  både behandling  

 og genoptræning.
Hvis der er et lægefagligt begrundet behov for genoptræning  

 i  

 forlængelse af sygehusbehandlingen, er det sygehuset  og dermed amtet  

  der  

 har ansvaret (også finansieringsmæssigt) for denne del af genoptræningen.
Det  

 gælder uanset, om genoptræningen foregår i sygehusregi, eller om amtet vælger  

 at lade kommunen udføre træningsopgaven, f.eks. fordi træning i nærmiljøet  

 vurderes at være mest effektiv.
Inddragelse af primærkommunale tilbud i  

 genoptræningsplanen forudsætter, at der er truffet konkret aftale herom med  

 patientens hjemkommune.
Kapitel 2 Genoptræning og frit sygehusvalg Lov om sygehusvæsenet:
Lov om  

 sygehusvæsenet §§ 5 b og g § 5 b.  

  

 En person, der henvises til sygehusbehandling, kan vælge mellem  

 bopælsamtskommunens sygehuse, andre amtskommuners sygehuse og de private  

 specialsygehuse m.fl., der er nævnt i § 5, stk. 1-3, uanset  

 bopælsamtskommunens behandlingstilbud og kriterier for sygehusbehandling i  

 sit sygehusvæsen.
§ 5 g.  

  

 En person, som er henvist til sygehusbehandling, kan vælge at blive behandlet  

 på et af de sygehuse, klinikker m.v., som amtskommunerne har indgået aftale  

 med efter stk. 2., jf. dog 4. pkt., hvis bopælsamtskommunen ikke inden for 2  

 måneder efter, at henvisningen er modtaget, kan tilbyde behandling ved  

 amtskommunens egne sygehuse eller et af de i § 5, stk. 1-3, nævnte  

 sygehuse, som amtskommunen samarbejder med eller sædvanligvis benytter.
I  

 opgørelsen af tidsfristen efter 1. pkt. medregnes ikke perioder, hvor  

 personen gennemgår et forundersøgelsesforløb.
Dog medregnes ventetid ud over  

 2 uger til hver enkelt undersøgelse i tidsfristen.
Indenrigs- og  

 sundhedsministeren fastsætter bestemmelser om afgrænsning af, vilkår for og  

 amtskommunernes forpligtelser til at oplyse om den behandling, der er  

 omfattet  

 af 1. pkt., og kan herunder undtage bestemte  

 behandlingsformer.
 Efter sygehuslovens § 5 b kan personer, der henvises af en  

 læge til sygehusbehandling vælge behandling på andre sygehuse end hjemamtets.
Siden 1. juli 2002 har § 5 g i sygehusloven givet personer,  

 som er henvist til sygehusbehandling, ret til at vælge at blive behandlet på  

 privat eller udenlandsk sygehus, klinik m.v., som Amtsrådsforeningen har  

 indgået aftale med (aftalesygehus), hvis hjemamtet ikke inden for 2 måneder  

 efter, at henvisningen er modtaget, kan tilbyde behandling ved amtets egne  

 sygehuse.
Hjemamtets sygehus henviser i givet fald patienten til  

 aftalesygehuset.
Ved behandling forstås alle former for sygehusydelser, som en  

 patient modtager under ophold på et sygehus, herunder undersøgelse og  

 genoptræning,  

 hvad enten ydelserne gives under indlæggelse eller ambulant.
Der er frit valg  

 til disse ydelser efter de ovennævnte bestemmelser.
Fritvalgspatienter Sygehuslovens fritvalgsregler gælder også for genoptræning.  

 Retten til genoptræning og til at vælge genoptræningssygehus er således den  

 samme, uanset om patienten vælger forudgående behandling i eget amts  

 sygehusvæsen efter det frie sygehusvalg eller på et aftalesygehus efter det  

 udvidede frie sygehusvalg.
Hvis en fritvalgspatient efter behandling på et udenamtssygehus  

 har behov for genoptræning, der falder i direkte og naturlig forlængelse af  

 en  

 behandling der, skal den ydes dér.
Det er efter sygehusloven en forpligtelse  

 for amterne til at behandle udenamtspatienter, efter de samme retningslinjer,  

 som man behandler amtets egne patienter.
Derfor har det behandlende amt pligt  

 til at give den genoptræning, der er nødvendig.
Hvis patienten i stedet ønsker at få genoptræningen i eget amt,  

 må udenamtssygehuset, hvor patienten udskrives fra, kontakte det relevante  

 sygehus i patientens hjemamt, så der kan aftales et sammenhængende/opfølgende  

 behandlings- og genoptræningsforløb for patienten.
Det er herefter sygehuset  

 i  

 hjemamtet, der har forpligtelsen til at tilbyde genoptræningen.
Er der  

 venteliste til genoptræning i hjemamtet, må patienten prioriteres på denne  

 venteliste ud fra en konkret vurdering af patientens behov herfor i forhold  

 til  

 de øvrige på ventelisten.
Et amt kan ikke afvise at modtage patienter med  

 bopæl  

 i amtet til genoptræning af kapacitetsmæssige årsager.
Fritvalgsreglerne indebærer, at fritvalgspatienter også kan  

 vælge genoptræning på et sygehus i et helt tredje amt f.eks. for at være i  

 nærheden af pårørende.
I givet fald gælder samme regler for det behandlende  

 sygehus og det valgte sygehus som anført ovenfor.
Amtet kan dog afvise at  

 modtage patienten, hvis det er begrundet i kapacitetsmæssige årsager.
Udvidet-fritvalgs-patienter Genoptræning er en integreret del af sygehusbehandlingen på  

 linje med pleje m.v. og som sådan omfattet af DRG-taksten.
Når amterne   

 som  

 led i det udvidede frie sygehusvalg  indgår aftale med private sygehuse  

 og  

 klinikker her i landet eller i udlandet, skal der derfor også være taget  

 stilling til, om nødvendig genoptræning er en del af aftalen.
Er genoptræning  

 ikke en del af aftalen, kan lægen på det behandlende (opererende) sygehus  

 henvise til genoptræning på et sygehus i hjemamtet eller i et andet amt enten  

 direkte eller via patientens egen læge med henblik på en henvisning til  

 sygehus  

 for en vurdering af genoptræningsbehovet.
På helt samme måde som fritvalgspatienter har  

 udvidet-fritvalgs-patienter adgang til at vælge et sygehus i bopælsamtet  

 eller  

 i et andet amt for der at få en nødvendig genoptræning.
Det valgte sygehus er  

 omvendt forpligtet til at tilbyde genoptræningen og skal indplacere og  

 prioritere patienten på venteliste efter samme kriterier som patienter, der  

 er  

 blevet behandlet på sygehuset.
Kun et udenamtssygehus vil kunne afvise at  

 modtage patienter, der ikke har bopæl i amtet, hvis det er begrundet i  

 kapacitetsmæssige  

 årsager.
Et amt er altid forpligtet til at modtage patienter med bopæl i  

 amtet.
Af hensyn til at sikre patienten et sammenhængende  

 behandlingsforløb vil det være mest hensigtsmæssigt, at aftalesygehuset  

 kontakter det aktuelle sygehus, så der kan aftales et opfølgende behandlings-  

 og genoptræningsforløb for patienten.
Alternativt vil patientens egen læge  

 eller en anden læge dog kunne henvise patienten til et offentligt sygehus med  

 henblik på genoptræning.
Kapitel 3 Fysioterapi  

 i privat praksis Bekendtgørelse om  

 tilskud efter sygesikringsloven til fysioterapeutisk behandling §§ 1, 6,  

 og 7 § 1.  

  

 Den  

 offentlige sygesikring yder tilskud til fysioterapeutisk behandling, der  

 efter lægehenvisning udføres af en fysioterapeut.
§ 6.  

  

 Sygesikringen  

 yder et tilskud på 39,3 pct. af de i godkendt overenskomst mellem  

 Sygesikringens Forhandlingsudvalg og Danske Fysioterapeuter fastsatte  

 honorarer for konsultationer, herunder holdtræning.
Ved behandling i  

 patientens hjem ydes et tilskud på 40 pct. af de i samme overenskomst  

 fastsatte afstandstillæg.
 § 7.  

  

 Til handicappede personer med medfødt eller arvelig lidelse, erhvervede  

 neurologiske lidelser, fysiske handicap som følge af ulykke eller nedsættelse  

 af led- eller muskelfunktion som følge af inflammatoriske gigtlidelser yder  

 den offentlige sygesikring et tilskud på 100 pct. af det i godkendt  

 overenskomst mellem Sygesikringens Forhandlingsudvalg og Danske  

 Fysioterapeuter fastsatte honorar pr. konsultation, herunder holdtræning.
 Stk. 2.  

  

 Sundhedsstyrelsen fastsætter nærmere retningslinier for fysisk handicappede  

 personers adgang til vederlagsfri fysioterapi.
 Sundhedsstyrelsens retningslinjer vedrørende fysisk handicappede  

 personers adgang til vederlagsfri fysioterapi:
 Målsætningen for den vederlagsfri fysioterapi er bl.a. at  

 imødekomme et behov for vedligeholdelse af færdigheder hos voksne og børn med  

 varigt (langvarigt) fysisk handicap.
Henvisningskriterier (skal alle være opfyldt): - Svært fysisk  

 handicap - Fysioterapien skal have til formål at forbedre den fysiske  

 funktionsevne,  

 vedligeholde funktionsevnen eller forhale en forringelse af funktionsevnen -  

 Tilstanden skal være varig Følgende diagnoser er omfattet af ordningen: Medfødte eller  

 arvelige sygdomme, erhvervede neurologiske sygdomme, fysiske handicap som  

 følge  

 af ulykke, nedsættelse af led og/eller muskelfunktion som følge af  

 inflammatoriske gigtsygdomme.
Som nævnt er sygehusbehandling  herunder den nødvendige  

 genoptræning  vederlagsfri for borgeren.
Amtet kan således ikke henvise  

 patienter, der har et lægefagligt begrundet behov for genoptræning som led i  

 sygehusbehandling, til behandling hos privatpraktiserende fysioterapeuter og  

 dermed påføre patienten en egenbetaling.
 Amtet kan heller ikke henvise patienter med et lægefagligt  

 begrundet behov for genoptræning som led i sygehusbehandling til den  

 vederlagsfri fysioterapi efter sygesikringsloven, idet det vil være mod  

 Sundhedsstyrelsens retningslinjer om afgrænsningen af den omfattede  

 personkreds.
Den enkelte amtskommune har derimod mulighed for at indgå aftale  

 med privatpraktiserende fysioterapeuter om, at disse varetager visse  

 genoptræningsopgaver for sygehuset efter sygehuslovens regler.
I det omfang  

 sådanne aftaler indgås, skal behandlingen være gratis for patienten.
Amtet  

 kan  

 også i øvrigt beslutte at benytte private leverandører af  

 genoptræningsydelser.
 Patienter, der efter den lægefaglige vurdering er  

 færdigbehandlet i sygehusregi, kan af sygehuslægen eller egen læge henvises  

 til  

 opfølgende fysioterapeutisk træning i privat praksis med tilskud efter  

 sygesikringsloven.
Kapitel 4 Klageadgang Lov om  

 sundhedsvæsenets centralstyrelse mv. § 12 § 12.  

  

 Klager over den faglige virksomhed, der udøves af personer inden for  

 sundhedsvæsenet, jf. § 15, skal indbringes for Sundhedsvæsenets  

 Patientklagenævn.
Dette gælder dog ikke for klager, for hvilke der i øvrigt i  

 lovgivningen er foreskrevet en særlig klageadgang.
 Sundhedsvæsenets Patientklagenævn behandler klager over den  

 sundhedsfaglige virksomhed, der udøves af autoriseret personale.
 Klager over lægefaglige afgørelser vedr. behandlingen f.eks.  

 afgørelser af genoptræningsbehov kan således indbringes for  

 Patientklagenævnet.
Der er ikke adgang til at indbringe klager for Indenrigs- og  

 Sundhedsministeriet.
Ministeriet udtaler sig imidlertid vejledende i konkrete  

 sager om fortolkningen af sygesikrings- og sygehusloven.
 Klager over serviceniveauet herunder ventetider i sygehusvæsenet  

 indbringes for amtet eller Hovedstadens Sygehusfællesskab.
Kapitel 5 Befordring Bekendtgørelse om  

 ydelse af befordring eller befordringsgodtgørelse i henhold til lov om  

 sygehusvæsenet og lov om svangerskabshygiejne og fødselshjælp § 1.  

  

 Amtskommunerne yder befordring eller befordringsgodtgørelse m.v. efter  

 reglerne i denne bekendtgørelse til personer, der har ret til vederlagsfri  

 ydelser i henhold til lov om sygehusvæsenet og lov om svangerskabshygiejne og  

 fødselshjælp.
 § 1.
Stk. 4.  

  

 For personer,  

 der i henhold til § 5 b i lov om sygehusvæsenet vælger at blive  

 behandlet på et behandlingssted uden for bopælsamtskommunen eller en  

 midlertidig opholdsamtskommune, er amtskommunen højst forpligtet til at  

 afholde befordringsudgifter i henhold til denne bekendtgørelse svarende til  

 afstanden til det behandlingssted, hvor behandlingen ville have fundet sted  

 efter amtskommunens visitationspraksis.
Befordringsudgifter herudover  

 afholdes af patienten.
Amtskommunens betaling kan ikke overstige de faktiske  

 befordringsudgifter.
 § 2.  

  

 Befordring med ambulance eller særligt sygekøretøj ydes til personer, hvis  

 tilstand nødvendiggør sådan befordring.
 § 3.  

  

 Befordring eller befordringsgodtgørelse ydes endvidere til:
 1. Personer, der modtager pension efter de sociale  

 pensionslove, og personer, hvis ægtefælle modtager hustrutillæg efter disse  

 love.
 2. Personer, der i forbindelse med udskrivningen fra sygehus  

 m.v. indkaldes til ambulant efterbehandling, og hvis tilstand udelukker  

 befordring med offentlige transportmidler som bus, tog eller færge.
 3. Personer, der er indlagt til behandling i en del af døgnet  

 (deldøgnspatienter), og hvis tilstand udelukker befordring med offentlige  

 transportmidler som bus, tog eller færge.
 4. Personer, der efter bestemmelse fra vedkommende  

 institution midlertidigt hjemsendes til weekend-ophold, kortere ferie eller  

 lign., og hvis tilstand udelukker befordring med offentlige transportmidler  

 som bus, tog eller færge.
Stk. 2.  

  

 Befordringsgodtgørelse efter stk. 1 ydes kun, når patientens eller  

 ledsagerens udgift med det billigste, forsvarlige befordringsmiddel til og  

 fra behandlingen overstiger 60 kr. i alt.
Til de i stk. 1, nr. 1, nævnte  

 patienter ydes dog befordringsgodtgørelse, når udgiften overstiger 25 kr. i  

 alt.
 § 4.  

  

 Befordring eller befordringsgodtgørelse ydes herudover i tilfælde, hvor  

 afstanden til eller fra et behandlingssted, hvor den nødvendige behandling  

 kan finde sted efter amtskommunens visitationspraksis, overstiger 50 km.
 Pensionister har adgang til befordring eller  

 befordringsgodtgørelse ved genoptræningsforløb, som foregår i sygehusregi.  

 Genoptræningen behøver ikke foregå på selve sygehuset, men kan finde sted hos  

 f.eks. en fysioterapeut, som amtskommunen har indgået aftale med om levering  

 af  

 denne ydelse.
 Andre end pensionister har adgang til befordring eller  

 befordringsgodtgørelse ved genoptræning, hvis visitation til genoptræning  

 sker  

 i forbindelse med udskrivning fra sygehuset, og vedkommendes tilstand  

 udelukker  

 befordring med offentlige transportmidler.
 Andre end pensionister har endvidere adgang til befordring eller  

 befordringsgodtgørelse, når afstanden til behandlingsstedet overstiger 50 km.
For både pensionister og ikke-pensionister er det en  

 forudsætning for udbetaling af befordringsgodtgørelse, at udgiften overstiger  

 et vist beløb.
For pensionister er beløbet fastsat til 25 kr. og for andre er  

 beløbet fastsat til 60 kr.
Hvis genoptræningsstedet er valgt efter reglerne om frit  

 sygehusvalg eller reglerne om udvidet frit valg, er der en begrænset ret til  

 befordringsgodtgørelse.
Hjemamtet er da alene forpligtet til at yde  

 befordringsgodtgørelse svarende til det, vedkommende ville have været  

 berettiget til, hvis vedkommende var behandlet på det behandlingssted, som  

 amtet ville have henvist til.
Afsnit III Kommunal træning Kommunen har ansvaret for vedligeholdelsestræning samt  

 genoptræning af borgere med funktionsnedsættelse som ikke behandles i  

 umiddelbar tilknytning til et sygehusophold.
Kapitel 1 Vedligeholdelsestræning Servicelovens § 73  

 a, stk. 2 § 73 a.
 Stk. 2.  

  

 Kommunen  

 sørger for tilbud om hjælp til at vedligeholde fysiske eller psykiske  

 færdigheder til personer, som på grund af nedsat fysisk eller psykisk  

 funktionsevne eller særlige sociale problemer har behov herfor.
Vedligeholdelsestræning kan defineres som målrettet træning for  

 at forhindre funktionstab og for at fastholde eller forbedre det hidtidige  

 funktionsniveau.
Vedligeholdelsestræning omfatter al anden træning, som ikke  

 er  

 genoptræning.
Målgruppen for vedligeholdelsestræning er alle personer, som på  

 grund af nedsat fysisk eller psykisk funktionsevne eller særlige sociale  

 problemer vurderes at have et behov herfor.
Vedligeholdelsestræning omfatter  

 også træning af personer med kroniske lidelser.
Tilbudene omfatter tilbud om hjælp til at vedligeholde fysiske  

 eller psykiske færdigheder.
Tilbudene gives efter en konkret vurdering og  

 skal  

 bidrage til at afhjælpe væsentlige følger af nedsat fysisk eller psykisk  

 funktionsevne, jf. § 75, stk. 2.
Kommunens forpligtelse til at sørge for, at der findes tilbud om  

 hjælp til at vedligeholde fysiske eller psykiske færdigheder, omfatter tilbud  

 om individuel målrettet træning.
Aktiviteterne vil kunne finde sted på f.eks.  

 dagcentre, i servicecentre i tilknytning til ældreboliger, plejehjem m.v.  

 Kommunerne kan også indgå aftaler med private leverandører om levering af  

 tilbudene.
Kapitel 2 Kommunal genoptræning Servicelovens § 73  

 a, stk. 1 § 73 a.
 Stk. 1.  

  

 Kommunalbestyrelsen har pligt til at tilbyde genoptræning til afhjælpning af  

 fysisk funktionsnedsættelse forårsaget af sygdom, der ikke behandles i  

 tilknytning til en sygehusindlæggelse.
Genoptræning omfatter målrettet træning af fysisk, intellektuel,  

 følelsesmæssig og social funktionsevne.
Endvidere omfatter begrebet træning i  

 de færdigheder, som borgeren har brug for i sine daglige gøremål.
Forløbet er  

 tidsmæssigt begrænset til den periode, hvor funktionsniveauet fortsat kan  

 forbedres gennem yderligere træning.
Med bestemmelsen i serviceloven forpligtes den kommunale  

 myndighed til at tilbyde genoptræning til afhjælpning af fysisk  

 funktionsnedsættelse forårsaget af sygdom, der ikke behandles i umiddelbar  

 tilknytning til et sygehusophold.
Tilbudet om kommunal genoptræning er et  

 supplement til de tilbud om personlig og praktisk hjælp, kommunen er  

 forpligtet  

 til at yde efter servicelovens § 71.
 Målgruppen vil typisk være ældre borgere, der efter sygdom, som  

 ikke er behandlet i sygehusregi, er midlertidig svækket.
 I modsætning til sygehuslovens bestemmelser er der ikke i  

 serviceloven krav om en lægefaglig vurdering af behovet for genoptræning.
 Det kommunale genoptræningstilbud indgår sammen med kommunens  

 øvrige tilbud i en samlet indsats for at bringe den ældre tilbage til eller  

 så  

 tæt på det funktionsniveau, vedkommende havde, inden sygdommen opstod.  

 Tilbudet  

 om genoptræning i kommunalt regi skal endvidere ses i sammenhæng med tilbud  

 efter servicelovens regler om vedligeholdelsestræning og forudsættes  

 koordineret hermed.
Tilbudet gives for at undgå vedvarende eller yderligere  

 svækkelse og for at forebygge, at der opstår behov for øget hjælp f.eks. i  

 form  

 af personlig og praktisk bistand.
Endvidere sigter genoptræningen på at  

 forebygge sygehusindlæggelse.
Tilbudet om genoptræning kan f.eks. være  

 relevant  

 for en ældre borger, som er svækket efter et sengeleje i hjemmet på grund af  

 en  

 influenza eller efter et fald.
Det vil ofte være den praktiserende læge eller hjemmeplejen, der  

 konstaterer behovet for genoptræning.
Behovet for genoptræning vil også kunne  

 opfanges i forbindelse med udførelsen af de forebyggende hjemmebesøg.
Den  

 kommunale myndighed skal tilbyde genoptræning efter en konkret individuel  

 vurdering af behovet med henblik på at bringe personen op på et højere  

 funktionsniveau eller det funktionsniveau, pågældende havde inden sygdommen.
 Tilbudet skal gives i de tilfælde, hvor anden form for træning,  

 f.eks. i form af egen træningsindsats eller tilbud efter servicelovens  

 § 71,  

 ikke kan bringe borgerens funktionsniveau op.
Kapitel 3 Socialpædagogisk bistand, træning og behandling  

 mv.
Efter § 73 skal kommunerne sørge for tilbud om hjælp,  

 omsorg eller støtte samt optræning og hjælp til udvikling af færdigheder til  

 personer, der har behov herfor på grund af betydeligt nedsat fysisk eller  

 psykisk funktionsevne eller særlige sociale problemer.
Bestemmelsen retter  

 sig  

 især mod voksne med funktionsnedsættelse som følge af udviklingshæmning,  

 hjerneskade, epilepsi, nedsat bevægelsesfunktion, manglende eller nedsat  

 talefunktion.
Dvs. den persongruppe, der almindeligvis opfattes som  

 handicappede.
Endvidere kan kommunen give tilbud efter § 86 af  

 behandlingsmæssig karakter til personer med betydelig og varig nedsat fysisk  

 eller psykisk funktionsevne eller med særlige sociale problemer.
Tilbudet kan  

 gives, når det er nødvendigt for at bevare eller forbedre den pågældendes  

 fysiske, psykiske eller sociale funktioner, og når dette ikke kan opnås  

 gennem  

 de behandlingstilbud, der tilbydes efter anden lovgivning.
Tilbudene efter  

 § 86  

 omfatter en mere behandlingsmæssig indsats i form af eksempelvis fysio- og  

 ergoterapeutisk behandling.
 Fælles for de kommunale forpligtelser på træningsområdet er, at  

 kommunen kan vælge at lade andre end den kommunale leverandør stå for  

 udførelsen af træningsopgaven, eksempelvis privatpraktiserende  

 fysioterapeuter.  

 Uanset hvem der udfører opgaven, er tilbudet vederlagsfrit for borgeren.
Forebyggende aktiviteter Den kommunale træningsindsats kan suppleres med de generelle og  

 forebyggende aktiviteter, som kommunalbestyrelsen iværksætter eller giver  

 tilskud til efter servicelovens § 65. Tilbud efter § 65 er et  

 supplement til den træningsindsats, kommunen er forpligtet til at tilbyde, og  

 kommunen kan ikke udfylde denne forpligtelse ved alene at henvise til tilbud  

 efter § 65.
 Forebyggende aktiviteter kan eksempelvis være  

 træningsaktiviteter, der sigter på at forebygge, at borgeren får behov for  

 genoptræning, vedligeholdelsestræning eller får behov for (mere) hjælp til  

 personlig pleje og praktiske opgaver i hjemmet.
Den kommunale træningsindsats kan endvidere suppleres med de  

 idrætsaktiviteter, som udføres i frivilligt regi.
Efter servicelovens  

 § 115  

 afsætter kommuner og amtskommuner årligt et beløb til støtte af frivilligt  

 socialt arbejde.
I mange kommuner ydes der støtte til ældreidrætstilbud  

 udført  

 af frivillige organisationer.
Målgruppen for de frivillige organisationers  

 ældreidrætstilbud er de ældre, som ikke kan benytte sig af eksisterende  

 idrætstilbud, eller som har været på sygehus og efter endt genoptræning har  

 svært ved at fastholde det genvundne funktionsniveau.
 Den kommunale myndighed må ikke overlade udførelsen af  

 myndighedsafgørelsen om træning til de frivillige organisationer, men det kan  

 være en fordel, at den kommunale myndighed og den frivillige organisation  

 samarbejder om aktivitetstilbud til de ældre borgere.
Kapitel 4 Kvalitetstandarder, afgørelse og klageadgang  

 mv.
Kvalitetsstandarder Bekendtgørelse om kvalitetsstandarder og frit valg af leverandør  

 af personlig og praktisk hjælp m.v.: »§ 1. Kommunalbestyrelsen skal  

 mindst  

 én gang årligt udarbejde en kvalitetsstandard for personlig og praktisk hjælp  

 samt kommunal genoptræning og vedligeholdelsestræning efter lovens §§ 71  

 og 73 a.« Den kommunale myndighed har siden 1. januar 1999 været  

 forpligtet til at udarbejde kvalitetsstandarder for den personlige og  

 praktiske  

 hjælp.
Siden 1. april 2002 har den kommunale myndighed ligeledes været  

 forpligtet til at udarbejde kvalitetsstandarder for træning i kommunalt regi.
Kvalitetsstandarden, der skal offentliggøres, skal bruges til at  

 formidle de politiske målsætninger, kommunalbestyrelsen har truffet  

 beslutning  

 om vedrørende ældreplejen i kommunen.
Kvalitetsstandarden skal bruges som  

 grundlag for den daglige indsats i kommunen på bl.a. træningsområdet.
Derfor  

 skal kvalitetsstandarden indeholde konkrete mål og planer for, hvordan de  

 politisk vedtagne målsætninger skal føres ud i livet.
Kommunalbestyrelsen  

 skal  

 via kvalitetsstandarden skabe gennemsigtighed om sammenhængen mellem det  

 politisk fastsatte serviceniveau, de konkrete afgørelser om træning og den  

 ydelse, der leveres hos den enkelte borger.
 Udover at være et styringsredskab for kommunalbestyrelsen kan  

 kvalitetsstandarden bruges af borgeren til at orientere sig om  

 serviceniveauet  

 i kommunen, hvorved borgeren kan få kendskab til hvilken form for hjælp til  

 træning, de kan forvente fra kommunen.
 Kvalitetsstandarden kan dermed medvirke til at sikre, at  

 kommunens borgere dels kender deres rettigheder og dels kan få kendskab til  

 de  

 politiske beslutninger, der ligger bag det vedtagne serviceniveau.
Afgørelse Kommunen har, når den træffer afgørelse, pligt til at inddrage  

 alle muligheder for hjælp efter den sociale lovgivning.
Kommunen skal desuden  

 være opmærksom på, om der kan søges om hjælp hos en anden myndighed eller  

 efter  

 anden lovgivning.
 Når den kommunale myndighed har truffet afgørelse om  

 genoptræning eller vedligeholdelsestræning, skal afgørelsen meddeles  

 ansøgeren  

 skriftligt og skal være ledsaget af en skriftlig begrundelse, jf. §§ 75  

 og  

 75 a.
Hjælp efter servicelovens § 73 a skal leveres i overensstemmelse  

 med den afgørelse, kommunen har truffet.
Af afgørelsen skal det således også  

 fremgå, hvilke krav der stilles til leverandøren af ydelsen med henblik på at  

 sikre, at den tildelte hjælp rent faktisk også leveres.
 Der kan ikke opkræves betaling for det kommunale tilbud om  

 træning efter servicelovens bestemmelser.
Klage, opfølgning og tilsyn Klager over kommunens afgørelser om genoptræning og  

 vedligeholdelsestræning indbringes for det sociale nævn.
Efter servicelovens § 113 skal den kommunale myndighed  

 løbende følge de enkelte sager for at sikre sig, at hjælpen fortsat opfylder  

 sit formål.
Kommunen skal herunder være opmærksom på, om der er behov for at  

 yde andre former for hjælp.
 Udover pligten til løbende at følge op på enkeltsager har  

 kommunalbestyrelsen efter § 75 h pligt til at føre tilsyn med, at de  

 kommunale opgaver på træningsområdet løses i overensstemmelse med de  

 afgørelser, der er truffet, og i henhold til den kvalitetsstandard for  

 træningsområdet, der politisk er vedtaget for kommunen.
Befordring Hvis der er truffet afgørelse om kommunalt træningstilbud, kan  

 kommunen opkræve betaling for de faktiske omkostninger forbundet med  

 transport  

 af den visiterede borgere fra eget hjem til eksempelvis et kommunalt  

 genoptræningscenter.
Efter servicelovens § 103 kan kommunen dog yde  

 tilskud til personer, som på grund af varigt nedsat fysisk eller psykisk  

 funktionsevne har behov for befordring med individuelle transportmidler til  

 et  

 visiteret træningsforløb.
Tilskuddet kan bl.a. ydes i de tilfælde, hvor  

 befordringsomkostningerne er så store, at det kan forhindre den pågældende i  

 at  

 tage imod behandlingstilbudet.
 Kommunens afgørelse om tilskud kan ikke indbringes for anden  

 administrativ myndighed.
 Der henvises endvidere til reglerne om personligt tillæg efter  

 lov om social pension.
Litteratur -  

 	  

    

 Rundt om kommunernes  

 træningsindsats  et ledelsesværktøj, Socialministeriet, 2003 -  

 	  

    

 Rundt om kommunernes  

 træningsindsats  til kommunalpolitikeren, Socialministeriet, 2003 -  

 	  

    

 Rundt om kommunernes  

 træningsindsats  til forvaltningen, Socialministeriet, 2003 -  

 	  

    

 Kortlægningsrapporterne,  

 Socialministeriet og Indenrigs- og Sundhedsministeriet, 2000 -  

 	  

    

 »Mellem to stole«  

 Temaoplæg til sundhedsplanlægning, Sundhedsministeriet, 1994 -  

 	  

    

 Samarbejdsmodeller  

 mellem amter og kommuner på genoptræningsområdet, Institut for Pensions- og  

 Ældrepolitik, 2003 (nu Styrelsen for social service).
-  

 	  

    

 I bevægelse  en  

 inspirationspjece om samspillet mellem ældreidræt og sociale serviceydelser i  

 forhold til træning.
Styrelsen for Social Service, 2003.
