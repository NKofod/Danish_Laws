 I henhold til § 18, stk. 2, i lov nr. 193 af 29. april 1981 om personnavne  

 fastsættes:
 § 1.  Islandske statsborgere, der midlertidigt  

 opholder sig i Danmark, kan vælge, om deres barn skal navngives efter den  

 danske eller den islandske lov om personnavne.
 Stk. 2.  Er kun en af forældrene islandsk statsborger,  

 erhverver barnet efternavn efter den danske lov om personnavne, medmindre  

 særlige omstændigheder taler for, at barnet navngives efter den islandske  

 personnavnelov.
 § 2.  § 1 finder tilsvarende anvendelse ved forandring  

 af efternavn for et barn under 18 år.
§ 3.  Finder den islandske personnavnelov anvendelse,  

 jf. § 1, kan det valgte tilnavn føres i Danmark, selv om navnet er forbeholdt  

 efter § 7 i den danske personnavnelov.
Det samme gælder tilnavne, der har en  

 sådan lighed med et forbeholdt navn, at forveksling let kan ske.
 Stk. 2.  At et navn føres som tilnavn bevirker ikke, at  

 det forbeholdes som efternavn.
 § 4.  Ansøgning om navnebevis efter §§ 1 og 2 indgives  

 til statsamtet på det sted, hvor ansøgerne eller en af dem bor eller i mangel  

 af bopæl opholder sig.
 Stk. 2.  Ansøgningen underskrives af de eller den, der  

 har forældremyndigheden.
Stk. 3.  Ansøgningen vedlægges forældrenes og barnets  

 fødsels- eller dåbs/navneattester samt dokumentation for, at det ansøgte navn  

 er foreneligt med det islandske sprog.
Endvidere skal ansøgningen indeholde  

 oplysning om varigheden af forældrenes ophold i Danmark.
§ 5.  Samtidig med udlevering af navnebevis  

 underretter statsamtet ministerialbogsføreren (personregisterføreren) på  

 fødselsregistreringsstedet herom.
Endvidere underrettes folkeregistret.
 § 6.  Bekendtgørelsen træder i kraft ved  

 offentliggørelsen i Lovtidende.
