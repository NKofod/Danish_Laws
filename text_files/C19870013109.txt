§ 1.  Som en del af forskningsbibliotekernes  

 overordnede struktur har Ministeriet for Kulturelle Anliggender oprettet et  

 rådgivende Forskningsbiblioteksråd.
Rigsbibliotekaren er formand for rådet,  

 der i øvrigt har følgende sammensætning:
Lederne af Det Kongelige Bibliotek og Statsbiblioteket 5 forskningsbiblioteksledere 2 repræsentanter for Rektorkollegiet 2 repræsentanter for Planlægningsrådet for Forskningen 1 repræsentant for Akademikernes Centralorganisation 1 repræsentant for Bibliotekarforbundet 1 repræsentant for Handels- og Kontorfunktionærernes Forbund i Danmark og 1 repræsentant for Foreningen af Tjenestemænd ved Statens Samlinger.
 Herudover tiltrædes rådet af en tilforordnet fra Undervisningsministeriet.
Stk.2.  Rådets medlemmer beskikkes for 3 år ad gangen.  

 For de 5 ikke-permanente bibliotekslederes vedkommende sker beskikkelsen  

 efter indstilling fra rigsbibliotekaren på grundlag af en af ministeren for  

 kulturelle anliggender godkendt udvælgelsesprocedure.
De øvrige  

 ikke-permanente medlemmer beskikkes efter indstilling fra de respektive  

 organer og organisationer.
§ 2.  Forskningsbiblioteksrådet udtaler sig om  

 generelle og principielle sager samt om sager, der i øvrigt er af væsentlig  

 betydning for forskningsbibliotekerne og for samarbejdet mellem disse.
Rådet  

 kan tage sager op af egen drift.
§ 3.  Forskningsbiblioteksrådet mødes, så ofte  

 rigsbibliotekaren finder det nødvendigt, dog mindst 2 gange årligt.
Endvidere  

 skal rådet indkaldes, hvis mindst 4 af dets medlemmer forlanger det.
 Stk. 2.  Rådet fastlægger selv sin forretningsorden.
 § 4.  Forskningsbiblioteksrådets  

 sekretariatsforretninger varetages af Rigsbibliotekarembedet, der også  

 afholder medlemmernes eventuelle rejseomkostninger m.v. efter gældende  

 regler.
 § 5.  Samtidig ophæves Ministeriet for Kulturelle  

 Anliggenders cirkulære af 24. juli 1970 om oprettelse af  

 Forskningsbibliotekernes Fællesråd.
 Ministeriet for Kulturelle Anliggender, den 24. august 1987.
