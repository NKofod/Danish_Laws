 I medfør af § 2, stk. 2, § 5, stk. 2, §§ 11 og 12, § 19, stk. 1, § 26 og §  

 27, stk. 3 i lov nr. 343 af 14. maj 1992 om kød, som ændret ved lov nr. 481  

 af 12. juni 1996, §§ 2 og 4, § 8, stk. 3, § 9, stk. 3 og 4 og § 15, stk. 4 i  

 lov nr. 290 af 29. april 1992 om æg og ægprodukter, som ændret ved lov nr.  

 481 af 12. juni 1996, § 3, stk. 2, § 5, stk. 2, § 9, § 10, stk. 1 og 2, §§15,  

 21 og § 22, stk. 3 i lov nr. 342 af 14. maj 1992 om mælk, mælkeprodukter,  

 margarine m.v. (mælkeproduktloven), § 11 b, § 16a, stk. 2 og § 28, stk. 5 i  

 lov om kvalitetskontrol med fisk og fiskevarer, jf. lovbekendtgørelse nr. 649  

 af 4. august 1993, §§ 13 og 21, § 31, stk. 6, §§ 35 a, 43, 44, 46, stk. 3, og  

 § 63, stk. 3 i lov nr. 310 af 6. juni 1973 om levnedsmidler m.m., som senest  

 ændret ved lov nr. 407 af 22. maj 1996, og §§ 1 og 3 i lov nr. 343 af 25. maj  

 1990 om administration af De Europæiske Fællesskabers retsakter om  

 levnedsmidler m.m. fastsættes:
Område § 1 .  Bekendtgørelsen vedrører indhold af de i  

 bilaget nævnte stoffer og restkoncentrationer heraf i slagtedyr og kød samt i  

 fisk, mælk, æg og honning.
 Stk. 2.  Bekendtgørelsen omfatter følgende virksomheder:
 Stk. 3.  Veterinær- og Fødevaredirektoratet kan  

 bestemme, at bekendtgørelsen skal gælde for andre end de i § 1, stk. 2 nævnte  

 virksomheder, når der på virksomhederne fremstilles eller forarbejdes  

 animalske produkter.
Definitioner § 2.  Ved »ulovlig behandling« forstås i  

 denne bekendtgørelse anvendelse af ikke tilladte stoffer eller produkter  

 eller anvendelse af tilladte stoffer eller produkter til andre formål eller  

 på anden måde end fastsat i gældende regler.
 Stk. 2.  Ved »restkoncentrationer« forstås i  

 denne bekendtgørelse rester af stoffer med farmakologisk virkning og disses  

 omdannelsesprodukter samt andre stoffer, der overføres til animalske  

 produkter, og som kan skade menneskers sundhed.
Indhold af stoffer § 3.  Produkter omfattet af denne bekendtgørelse må  

 ikke overdrages eller anvendes til konsum, hvis de overskrider grænseværdier,  

 der er fastsat i EF-forordninger eller i nationale bestemmelser, og som  

 gælder for stoffer og produkter nævnt i bilaget.
 Offentlig kontrol, prøveudtagning og  

 laboratorieundersøgelser m.v.
 § 4.  På de i § 1, stk. 2 og 3 nævnte virksomheder  

 m.m. skal der, som led i den offentlige kontrol, udtages prøver til  

 undersøgelse for de stoffer og restkoncentrationer heraf, der er nævnt i  

 bilaget.
 Stk. 2 .  Veterinær- og Fødevaredirektoratet  

 tilrettelægger kontrollen og fastsætter omfanget heraf.
Stk. 3.  Veterinær- og Fødevaredirektoratet kan lade  

 analyser foretage på et af direktoratet godkendt laboratorium.
Udførelse af  

 laboratorieundersøgelser, registrering og indberetning m.v. skal ske efter  

 direktoratets anvisning.
 § 5.  Udgifter i forbindelse med indsendelse af prøver  

 til analyse, jf. § 4, afholdes af virksomheden.
Egenkontrol § 6.  De i § 1, stk. 2 og 3 nævnte virksomheder skal,  

 navnlig gennem egenkontrol, sikre sig, at der kun modtages Stk. 2 .  Endvidere skal de i stk. 1 nævnte virksomheder  

 sikre sig, at de kun markedsfører produkter, der stammer fra dyr, der  

 opfylder kravene i stk. 1, nr. 1-3.
 Stk. 3 .  Egenkontrollen kan omfatte dokumentkontrol,  

 udtagning af prøver samt laboratorieundersøgelser m.m.
 Stk. 4.  Veterinær- og Fødevaredirektoratet kan  

 fastsætte regler for egenkontrollen.
 § 7.  Resultaterne af egenkontrollen skal til enhver  

 tid være tilgængelige for tilsynsmyndigheden og skal efter anmodning  

 fremsendes til denne med oplysning om arten og hyppigheden af undersøgelser,  

 resultatet af undersøgelserne samt navnet på undersøgelseslaboratoriet.  

Stk. 2 . Virksomheden skal underrette tilsynsmyndigheden, hvis  

 resultatet af laboratorieundersøgelser eller andre oplysninger, som  

 virksomheden kender til, viser, at tilladte grænseværdier er overtrådt eller,  

 at der er anvendt ikke tilladte stoffer.
Foranstaltninger ved mistanke eller viden  

 om ulovlig behandling § 8.  Hvis der foreligger mistanke eller viden om, at  

 dyrene har været underkastet ulovlig behandling, påbyder embedsdyrlægen  

 særskilt slagtning, tilbageholder slagtekroppe og slagteaffald og udtager de  

 nødvendige prøver.
 Stk. 2 .  Såfremt det bekræftes, herunder ved analyse  

 som nævnt i § 4, at der er foretaget ulovlig behandling, påbyder  

 embedsdyrlægen, at kød og slagteaffald sendes til destruktion på en af  

 Veterinær- og Fødevaredirektoratet godkendt destruktionsvirksomhed.
 § 9.  Hvis der er mistanke eller viden om, at dyrene  

 har været underkastet tilladt behandling, men at den fastsatte  

 tilbageholdelsestid ikke er udløbet, udsætter embedsdyrlægen slagtningen,  

 indtil der er sikkerhed for at grænseværdierne er overholdt.
Stk. 2 .  Hvis dyrenes velfærd kræver det, eller det af  

 andre særlige årsager er nødvendigt, kan embedsdyrlægen meddele tilladelse  

 til, at slagtningen foretages inden udløbet af udsættelsesperioden, eventuelt  

 på nærmere fastsatte vilkår.
Kødet og slagteaffaldet oplagres efter  

 Veterinær- og Fødevaredirektoratets anvisning, indtil resultaterne af den  

 officielle kontrol foreligger.
 § 10 .  Embedsdyrlægen forbyder, at kroppe og  

 produkter, hvor restkoncentrationerne overskrider tilladte grænseværdier,  

 anvendes til konsum.
Straf og ikrafttræden § 11.  Medmindre højere straf er forskyldt efter anden  

 lovgivning, straffes med bøde den, der Stk. 2.  For overtrædelser, der angår dyr eller  

 produkter, der er omfattet af lov om kød, eller produkter, der er omfattet af  

 lov om mælk, mælkeprodukter, margarine m.v eller lov om levnedsmidler m.m.,  

 kan straffen stige til hæfte eller fængsel i indtil et år, hvis overtrædelsen  

 er begået forsætligt eller groft uagtsomt, og hvis der ved overtrædelsen er Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 12 .  Bekendtgørelsen træder i kraft den 20.  

 december 1997.
 Stk. 2 .  Samtidig ophæves bekendtgørelse nr. 420 af 3.  

 september 1971 om undersøgelse for rester af kemiske og biologiske stoffer i  

 slagtedyr.
 § 13 .  Bekendtgørelsen gælder ikke for Grønland.
Ministeriet for Fødevarer, Landbrug og Fiskeri, den 11. december  

 1997 Henrik Dam Kristensen / Thomas Fich Bilag Gruppe A - Stoffer med anabolisk virkning og forbudte stoffer Gruppe B - Veterinære lægemidler, herunder ikke registrerede stoffer,  

 som kan anvendes i veterinært øjemed, og forurenende stoffer.
 (* 1) Bekendtgørelsen indeholder bestemmelser, der gennemfører dele af  

 Rådets direktiv 96/23/EF, EF-Tidende 1996 L 125, s 10.
