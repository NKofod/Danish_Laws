 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Undervisningsministeren bemyndiges til indtil 1.  

 april 1976 til udbygningen af universiteterne i København, Odense og Århus at  

 anvende et samlet beløb på 1.250 mill. kr.
§ 2.  I folketingsåret 1968-69 fremsættes der for  

 folketinget lovforslag om, hvor den fremtidige udbygning af Københavns  

 universitet skal gennemføres, og om erhvervelse af de dertil fornødne  

 arealer.
Samtidig fremsættes forslag om den geografiske placering af nye  

 centre for højere uddannelse, hvis oprettelse skal indgå i den samlede  

 planlægning af de højere uddannelsers udbygning.
 Stk. 2.  Undervisningsministeren bemyndiges til at  

 videreføre forberedelsen og gennemførelsen af allerede projekteret eller  

 planlagt udbygning af Københavns universitets lægevidenskabelige og  

 matematisk- naturvidenskabelige fakulteter.
 § 3.  Lovforslag om de bevillingsmæssige rammer for  

 universitetsudbygningen efter 1. april 1976 fremsættes for folketinget senest  

 i folketingsåret 1974-75.
 Givet på Amalienborg, den 31. maj 1968.
 Under Vor Kongelige Hånd og Segl.
 FREDERIK R.
 /Helge Larsen.
