Indledning Denne anvisning knytter sig til Arbejdsministeriets bekendtgørelse nr. 85  

 af 19. februar 1996 om ændring af bekendtgørelse om supplerende regler om  

 indretning af elevatorer m.v. (stoldøre m.v.).
Bekendtgørelsen indeholder krav om faktisk forrigling af etagedøres  

 sikkerhedslåse og krav om, at forriglingen skal være foretaget, inden  

 elevatorstolen forlader etagen.
Bekendtgørelsen indeholder endvidere krav om  

 sikring af elevatorstolens adgangsåbninger ved anvendelse af stoldøre eller  

 lignende for elevatorer opstillet før den 29. juni 1995. For elevatorer  

 indrettet med skakt af glas gælder kravet om sikring af elevatorstolens  

 adgangsåbninger ligeledes for elevatorer opstillet efter den 29. juni 1995.  

 Endelig indeholder bekendtgørelsen krav om etablering af kommunikationsmidler  

 i alle elevatorer opstillet før den 29. juni 1995 og krav til udformningen af  

 sådant kommunikationsmiddel.
 Anvisningen giver nærmere retningslinier for, hvorledes de nævnte krav i  

 almindelighed kan opfyldes for elevatorer.
Arbejdstilsynet kræver, at elevatorer er indrettet i overensstemmelse med  

 anvisningen eller på anden lige så forsvarlig måde.
I særlige tilfælde, hvor  

 de konkrete omstændigheder gør det nødvendigt, kan Arbejdstilsynet dog stille  

 yderligere krav.
1. Område Denne anvisning gælder for elevatorer, der er bestemt til person- og/eller  

 godstranport.
 Anvisningen gælder ikke for paternoster-elevatorer og godselevatorer, der  

 kun anvendes til transport af gods, og hvor skaktadgangsåbningen ikke er  

 højere end 1 m, samtidig med at åbningens nederste kant er mindst 0,75 m over  

 gulvhøjde.
 Elevatorer, som er dødmandsknapbetjent, er ikke omfattet af afsnit 3 om  

 sikring af elevatorstolens adgangsåbninger, såfremt hastigheden ikke  

 overstiger 0,15 m/sek.
 Godselevatorer er ikke omfattet af afsnittene 3 og 4.
2. Aflåsning af etagedøre 2.1 Funktionskrav 2.1.1 Den faktiske forrigling skal være foretaget, inden stolen forlader  

 etagen.
Dette indebærer, at det skal overvåges, at låseriglen rent faktisk er  

 i korrekt indgreb med dørbladets låseblik, inden stolen sætter sig i  

 bevægelse.
2.2 Indretningskrav 2.2.1 Det skal ved hjælp af en elektrisk sikkerhedskontakt i fast  

 forbindelse med riglen overvåges, at låseriglen har bevæget sig ud af låsen.  

 Der skal endvidere foretages en overvågning af, om låseriglen derved er gået  

 i faktisk indgreb med dørbladets låseblik.
 Overvågningen af den faktiske forrigling (fejllukkesikringen) kan være en  

 selvstændig enhed i låsen med egen elektrisk kontakt, eller den kan være  

 mekanisk koblet til låseriglen og dermed via rigelkontakten elektrisk koblet  

 til elevatorens sikkerhedskreds.
 2.2.2 Kravet om faktisk forrigling vil normalt medføre, at der  

 skal etableres enten centralforrigling eller bevægelig låsebane på stolen.
 2.2.3 Dørlåse skal mindst være udført i overensstemmelse med  

 kravene i DS/EN 81-1. Krav til elektrisk sikkerhedsudstyr m.v. er anført i  

 standardens afsnit 13 og 14.
 2.2.4 Fejllukkesikringen kan bl.a. indrettes ud fra følgende  

 forskellige principper:
 Såfremt eksisterende låse kan ombygges, således at de opfylder kravet om  

 faktisk forrigling, vil dette ligeledes være en acceptabel løsning.
2.2.5 Ved indkøring til etagen kan det tillades, at  

 rigelkontakt(er) og dørkontakt overkobles, når stolen befinder sig i den  

 foreskrevne døroplukkezone, således at døråbning kan påbegyndes, inden stolen  

 er standser ved etagen.
Overkoblingskontakten skal tvangsbrydes, inden stolen  

 forlader etagen.
 2.2.6 Medfører ovenstående, at der mellem stolens underside og  

 etagegulvet opstår en åbning, skal denne åbning afdækkes ved hjælp af en  

 skørtplade under elevatorstolen.
2.3 Undtagelser 2.3.1 For elevatorer med to ladesteder og en løftehøjde på ikke over 3 m  

 kan det tillades, at etagedørenes rigelkontakter overkobles i en dørzone på  

 op til 100 mm fra ladestedet, og at stolen således kan forlade etagen, inden  

 forriglingen er etableret.
Det skal dog sikres, at elevatoren standser, hvis  

 rigelkontakten ikke er sluttet, når dørzonen forlades.
 Overkoblingen af etagedørenes rigelkontakter i dørzonen må kun foretages  

 med en sikkerhedsafbryder,som tvangsbrydes, inden stolen forlader dørzonen.
3. Beskyttelsesanordninger mod klemning mellem  

 stoladgangsåbninger og skaktvæg 3.1 Stoldøre 3.1.1 Skal anvendes på alle elevatorer, hvor hastigheden er større end 0,7  

 m/sek., samt på elevatorer, hvor standsningslængden er større end 0,15 m, jf.  

 pkt. 3.9.
 3.1.2 Undtaget herfra er fx elevatorer, som anvendes af  

 kørestolsbrugere, som er bosiddende i eller har deres daglige gang i den  

 pågældende bygning, og som ved monteringen af stoldøre ikke længere kan  

 anvendes (dvs. at den fri indgangsåbning derved bliver mindre end 0,8 m bred,  

 og/eller den indvendige stollængde bliver mindre end 1,1 m). I disse tilfælde  

 kan elevatorstolens åbning forsynes med et fotocellearrangement, såfremt  

 elevatorens hastighed er mindre end eller lig med 1 m/sek., og skaktens  

 dørsider ikke er udført helt eller delvist af glas.
3.1.3 Undtaget er endvidere person- og persongodselevatorer, som  

 er opstillet på specielle steder, hvor børn under 15 år ikke har adgang, fx i  

 siloer, skortstene og antennemaster.
Det skal samtidig være forbundet med  

 væsentlige bygningsmæssige ændringer af elevatorskaktens dimensioner at  

 forsyne elevatorstolen med døre, der ikke formindsker stolens frie længdemål  

 eller det fri breddemål i adgangsåbningen med mere end 50 mm.
 I disse tilfælde kan der i stedet for stoldøre anvendes  

 fotocellearrangement, hvis elevatorens hastighed ikke overstiger 1,0 m/sek.,  

 og standsningslængden ikke overstiger 0,3 m.
Disse elevatorer skal da indrettes således, at de kun kan anvendes ved  

 brug af nøgle til aflåselig betjeningsanordning.
Personer, som anvender  

 elevatorerne, skal være instrueret i, hvorledes klemningsfare undgås og om  

 sikker brug af elevatoren i øvrigt.
 Det skal bemærkes, at elevatorer, der allerede er forsynet med stoldøre,  

 ikke kan fritages for kravet om stoldøre, selv om de opfylder ovenstående  

 betingelser.
3.2 Fotocellearrangement 3.2.1 Fotocellearrangementet kan anvendes i stedet for stoldøre på alle  

 elevatorer, hvor hastigheden er mindre end eller lig med 0,7 m/sek., og  

 standsningslængden samtidig er mindre end eller lig med 0,15 m.
3.2.2 Ved anvendelse af fotocellearrangement må den frie bredde af  

 skaktdørenes rektangulære observationsruder ikke være større end 60 mm, og  

 diameteren af runde observationsruder må ikke være større end 150 mm.
Døre og  

 større glasfelter, fx glasdøre med ramme, skal have et glasfelt på mindst 400  

 x 400 mm.
3.3 Indretningen af stoldøre 3.3.1 Som stoldøre kan fx anvendes skydedøre, foldedøre, gitterdøre,  

 svingdøre eller hejsedøre.
Dørene kan være automatisk virkende eller manuelt  

 betjente.
Dørene må ikke åbne udad mod skakten.
Svingdøre (2-delte klapdøre)  

 skal være selvlukkende og forsynet med bløde forkanter.
 3.3.2 Automatisk virkende døre skal være forsynet med anordning  

 til forhindring af klemning, jf. kravene til stoldøre i DS/EN 81-1 og EN  

 81-2.
3.3.3 Stoldørene skal være udført af tæt, vanskeligt brændbart  

 materiale.
De skal være solidt styret og ophængt samt være glatte og uden  

 farlige fremspring.
De skal kunne modstå en belastning som anført i kravene  

 til stoldøre i DS/EN 81-1 og EN 81-2. Det kan dog tillades, at der er  

 åbninger i stoldørene, når disse åbninger ikke er større end 3 x 40 mm eller  

 4 mm i diameter, og åbningerne samtidig ikke udgør mere end 30% af det  

 samlede stoldørsareal.
 3.3.4 Såfremt der anvendes sammenskydelige gitterdøre med større  

 åbninger end angivet i det foregående, skal den dørside, der vender ind mod  

 stolen, være beklædt i fuld højde med en kraftig beskyttelsesdug af fx  

 lærred, læder, gummilærred eller lignende materiale.
 3.3.5 Ved indbygning af stoldøre skal det sikres, at der er den  

 foreskrevne ventilation af stolen.
3.4. Indretning af fotocellearrangement 3.4.1 Dette arrangement kan bestå af vandrette lysstråler, der dækker hele  

 stolens indgangsåbning, og hvor afstanden mellem nederste stråle og  

 stolgulvet ikke er større end 30 mm.
Derefter kan afstanden mellem strålerne  

 være op til 50 mm.
Denne tæthed skal fotocellearrangementet have på mindst  

 500 mm af stolåbningens højde regnet fra gulvet.
Herover kan den lodrette  

 afstand mellem de vandrette stråler øges til 100 mm.
Afstanden fra  

 skaktvæggen til lysstrålernes centerlinie skal være mindst 30 mm og højst 60  

 mm.
 Afvigelser fra disse mål kan dog accepteres, såfremt alternative  

 placeringer vil give en bedre beskyttelse i det konkrete tilfælde.
3.5 Det elektriske styresystem 3.5.1 Det elektriske styresystem til dørkontakter på stoldøre og til  

 fotocellearrangementer er sikkerhedskredse/-udstyr og skal som sådan være i  

 stand til under alle forhold at standse elevatorens drivmaskineri ved at  

 afbryde energitilførslen til dette.
 De kredsløb og komponenter, som anvendes hertil, skal opfylde relevante  

 krav i pkt. 13 og pkt. 14 i DS/EN 81-1 og EN 81-2.
3.5.2 Ved anvendelse af stoldøre kan det accepteres, at  

 elevatorstolen inden for den foreskrevne døroplukkezone kan fortsætte sin  

 kørsel mod etagen, selv om stoldøren åbnes.
Det samme kan accepteres for  

 elevatorer med fotocellearrangement, således at elevatorstolen, hvis den er  

 inden for oplukkezonen, kan fortsætte sin kørsel mod etagen, selv om  

 fotocellen er brudt.
 3.5.3 Hvis elevatoren er indrettet således, at den ikke kan  

 fortsætte sin påpladskørsel som ovenfor beskrevet, må etagedøren ikke kunne  

 åbnes, før elevatoren er kørt på plads ved etagen.
3.5.4 Anvendes manuelt betjent stoldør, der ikke er selvlukkende,  

 kan det tillades, at elevatorstolen kan kaldes til en anden etage, selv om  

 stoldøren ikke er lukket, såfremt det med sikkerhed kan konstateres, at der  

 ikke befinder sig personer eller dyr i stolen.
Til at måle og kontrollere  

 dette kan der anvendes fx bevægeligt gulv eller andre fejlsikre  

 detekteringsanordninger.
Elektriske kredse og udstyr til overkobling af  

 sikkerhedskredse ved påpladskøring til etage og kørsel med åben stoldør samt  

 til detektering af personer og dyr i elevatorstolen er ligeledes  

 sikkerhedskredse og sikkerhedsudstyr, som skal opfylde relevante krav i pkt.  

 13 og 14 i DS/EN 81-1 og EN 81-2.
3.6 Igangsætning af elevatoren efter standsning på grund af brudt  

 fotocelle 3.6.1 Når en elevatorstol er standset, på grund af at en fotocellestråle i  

 stolåbningen er brudt, må igangsætning ikke kunne finde sted fra stoltryk  

 eller etagetryk, før lysstrålen igen er etableret, og der ved en bevidst  

 handling fra en person i stolen tilkendegives, at stolen ønskes igangsat.  

 Dertil skal stolens trykknapsystem være forsynet med en særskilt trykknap, en  

 såkaldt »reset«-knap, som ved påvirkning gør det muligt at  

 igangsætte elevatorstolen ved derefter at trykke på en af de normale  

 betjeningsknapper i stolen.
3.6.2 Reset-knappen skal være mindst 15 mm i diameter og være  

 tydeligt mærket med teksten GENSTART på et skilt anbragt umiddelbart ved  

 knappen.
De udvendige etagetryk, som er blevet gjort uvirksomme ved  

 afbrydelsen af fotocellestrålen, må først kunne anvendes, efter at elevatoren  

 er standset ved en etage, og en etagedør har været åbnet.
Det samme gælder  

 eventuelle akkumulerede kald i styresystemet.
3.7 Instruktion 3.7.1 I elevatorstolen skal der anbringes en lampe eller et lysskilt, der  

 aktiveres, når fotocellestrålen brydes, og først slukkes, når  

 GENSTART-knappen betjenes.
På et skilt ved lampen eller i lysskiltet skal  

 vises følgende tekst:
Sikkerhedsstop Fotocelle i døråbning er afbrudt 1. Er person eller genstand fastklemt, tilkald hjælp! 2. Har fotocellen været afbrudt af anden årsag, tyrk  

 på Genstart og herefter på etageknap.
3.8 Elevatorstolens vægt 3.8.1 Hvis elevatorstolens vægt forøges ved påbygning af stoldør, eller  

 stoldøre således at sikkerhedsfaktoren for bæremidlerne overskrides i forhold  

 til det tilladelige, eller andre sikkerhedsfaktorer/forhold ved elevatorens  

 drivmaskineri ikke kan overholdes, skal elevatorens nominelle  

 kapacitet/personantal reduceres tilsvarende, eller der skal træffes andre  

 tekniske foranstaltninger som fx udskiftning af bæremidler, drivmotor m.m.,  

 som svarer til den øgede belastning.
Sådanne udskiftninger vil som hovedregel  

 ikke medføre, at bestemmelserne for nyanlæg skal opfyldes.
3.9 Måling af elevatorens hastighed og standsningslængde 3.9.1 Værdierne, som er afgørende for, hvilken type af beskyttelse mod  

 klemning der skal etableres ved stolens indgangsåbninger, skal måles, inden  

 ændringen påbegyndes.
Såvel hastighed som standsningslængde skal måles under  

 belastnings- og førselsforhold, som under normale driftsbetingelser giver de  

 største værdier.
 3.9.2 Standsningslængden er den afstand, som elevatorstolen  

 bevæger sig, fra det tidspunkt hvor sikkerhedskredsen brydes, til  

 elevatorstolen er fuldstændigt standset.
3.9.3 Måling af hastighed skal foretages med en nøjagtighed på +-  

 0,05 m/sek. eller bedre.
Måling af standsningslængde skal foretages med en  

 nøjagtighed på +- 0,01 m eller bedre.
4. Kommunikationsmidler i elevatorstole 4.1 Ved et kommunikationsmiddel forstås såvel udstyr i elevatorstolen, som  

 udstyr til modtagelse af nødopkald fra elevatorstolen samt  

 kommunikationslinier mellem disse.
 4.2 I elevatorstolen opsættes et kommunikationsudstyr med tovejs  

 talekommunikation, således at det til enhver tid er muligt for indespærrede  

 let at komme i kontakt med en person, en overvågnings- eller vagtcentral  

 eller lignende.
4.3 Kommunikationsudstyret i elevatorstolen kan være udformet som  

 samtaleanlæg eller telefon.
Ved aktivering af kommunikationsmidlet skal det  

 forblive aktiveret, indtil modtageren af nødopkaldet foretager en bevidst  

 deaktivering.
Det er tilladt at indbygge anordninger, som forhindrer  

 utilsigtet aktivering af alarmen.
4.4 Nødopkald fra elevatorstolen skal kunne modtages døgnet rundt.  

 Kommunikationsmidlet skal foruden den normale spændingsforsyning være  

 etableret med en nødstrømsforsyning, der gør den normale funktion uafhængig  

 af den primære forsyning.
Nødstrømsforsyningen skal have en kapacitet til  

 mindst 6 timers normal drift.
Modtageren af nødopkald skal kunne berolige  

 indespærrede og være i stand til at sørge for, at der kommer kvalificeret  

 hjælp til frigørelse af indespærrede personer, herunder eventuelt tilkaldelse  

 af elevatorfirma.
 4.5 Kommunikationsmidlet skal være selvovervågende, således at  

 driftsfejl resulterer i en fejlalarm til modtageren af nødopkald fra  

 elevatoren.
 4.6 Det skal i alle tilfælde være muligt at se  

 betjeningsanordningen også i tilfælde af strømafbrydelse fx ved opsætning af  

 nødbelysning i elevatorstolen eller ved belysning af/i betjeningsanordningen.
 4.7 Når betjeningsanordningen til aktivering af nødsignalet i  

 elevatorstolen består af en knap, skal den være udført i overensstemmelse med  

 kravene i DS/EN 81-1 og EN 81-2.
5. Anmeldelse og besigtigelse 5.1 Etablering af foranstaltninger i overensstemmelse med ovenstående  

 punkter betragtes som ombygning, og der skal derfor ske anmeldelse og  

 besigtigelse af elevatoren, jf.
Arbejdsministeriets bekendtgørelse nr. 626 af  

 18. december 1980 om elevatorer, hejseværker, rulletrapper, rullefortove  

 o.l., § 14.
 5.2 Inden en elevator afleveres til brug efter ombygning, skal den  

 pågældende leverandør, installatør, reparatør, udlejer m.v. sørge for, at der  

 foretages anmeldelse til Arbejdstilsynet samt sikre sig, at Arbejdstilsynet  

 har foretaget besigtigelse og afprøvning og fundet den i forsvarlig stand.  

 Ejeren skal sikre sig, at besigtigelsen er foretaget, inden elevatoren tages  

 i brug.
Såfremt ombygningen udelukkende omfatter installation af  

 kommunikationsmiddel, jf. afsnit 4, skal Arbejdstilsynet ikke foretage  

 besigtigelse inden ibrugtagning.
I dette tilfælde skal der alene foretages  

 anmeldelse til Arbejdstilsynet.
5.3 Anmeldelsen foretages ved hjælp af en særligt blanket, som  

 udleveres af Arbejdstilsynet. (Form. nr.
B 139.96).
