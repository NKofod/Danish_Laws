AFSNIT 7-1 TIMEBETALING M.V.
FOR UNDERVISNING VED DE UNDER FKO OG VÆRNENE HØRENDE SKOLER OG KURSER Bilag: Oversigt over undervisningsniveauer.
1. Den militære undervisning ved forsvarets skoler bør  

 normalt varetages af faste lærere, der har denne tjeneste som  

 hovedbeskæftigelse.
Ansættelse af faste lærere og øvrigt skolepersonel  

 foretages under hensyntagen til en eventuel anvendelse af personellet ved  

 flere inden for et geografisk område beliggende skoler.
Såfremt det nødvendige antal faste lærere ikke er til rådighed, eller  

 uddannelsesmæssige, personelmæssige eller økonomiske forhold taler mod at  

 anvende faste lærere i visse fag, påhviler det forsvarets skoler m.v.,  

 forinden der antages timelærere mod særskilt betaling, at rette henvendelse  

 til den myndighed, hvorunder det pågældende fagområde må antages at henhøre,  

 og hvor den pågældende undervisning naturligt må kunne henføres til de  

 arbejdsopgaver, der påhviler myndigheden, for om muligt at få en lærer  

 stillet til rådighed, som kan varetage undervisningen som et led i  

 hovedstillingen.
Det bemærkes, at henvendelsen skal rettes til myndigheder og  

 ikke til enkeltpersoner.
Kan en sådan lærer ikke stilles til rådighed, er der gennem de udsendte  

 timebetalingsbestemmelser bl.a. åbnet mulighed for ansættelse af timelærere,  

 der har hovedbeskæftigelse i Forsvarsministeriet eller ved de under  

 Forsvarsministeriet hørende myndigheder, institutioner m.v.
For således ansat  

 personel, der påtager sig undervisningsvirksomhed som merarbejde, er det en  

 forudsætning for anvendelsen af de gældende timebetalingssater, at kravet om  

 fuld daglig tjeneste i hovedstillingen er opfyldt, evt. ved forskydelse af  

 den dagelige tjenestetid.
Under hensyntagen til mulighederne for at forskyde  

 tjenesten samt de særlige tillægsordninger, der er gældende for personel  

 under Forsvarsministeriet, kan sådanne timelærere højst - mod betaling -  

 udøve timelønnet lærervirksomhed ved en eller flere af forsvarets skoler i  

 sammenlagt 16 timer inden for en 4 ugers periode.
Undervisningens omfang kan  

 dog udstrækkes til indtil 48 timer inden for en 12 ugers periode, såfremt den  

 pågældende skriftlig erklærer ikke at have anden undervisning i den  

 omhandlede periode.
Erklæringen opbevares ved skolen sammen med  

 lønrapporteringsbilaget.
Opmærksomheden henledes på ref. a., pkt. 2.2,  

 hvorefter der maksimalt kan udbetales løn for 50 timers  undervisning pr.  

 semester (halvår) til personer, der er fuldtidsansatte andetsteds.
Det  

 påhviler undervisningsinstitutionen at forespørge personer, der ønskes ansat,  

 om de ovennævnte 50 timer er opbrugt.
Såfremt dette er tilfældet skal  

 dispensation indhentes ved den forhandlingsberettigede organisation, jf. ref.  

 a., pkt. 2.2., Bmk., og ref. a., pkt. 2.14., Bmk., 3. afsnit, og  

 Forsvarskommandoen underrettes om resultatet heraf, eller undervisningen skal  

 foregå som et led i hovedstillingen, d.v.s. uden timebetaling.
2. Bestemmelserne om timebetaling for undervisning  

 m.v. fremgår af ref.
I tilslutning hertil bemærkes følgende: - Betaling efter  

 satserne I-III kan kun finde sted med Forsvarskommandoens bemyndigelse. -  

 Satserne IV-VII kan anvendes i overensstemmelse med de i bilaget fastsatte  

 undervisningsniveauer, medmindre særlig bemyndigelse fra Forsvarskommandoen  

 foreligger. - For undervisning i praktiske fag ydes timebetaling med  

 halvdelen af den for sats VII fastsatte arbejdstimelønssats uanset  

 undervisningsniveau. - 1/2 timebetaling, jf. de udsendte bestemmelser om  

 midlertidig højere aflønning af officerer af linien (COII), stampersonel  

 m.fl., beregnes af den for det pågældende fag fastsatte arbejdstimelønssats  

 med tillæg af forberedelsestid, jf. i øvrigt afsnit 2-11, pkt. 5. - Der kan  

 ikke ydes særskilt betaling for transport i forbindelse med  

 timelærervirksomhed, medmindre Forsvarskommandoen ved særlig skrivelse har  

 meddelt bemyndigelse hertil. - Timebetalingsbestemmelserne kan ikke uden  

 Forsvarsministeriets bemyndigelse anvendes til vederlæggelse af det ved  

 skolerne fast tjenstgørende personels merarbejde. - Der er ikke adgang til at  

 antage timelærere til undervisning ud over det i ref. a. nævnte omfang,  

 medmindre fornøden dispensation er indhentet hos den pågældende  

 fagorganisation. - Annoncering efter timelærere sker ved internt  

 stillingsopslag, jf. ref. a., pkt. 2.15., i Forsvarskommandoens  

 stillingsoversigt.
Plan for den pågældendes tjenesteomlægning forudsættes  

 godkendt af den pågældendes chef.
Såfremt kvalificerede timelærere ikke opnås  

 ansat ved internt stillingsopslag, kan opslag ske i vedkommende faglige  

 tidsskrift ved henvendelse til Statens Informationstjeneste, Bredgade 20,  

 1260 København K.
Eventuelt opslag bør endvidere ske i et landsdækkende  

 dagblads søndagsudgave.
Opslag af timelærerstillinger, der er forudsat  

 konverteret til fuldtidsstillinger, kan kun ske efter særlig tilladelse fra  

 Forsvarskommandoen. - De i ref. a., pkt. 2.14, nævnte forhandlinger om  

 dispensationer vedrørende arbejdstimetal føres af vedkommende  

 undervisningsinstitution.
Kan nødvendige dispensationer ikke opnås efter de  

 fastsatte retningslinier forelægges sagen for Forsvarskommandoen.
 3. Censorvederlag ydes efter bestemmelserne i ref. b.  

 I tilslutning hertil bemærkes følgende: - Satserne for censorvederlag  

 inkluderer forberedelsestid og udgør betalingen for hver times  

 censorvirksomhed. - Forsvarskommandoen godkender normer for tidsforbrug i  

 forbindelse med censurering, herunder det antal opgaver, der kan censureres  

 pr. time. - Ved reserveofficers-, sergent-, korporal- og konstabelskoler, kan  

 der alene ydes censorvederlag for skriftlige prøver, idet censorvirksomhed  

 ved mundtlige eksaminer på disse skoler betragtes som beordret tjeneste. -  

 Der ydes godtgørelse for rejseudgifter m.v. i forbindelse med udøvelse af  

 censorvirksomhed efter de for tjenestemænd gældende regler. - Bestemmelserne  

 kan ikke finde anvendelse på det ved undervisningsinstitutionerne fast  

 tjenestgørende personel.
 4. Satser for timebetaling og censorvirksomhed fremgår  

 af KFF A.
BILAG til AFSNIT 7-1 OVERSIGT OVER UNDERVISNINGSNIVEAUER AFSNIT 7-2 YDELSER I FORBINDELSE MED INSTRUKTØR- OG FOREDRAGSVIRKSOMHED Ref.: FMN skr. 8.kt.364.40-1 og 2.5915 af 12 DEC 1966 m/bilag.
INSTRUKØR- OG FOREDRAGSVIRKSOMHED VED FORSVARETS MYNDIGHEDER 1. Den instruktør- og foredragsvirksomhed over for  

 forsvarets myndigheder, herunder underlagte myndigheder og skoler m.v., der  

 udøves af kommandomyndigheder, faglige myndigheder m.fl. vedrørende disse  

 myndigheders arbejdsområder, forvaltningsområder el.lign., betragtes som  

 tjeneste og giver ikke adgang til betaling, jf. ref. afsnit I, pkt. 10.
 2. Skoler, kurser m.v. skal til varetagelse af  

 instruktør- og foredragsvirksomhed i videst muligt omfang anvende personel  

 fra forsvaret, der har de pågældende emner som arbejdsområde.
 Afgørelse af, om det pågældende emne falder ind under en myndigheds  

 arbejdsområde, forvaltningsområde el.lign., træffes af myndighedens chef.
3. Er det ikke muligt at få en foredragsholder stillet  

 til rådighed ved henvendelse til myndigheder m.v., hvorunder det  

 arbejds-/forvaltningsområde, der ønskes belyst, må antages at henhøre, vil  

 der til foredragsholdere, der antages mod betaling, kunne ydes den for  

 undervisning ved forsvarets skoler fastsatte timebetaling, jf.
AFSNIT 7-1,  

 idet satsen fastsættes i relation til elevernes uddannelsesmæssige niveau.
 4. For Forsvarets Kursusinstitution og  

 Forsvarsakademiet gælder særlige regler.
 FOREDRAGSVIRKSOMHED VED CIVILE INSTITUTIONER OG FORENINGER M.V.
 5. Foredrag ved civile skoler, institutioner og  

 foreninger m.v., som har til formål at oplyse om forsvaret og  

 forsvarspolitiske emner med en vis tilknytning til forsvarets vilkår samt  

 meddelelse af erhvervsorientering o. lign., betragtes som tjeneste og giver  

 ikke adgang til betaling.
FÆLLES BESTEMMELSER 6. Der ydes ikke feriegodtgørelse for  

 foredragsvirksomhed.
 7. I forbindelse med instruktør- og  

 foredragsvirksomhed, der betragtes som tjeneste og for hvilken, der derfor  

 ikke ydes særskilt betaling, ydes godtgørelse for befordringsudgifter efter  

 de normalt for tjenesterejser gældende regler.
AFSNIT 7-3 VEDERLAG FOR UDARBEJDELSE AF REGLEMENTER M.V., LÆREBØGER SAMT OVERSÆTTELSESARBEJDER Udarbejdelse af reglementer, lærebøger, materielbeskrivelse m.v. samt  

 oversættelsesarbejder skal i størst mulig udstrækning udføres af personel i  

 stillinger, hvortil sådant arbejde naturligt kan henregnes.
 I tilfælde, hvor dette undtagelsesvis ikke er muligt, og arbejdet derfor  

 må udføres af andet personel, sendes - såfremt arbejdet må udføres uden for  

 normal tjenestetid - begrundet indstilling til Forsvarskommandoen om  

 bemyndigelse til at iværksætte arbejde mod  betaling.
 Indstillingen skal bl.a. indeholde oplysning om navn, tjenestestilling og  

 tjenestested på vedkommende, der skal udføre arbejdet, anslået sideantal,  

 betalingssats samt for så vidt angår lærebøger o.l. til brug ved skolerne en  

 vurdering af mulighederne for anvendelse af materialet ved andre skoler.
 Efter Forsvarskommandoens bestemmelse vederlægges omhandlede arbejder med  

 de i afsnit 8-2, skema 27 nævnte beløb.
 Betalingen dækker alle arbejdsydelser m.v. i forbindelse med udarbejdelse  

 og revision af reglementer, lærebøger m.v., herunder brevkurser, og er  

 samtidig betaling for den fulde ophavsret til det udarbejdede materiale, som  

 ved betalingen overdrages til forsvaret.
 Det pålægges myndigheder, der meddeles bemyndigelse til at lade  

 reglementer og lærebøger m.v. udarbejde mod betaling at indgå skriftlig  

 aftale herom med vedkommende forfatter(e) m.fl. med bemærkning om, at den  

 fulde ophavsret til det pågældende materiale er overdraget til forsvaret.  

 Udkast til aftalen bilægges indstillingen om bemyndigelse til arbejdets  

 iværksættelse, medmindre arbejdet iværksættes inden for rammerne af en  

 generel bemyndigelse.
 Genpart af aftalen med henvisning til den af Forsvarskommandoen meddelte  

 bemyndigelse til arbejdets iværksættelse og til FKOBST Ø.560-2, afsnit 7-3  

 indsendes inden arbejdet påbegyndes til Forsvarskommandoen med efterretning  

 til Rigsrevisionen.
 For myndigheder under Forsvarskommandoen erstatter denne bestemmelse de  

 ved Forsvarsministeriet skrivelse 364.33-211.1053 af 18 MAR 1968 fastsatte  

 bestemmelser.
