Pressenævnets kendelse i sag nr. 12-70-00396 Resumé Klager  en person  klagede over blogindlægget Motorvej eller losseplads på blogsektionen på Avisen.dk.
 Pressenævnets formand udtaler:
 Det er Pressenævnets opfattelse, at debatsider, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
Blogindlægget på Avisen.dk er en sådan uredigeret envejskommunikation skrevet af udefrakommende, hvor der ikke er foretaget nogen journalistisk udvælgelse inden offentliggørelsen.
Blogindlægget er derfor ikke omfattet af medieansvarsloven.
Klagen hører derfor ikke under nævnets kompetence og afvises, jf. medieansvarsloven § 43, stk. 2, nr. 1 Klagen afvises uden realitetsbehandling.
 [Klager] har klaget til Pressenævnet over blogindlægget Motorvej eller losseplads tilføjet den 10. december 2012 af brugeren [Person A] på blogsektionen på Avisen.dk, idet han mener, at god presseskik er tilsidesat.
[Klager] har til støtte for klagen bl.a. anført, at han selv er lastbilchauffør og kender den omtalte chauffør og dennes vognmand.
Indlægget er krænkende for hele branchen.
 Pressenævnets formand udtaler:
 Det er Pressenævnets opfattelse, at debatsider, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
Blogindlægget på Avisen.dk er en sådan uredigeret envejskommunikation skrevet af udefrakommende, hvor der ikke er foretaget nogen journalistisk udvælgelse inden offentliggørelsen.
Blogindlægget er derfor ikke omfattet af medieansvarsloven.
Klagen hører derfor ikke under nævnets kompetence og afvises, jf. medieansvarsloven § 43, stk. 2, nr. 1.
 Klagen afvises uden realitetsbehandling.
