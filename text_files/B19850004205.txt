§ 1 I indenrigsministeriets bekendtgørelse nr. 201 af 29. april 1981 om  

 kassation i kommunernes arkiver affattes bestemmelserne om skolepsykologen i  

 afsnit 10 i bilaget til bekendtgørelsen således:
»A.
Bevares skal:
 1. Korrespondance af principiel betydning.
 2. Gruppeundersøgelser, videnskabelige undersøgelser  

 m.m.
B.
Kasseres skal:
Alle skolepsykologiske rapporter, journaler, kartoteker og  

 skolemodenhedsprøver.
Materialet skal kasseres ved udgangen af det skoleår, i  

 hvilket eleven udskrives af folkeskolen, med mindre vedkommende elev eller  

 forældremyndighedens indehaver ønsker materialet opbevaret på skolen.  

 Kassationsfristen er i så fald 10 år.
C.
Kasseres må:
 1. Lister over børn, der får specialundervisning.  

 Kassationsfrist: 10 år efter at eleven er udskrevet af folkeskolen.
2. Korrespondance med overordnede myndigheder og  

 koncepter til indberetninger og statistik.
Kassationsfrist: 10 år.
Med hensyn til arkivmateriale hos skolelæge og den kommunale  

 børnetandpleje henvises til afsnit 7.« § 2 Bekendtgørelsen, der gælder for det materiale, som er i kommunens  

 besiddelse, træder i kraft den 1. marts 1985.
