(Til samtlige statsamter,  

 revaliderings- og pensionsnævn, Den Sociale Sikringsstyrelse og Den  

 Sociale Ankestyrelse) På baggrund af beslutningsforslag (B60) fremsat i Folketinget i november  

 1997 om øget troværdighed og gennemsigtighed vedrørende lægekonsulenternes  

 virksomhed, og den efterfølgende debat i pressen om praktiserende  

 lægers/speciallægers og lægekonsulenters opgaver i forbindelse med  

 pensionsmyndighedernes afgørelser i førtidspensionssager, finder  

 Socialministeriet, at der er behov for at præcisere lægers opgaver i  

 forbindelse med behandlingen af førtidspensionssager.
Den aktuelle debat udspringer af, at pensionsmyndighederne - ifølge  

 pressen - i konkrete tilfælde har tilsidesat speciallægers erklæringer.
Det  

 påstås, at pensionsmyndighederne har truffet forkerte afgørelser, når  

 pensionsmyndighederne ikke har fulgt lægernes synspunkter om ansøgers  

 eventuelle pensionsberettigelse.
Det fremføres ligeledes i debatten, at  

 pensionsmyndighederne af egen drift derfor burde tage et stort antal sager op  

 påny.
 Pensionslovens regler om lægers medvirken til førtidspensionssager.
Efter pensionsloven er det kommunalbestyrelsen, revaliderings- og  

 pensionsnævnet eller Den Sociale Ankestyrelse, som træffer afgørelser om ret  

 til pension, herunder også pensionstypen.
Pensionsmyndigheden skal træffe  

 afgørelse ud fra en samlet vudering af alle relevante oplysninger, dvs. bl.a.  

 oplysninger om de helbredsmæssige, sociale og arbejdsmarkedsmæssige forhold i  

 sagen.
 Når der træffes en afgørelse, som er til ugunst for borgeren, skal den  

 begrundes sagligt på baggrund af alle de nævnte forhold, ikke blot de  

 lægelige forhold.
 Efter pensionsloven skal læger således hverken tage stilling til  

 spørgsmålet om berettigelse til pension eller en eventuel pensionstype.  

 Myndigheden, der træffer afgørelse om førtidspension, forudsættes at sørge  

 for, at lægerne, der afgiver erklæringer om ansøgers ret til førtidspension,  

 får præciseret deres opgaver.
 Den praktiserende læges/speciallægens opgave er, på baggrund af en  

 undersøgelse i en erklæring, at beskrive ansøgerens helbredsmæssige  

 situation.
Lægekonsulentens opgave i forbindelse med pensionsmyndighedens afgørelse i  

 førtidspensionssager, er alene at bistå myndigheden med at klarlægge  

 indholdet af andre lægers erklæringer.
Lægekonsulenten træffer ikke  

 afgørelser og må ikke tilkendegive selvstændige synspunkter om hvorvidt  

 ansøgeren samlet set opfylder lovens betingelser for at få pension.
I  

 begrundelsen for afgørelsen om førtidspension kan der derfor ikke henvises  

 til eventuelle synspunkter fra lægekonsulenten om pensionsberettigelse m.v.
Misforståelser i den igangværende debat Som nævnt har der i den aktuelle debat været rejst kritik af, at  

 pensionsmyndighederne ved afgørelser om førtidspension har  

 "tilsidesat" speciallægernes vurderinger.
I debatten har det været  

 særdeles uklart, om der er tale om egentlige lægeerklæringer eller tale om  

 lægernes synspunkter om pensionsberettigelse.
I de tilfælde, hvor den praktiserende læge/speciallægens erklæringer alene  

 indeholder en beskrivelse af ansøgerens helbredsmæssige forhold, skal denne  

 erklæring indgå - sammen med andre relevante oplysninger - i den samlede  

 vurdering af, om ansøgeren opfylder betingelserne for førtidspension.
Der er  

 derfor ikke under nogen omstændigheder grundlag for at tale om, at  

 lægeerklæringer kan tilsidesættes, men de kan afhængigt af forholdene i den  

 enkelte sag få større eller mindre betydning.
Lægeerklæringer kan indeholde synspunkter, der rækker ud over en  

 redegørelse for ansøgerens helbredsmæssige forhold, fx synspunkter om  

 pensionsberettigelse.
Som nævnt er det efter pensionsloven ikke lægerne, der  

 træffer afgørelse om førtidspension, men pensionsmyndigheden.
Der skal derfor  

 ses bort fra lægernes synspunkter om pensionsberettigelse.
 Pensionsmyndigheden bør tage initiativer, der udelukker sådanne  

 synspunkter i fremtidige erklæringer.
Socialministeriet skal præcisere På baggrund af den aktuelle debat om lægers opgaver i  

 førtidspensionssager, skal det præciseres:
- at det over for pensionsmyndighedens sagsbehandlere på pensionsområdet  

 præciseres, at det er pensionsmyndigheden, der har ansvaret for og træffer  

 afgørelse om førtidspension - at afgørelsen indeholder en fyldestgørende begrundelse, herunder  

 oplysninger om hvilke hensyn pensionsmyndigheden i den konkrete situation har  

 lagt til grund for afgørelsen - at det over for lægekonsulenten præciseres, at denne alene skal bistå  

 pensionsmyndigheden under sagens behandling vedrørende de helbredsmæssige  

 oplysninger - at praktiserende læger/speciallæger alene skal beskrive de  

 helbredsmæssige forhold - at pensionsmyndigheden tager kontakt til eventuelle praktiserende  

 læger/speciallæger, hvis der afgives synspunkter om ansøgerens  

 pensionsberettigelse og eventuel erhvervsevne - at det tilkendegives over for praktiserende læger/speciallæger, at  

 erklæringer for fremtiden under ingen omstændigheder må indeholde synspunkter  

 om pensionsberettigelsen.
Østre Landsrets dom af 19. december 1997 Der har i forbindelse med presseomtalen om pensionsmyndighedernes  

 afgørelser i pensionssager været henvist til en dom afsagt af Østre Landsret  

 den 19. december 1997. Denne dom ændrer efter Socialministeriets opfattelse  

 ikke på den gældende retstilstand.
Revaliderings- og pensionsnævnet, som har truffet afgørelse i sagen, er i  

 den konkrete sag blevet underkendt og forpligtet til at give  

 pensionsansøgeren en højere førtidspension.
Den Sociale Ankestyrelse har i  

 forbindelse med socialministerens svar på et spørgsmål fra Folketingets  

 Socialudvalg om dommen oplyst følgende:
"Efter gennemgangen af dommen og Østre Landsrets præmisser herfor er  

 det imidlertid Ankestyrelsens vurdering, at der ikke på grundlag af den  

 afsagte dom er belæg for at antage, at offentlige pensionsmyndigheder ikke må  

 tilsidesætte synspunkter om ansøgerens eventuelle pensionsberettigelse, som  

 lægerne har givet udtryk for i deres lægeerklæringer." Der er derfor ikke grundlag for - som det har været fremført af pressen -  

 at pensionsmyndighederne af egen drift skal genoptage sager, når der er  

 truffet afgørelse om pensionsberettigelse eller pensionstype, som ikke svarer  

 til den praktiserende læge/speciallægens synspunkter.
 Til orientering kan det oplyses, at Socialministeriet sammen med  

 Kommunernes Landsforening har sendt en tilsvarende orienteringsskrivelse med  

 en præcisering af lægernes opgaver i pensionssager til kommunerne.
