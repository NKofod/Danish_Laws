 Efter Henstilling fra Dansk Brandværns-Komite og efter Forhandling med  

 Justitsministeriets tilsynsførende Ingeniør bestemmer Direktoratet for  

 Fængselsvæsenet herved, at der fremtidig vil være at foretage aarlige  

 Eftersyn og Eftermaalinger for Isolationsfejl af de elektriske Installationer  

 i Arresthusene.
 Eftersynet og Eftermaalingen, der bør foretages umiddelbart før den 1.  

 Marts, kan overdrages den Installatør, der normalt anvendes ved Arresthuset  

 til Installations- og Reparationsarbejder, saaledes at Eftersynet udføres i  

 Regning.
Eftermaalingen bør omfatte Afprøvning af Lysgrupper og Kraftledninger;  

 Prøven foretages med Induktionsapparat og skal omfatte Ledningernes indbyrdes  

 Modstand og deres Modstand til Jord.
Af Installatøren udarbejdes der en  

 Rapport over de forskellige Gruppers og Installationers Isolationsmodstand  

 med Angivelse af eventuelle Fejl, og i Rapporten bør Installatøren derhos  

 oplyse, om der ellers maatte være noget at bemærke ved Installationen.
Paa  

 Rapporten anføres Størrelsen af Installatørens Honorar for Eftersynet.
 Rapporten over Eftersynet afleveres til Justitsministeriets tilsynsførende  

 Arkitekt ved dennes aarlige Bygningssyn over Arresthuset.
 Der vedlægges en Genpart af nærværende Skrivelse til Udlevering til  

 Arrestforvareren.
 Til samtlige Arrestinspektører.
