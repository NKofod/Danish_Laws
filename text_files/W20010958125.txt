Pressenævnet bemærkede indledningsvis, at bladet havde erkendt  

 at have bragt urigtige oplysninger, og nævnet udtalte i den anledning  

 sin kritik.
Nævnet fandt ikke tilstrækkeligt grundlag for at  

 udtale kritik i anledning af den skete rettelse eller i anledning af, at  

 klager ikke havde fået forelagt advokatens udtalelse i rettelsen forud  

 for offentliggørelsen.
Endelig fandt nævnet, at bladet burde  

 have forelagt klager udtalelserne fra advokaten vedrørende klagers  

 mulige afgivelse af falsk vidneforklaring, idet disse oplysninger var egnet  

 til at skade klager.
Ved ikke at forelægge klager udtalelserne havde  

 bladet på dette punkt handlet i strid med god presseskik, og  

 nævnet udtalte sin kritik.
Kendelse fra Pressenævnet i sag nr.  

 74/2001 [K] har klaget over en artikel bragt i Thisted Dagblad den  

 7. juni 2001, idet han mener, at god presseskik er tilsidesat.
I artiklen med overskriften "Stridigheder omkring  

 erstatning fortsætter" fremgik af en underrubrik, at "Erstatningssag: Dansk Anodiserings Industris  

 advokat kæmper stadig med at hive penge ud af virksomhedens tidligere  

 direktør, som sidste år blev dømt for bedrageri mod  

 virksomheden." I artiklen hed det:
 "I kølvandet på en lang og sej retssag,  

 som Dansk Anodiserings Industri, DAI, i Thisted siden 1998 har ført  

 mod den tidligere direktør, [K], der ved Vestre Landsret i marts i  

 år fik stadfæstet en dom for bedrageri mod DAI for 1,35 millioner  

 kroner, er der nu udsigt til yderligere retssager for at få pengene  

 tilbagebetalt i henhold til en frivillig aftale med [K].
Ifølge det frivillige forlig skal [K], der nu  

 afsoner en fængselsdom på to års fængsel for  

 bedrageriforholdet, tilbagebetale millionbeløbet blandt andet ved salg  

 af en ejendom i Frankrig og andre værdier.
Der har været en del  

 tovtrækkeri omkring ferieboligen i Frankrig og en autocamper, som DAI´s  

 advokater, straks efter sagen blev indledt i 1998, foretog udlæg i.  

 DAI´s advokat  Jacob  Schousgaard bekræfter overfor de Bergske Blade,  

 at han har politianmeldt [K] for at have solgt ferieboligen til to danskere  

 på trods af, at der var udtaget pant i boligen.
Salget har  

 ifølge  Jacob  Schousgaard fundet sted uden at [K] har gjort  

 køberne opmærksom på, at der var foretaget udlæg i  

 den franske feriebolig.
Politiet i Assens har efterforsket denne del af  

 sagen, og der er nu ifølge  Jacob  Schousgaard rejst sigtelse mod [K]  

 for dokumentfalsk.
Vidneforklaring Salget af autocamperen, der ligeledes ifølge  Jacob  

  Schousgaard er foretaget udlæg i, bliver nu undersøgt med  

 henblik på at rejse sigtelse for falsk vidneforklaring.  

 Kriminalpolitiet i Thisted bekræfter overfor De Bergske Blade, at sagen  

 er blevet drøftet med  Jacob  Schousgaard, og her venter man blot  

 på en tilbagemelding fra ham, før forholdet kan efterforskes til  

 bunds.
Sagen er nemlig den, at [K] ifølge  Jacob  

  Schousgaard i en civil retssag i Thisted er blevet underkendt, idet han  

 under en fogedsag har påstået, at autocamperen er blevet solgt  

 til anden side inden DAI´s advokater nåede at foretage udlæg i  

 den.
Det er en sag, der startede som en almindelig fogedsag, men som nu efter  

 al sandsynlighed ender med en sigtelse mod [K] for falsk vidneforklaring.
For  

 påstanden om, at autocamperen i strid med sandheden, blev solgt inden  

 udlægget blev foretaget, fremførte [K] også under  

 vidneansvar i Vestre Landsret.
Ifølge  Jacob  Schousgaard er  

 påstanden usand, hvilket han dokumenterer med, at man i civilretten  

 valgte at tilsidesætte udsagnet, idet man ikke troede på [K]s  

 forklaring med det hurtige salg.
- Jeg er nu ved at undersøge, om der  

 strafferetsligt kan rejses sigtelse for falsk vidneforklaring, for [K]  

 fremsatte jo også påstanden i Vestre Landsret under vidneansvar,  

 da dommen i bedragerisagen blev prøvet.
Og det er strafbart, siger  

  Jacob  Schousgaard.
Lang vej endnu Han oplyser tillige, at der er begyndt at indgå  

 småbeløb fra [K] til DAI, men der er meget lang vej før  

 de 1,35 millioner kroner er tilbagebetalt.
Dertil kommer, at DAI har betalt  

 over en million kroner i sagsomkostninger, som skal betales for egen  

 regning.
Men virksomheden er i dag still going og er ved at komme  

 oven vande efter bedragerisagen, som dog stadig spøger i kulissen i  

 form af røde tal på egenkapitalen og et foreløbigt  

 beskedent resultat.
Den nye direktør  Per  Buck ser dog  

 fortrøstningsfuldt på fremtiden, og ser nu kun frem til, at de  

 sidste retslige efterspil får en ende, så sagen endeligt kan  

 blive skrinlagt." Den 11. juli 2001 bragte bladet en artikel med  

 følgende overskrift:
"Sigtelse ikke rejst endnu." I artiklen hed det:
"RETTELSE: De Bergske Blade bragte den 7. juni 2001  

 en artikel om de fortsatte stridigheder mellem Dansk Anodiserings Industri  

 (DAI) i Thisted og virksomhedens tidligere direktør [K], som afsoner  

 en dom på to års fængsel for bedrageri mod DAI.
Vestre  

 Landsret stadfæstede dommen på to års fængsel i  

 januar 2000, og ikke i marts 2001, som det fremgik af artiklen.
Desuden skrev  

 vi, at der var rejst sigtelse mod [K] for dokumentfalsk i forbindelse med, at  

 han har solgt sin feriebolig i Frankrig til to danskere.
Det skete på  

 trods af, at der ifølge DAIs advokat var taget pant i ejendommen  

 på virksomhedens vegne.
Det afviser [K].
Denne sag efterforskes stadig  

 af politiet i Assens, fordi en del af efterforskningen foregår med  

 franske myndigheder som mellemled og derfor tager længere tid.
DAIs  

 advokat,  Jacob  Schousgaard, venter fortsat, at der rejses sigtelse mod [K]  

 for dokumentfalsk eller bedrageri, så snart efterforskningen er  

 afsluttet.
De Bergske Blade beklager fejlene.
 Klageren har anført, at bladet i artiklen har bragt  

 injurier og udtalelser fra Dansk Anodiserings Industri ApS´s advokat om mangt  

 og meget uden forud for offentliggørelsen at have taget kontakt til  

 klager.
Klageren har oplyst, at han ikke i marts i år fik  

 stadfæstet en dom.
Klager har desuden ikke lavet dokumentfalsk  

 vedrørende en ejendom i Frankrig.
Ejendommen blev solgt via en fransk  

 ejendomsmægler, og der var ikke pant i ejendommen.  

 Ejendomsmægleren og de franske myndigheder kontrollerede dette  

 før salget af ejendommen.
Klager påpeger, at der ikke  

 ifølge Assens Politi er registreret en sigtelse hos dem.
Der er ikke  

 konkret og dokumenteret materiale til at understøtte påstandene,  

 og der er ingen beviser for påstandene omkring huset i Frankrig.  

 Artiklen er ærekrænkende.
 Klageren har yderligere vedrørende salget af  

 autocamperen oplyst, at han ikke tabte en sag i Thisted, men at Dansk  

 Anodiserings Industri tværtimod ankede sagen til Landsretten.
Klageren har anført, at oplysningerne om, at der nu  

 er begyndt at indkomme små beløb, er chokerende ytringer over  

 for offentligheden.
Der er løbende blevet tilbagebetalt samt modregnet  

 fra sommer 1998 og fremad.
Det har ikke været muligt for klager at  

 få kvitteringer fra Dansk Anodiserings Industri, der viser korrekte  

 datoer for beløbs tilbagevenden til virksomheden.
Klageren har videre anført, at det dementi, som  

 bladet bragte den 11. juli 2001, er fremstillet således, at man stadig  

 krænker klagers omdømme.
Et dementi skal ikke indeholde  

 ikke-berigtigede nye injurier og bagvaskelse.
Oplysningerne fra advokat  

  Jacob  Schousgaard om, at han forventer en ny sigtelse, hører ikke  

 hjemme i et dementi.
Det er stærkt krænkende at  

 offentliggøre, hvad advokaten forventer, uden at bladet først  

 tager kontakt til klager.
Klageren har endelig anført, at bladet til  

 stadighed undlader at tage kontakt til klager forud for  

 offentliggørelse af artikler vedrørende klagers person.
Bladet  

 skal presseetisk være objektivt og upartisk over for begge parter,  

 hvilket ingenlunde indtil dato har været tilfældet med hensyn til  

 bladets artikler.
Bladet har over for nævnet erkendt, at det var en  

 fejl, at det i artiklen blev oplyst, at klagers bedragerisag blev  

 stadfæstet i Vestre Landsret i marts 2001. Det var i en anden sag  

 imellem samme parter, at Vestre Landsret afsagde dom i marts 2001. Det var  

 ligeledes en fejl, at det af artiklen fremgik, at der var rejst sigtelse mod  

 klager for dokumentfalsk i forbindelse med, at han havde solgt sin feriebolig  

 i Frankrig.
Politiet i Assens har meddelt, at sagen stadig efterforskes,  

 fordi en del af efterforskningen foregår med franske myndigheder som  

 mellemled og derfor tager længere tid.
Advokaten for Dansk Anodiserings  

 Industri ,  Jacob  Schousgaard, forventer fortsat, at der rejses sigtelse for  

 dokumentfalsk eller bedrageri.
 Bladet har oplyst, at disse to faktuelle fejl er blevet  

 berigtiget af bladet den 11. juli 2001. Bladet har videre henvist til, at  

 bladet den 26. juni 2001 bragte en artikel med udtalelser fra klager, hvor  

 han blandt andet oplyste, at han har indfriet 750.000 kr. af de 1,35 mio.  

 kr., som han af Vestre Landsret er blevet dømt til at betale tilbage  

 til virksomheden.
Bladet har med hensyn til autocamperen anført, at  

 man i artiklen den 7. juni 2001 gengav advokat  Jacob  Schousgaards  

 udtalelser om de overvejelser, han har gjort sig om, hvorvidt der  

 "strafferetligt kan rejses sigtelse for falsk vidneforklaring mod Bladet har i den forbindelse anført, at bladet ikke  

 er forpligtet til at forelægge en advokats overvejelser om nye  

 sigtelser i sagen for klager, før man offentliggør dem.  

 Udtalelserne må naturligvis stå for advokatens egen regning.
 I sagens behandling har følgende  

 nævnsmedlemmer deltaget:
 Axel Kierkegaard, Aage Lundgaard, Ulrik Holmstrup og  

 Kirsten Dyregaard.
 Pressenævnet udtaler:
Det fremgår af de vejledende regler for god  

 presseskik, at det er mediernes opgave at bringe korrekt information, og at  

 det så langt det er muligt, bør kontrolleres, om de oplysninger,  

 der gives, er korrekte, ligesom oplysninger, som kan være skadelige,  

 krænkende eller virke agtelsesforringende for nogen, skal  

 efterprøves i særlig grad, først og fremmest ved  

 forelæggelse for den pågældende.
Det fremgår  

 endvidere, at berigtigelse af urigtige meddelelser skal finde sted på  

 redaktionens eget initiativ, hvis og så snart kendskab til fejl af  

 betydning i de bragte meddelelser indgår.
Pressenævnet bemærker, at bladet har erkendt  

 at have bragt urigtige oplysninger om, at der skulle være rejst  

 sigtelse mod klager for dokumentfalsk i forbindelse med salget af dennes  

 feriebolig i Frankrig og vedrørende datoen for Vestre Landsrets  

 afgørelse i bedragerisagen.
Nævnet finder, at bladet herved har  

 handlet i strid med god presseskik, og nævnet udtaler sin kritik.
 Nævnet finder, at bladets rettelse af de forkerte  

 faktiske oplysninger kunne have fremstået tydeligere, og at gengivelse  

 af advokat  Jacob  Schousgaards udtalelse burde være undladt.  

 Nævnet finder imidlertid ikke tilstrækkeligt grundlag for at  

 udtale kritik hverken i anledning af den skete rettelse eller i anledning af,  

 at klager ikke har fået forelagt advokatens udtalelse forud for  

 offentliggørelsen.
Nævnet finder endvidere, at bladet burde have  

 forelagt klager udtalelserne fra advokat  Jacob  Schousgaard  

 vedrørende klagers mulige afgivelse af falsk vidneforklaring, idet  

 disse oplysninger er egnet til at skade klager.
Ved ikke at forelægge  

 klager udtalelserne har bladet handlet i strid med god presseskik, og  

 nævnet udtaler tillige på dette punkt sin kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Thisted Dagblad at offentliggøre følgende:
"Kendelse fra Pressenævnet Den 7. juni 2001 bragte Thisted Dagblad en artikel, der  

 omhandlede en strid om tilbagebetaling af et beløb, som [K] har  

 forpligtet sig til at betale i henhold til et forlig med Dansk Anodiserings  

 Industri, som han er blevet dømt for at have begået bedrageri  

 over for. [K] har klaget til Pressenævnet, idet han finder, at bladet  

 har tilsidesat god presseskik.
Det fremgår af de vejledende regler for god  

 presseskik, at det er mediernes opgave at bringe korrekt information, og at  

 det så langt det er muligt, bør kontrolleres, om de oplysninger,  

 der gives, er korrekte, ligesom oplysninger, som kan være skadelige,  

 krænkende eller virke agtelsesforringende for nogen, skal  

 efterprøves i særlig grad, først og fremmest ved  

 forelæggelse for den pågældende.
Det fremgår  

 endvidere, at berigtigelse af urigtige meddelelser skal finde sted på  

 redaktionens eget initiativ, hvis og så snart kendskab til fejl af  

 betydning i de bragte meddelelser indgår.
Pressenævnet bemærker, at bladet har erkendt  

 at have bragt urigtige oplysninger om, at der skulle være rejst  

 sigtelse mod klager for dokumentfalsk i forbindelse med salget af dennes  

 feriebolig i Frankrig og vedrørende datoen for Vestre Landsrets  

 afgørelse i bedragerisagen.
Nævnet finder, at bladet herved har  

 handlet i strid med god presseskik, og nævnet udtaler sin kritik.
 Nævnet finder, at bladets rettelse af de forkerte  

 faktiske oplysninger kunne have fremstået tydeligere, og at gengivelse  

 af advokat  Jacob  Schousgaards udtalelse burde være undladt.  

 Nævnet finder imidlertid ikke tilstrækkeligt grundlag for at  

 udtale kritik hverken i anledning af den skete rettelse eller i anledning af,  

 at klager ikke har fået forelagt advokatens udtalelse forud for  

 offentliggørelsen.
Nævnet finder endvidere, at bladet burde have  

 forelagt klager udtalelserne fra advokat  Jacob  Schousgaard  

 vedrørende klagers mulige afgivelse af falsk vidneforklaring, idet  

 disse oplysninger er egnet til at skade klager.
Ved ikke at forelægge  

 klager udtalelserne har bladet handlet i strid med god presseskik, og  

 nævnet udtaler tillige på dette punkt sin kritik af bladet.
København, den 21. november 2001 Axel Kierkegaard, Aage Lundgaard, Ulrik Holmstrup og  

 Kirsten Dyregaard." Afsagt den 21. november 2001.
