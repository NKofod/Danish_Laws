Nr LSF 159 Forslag til Lov om ændring af lov om Dansk Landbrugs Realkreditfond  

 (Ophævelse af eneretten) Fremsat af Kirsten Jacobsen (FP) Kim Behnke (FP) Aage Brusgaard (FP) Niels  

 Højland (FP) den 16. januar 1996 § 1 I lov om Dansk Landbrugs Realkreditfond, jf. lovbekendtgørelse nr. 979 af  

 5. december 1994, foretages følgende ændringer:
 1. § 2 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Dansk Landbrugs Realkreditfond (DLR) har i henhold til de gældende  

 bestemmelser i lov om DLR faktisk monopol på realkreditbelåning af ejendomme  

 til jordbrugsmæssig virksomhed, dvs. til landbrug, gartneri, skovbrug og  

 lign., i intervallet 45-70 pct. af ejendommens værdi.
 Baggrunden for denne monopolstilling har været et ønske om at sikre en  

 forsigtig udlånspolitik baseret på et indgående kendskab til de pågældende  

 erhverv, idet en del af lånegrundlaget udgøres af besætninger, driftsinventar  

 og lign.
 Imidlertid er denne monopolstilling klart uheldig af mange grunde.
 For det første betyder den manglende konkurrence, at det i sig selv bliver  

 dyrere for de pågældende virksomheder at belåne deres ejendomme, idet der  

 ikke er nogen konkurrence på omkostningssiden.
For det andet betyder monopolet, at DLR er i stand til at blokere for  

 andre og billigere realkreditbelåninger.
I en lang række tilfælde vil andre  

 realkreditinstitutter kunne tilbyde en samlet belåning, som vil være  

 billigere end DLR's.
Dette kan imidlertid ikke lade sig gøre på grund af  

 DLR's eneret.
For det tredje har monopolstillingen også uheldige konsekvenser for  

 lånekonverteringer, idet DLR som efterstillet panthaver skal spørges i denne  

 forbindelse.
Det får sådanne sager til at trække ud eventuelt helt bortfalde,  

 såfremt DLR ikke vil rykke.
 Der kan heller ikke være sikkerhedsmæssige eller andre grunde til ikke at  

 lade andre realkreditinstitutter komme ind på dette område, idet de  

 eksisterende institutter i lighed med realkreditbelåningen af ejendomme til  

 industriformål besidder den tilstrækkelige ekspertise til vurdering af  

 ejendomme til landbrug m.v.
Bemærkninger til lovforslagets enkelte bestemmelser Til § 1 Til nr. 1 Dansk Landbrugs Realkreditfonds eneret til at yde realkreditlån til  

 ejendomme, som anvendes til landbrug, gartneri, skovbrug og lignende  

 jordbrugsmæssig virksomhed i intervallet 45-70 pct. af ejendommens værdi,  

 ophæves, således at realkreditinstitutter omfattet af realkreditloven  

 ligeledes får adgang til at yde lån til de nævnte ejendomme i det pågældende  

 interval.
DLR kan herefter vælge at fortsætte som hidtil blot på ændrede  

 konkurrencevilkår eller omdanne sig til et realkreditinstitut efter  

 realkreditloven.
Til § 2 Det foreslås, at loven træder i kraft efter bekendtgørelsen i Lovtidende.
Efter 2. behandling den 24. maj 1996 § 1 I lov om Dansk Landbrugs Realkreditfond, jf. lovbekendtgørelse nr. 979 af  

 5. december 1994, som ændret ved § 2 i lov nr. 353 og § 7 i lov nr. 354,  

 begge af 6. juni 1995, foretages følgende ændringer:
 1. § 2 ophæves.
§ 2 Landbrugs- og fiskeriministeren fastsætter tidspunktet for lovens  

 ikrafttræden.
