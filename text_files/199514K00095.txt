Nr BTL 95 Betænkning over Forslag til lov om forskningsrådgivning   

 Nr L 95 1995-96, 1. samling Afgivet af Forskningsudvalget Afgivet: 19960208 Udvalget har behandlet lovforslaget i nogle møder og har herunder stillet spørgsmål til forskningsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Aarhus Universitet, DJØF, Forskningsrådenes Formandskollegium, Landbrugsraadet, Statens Jordbrugs- og Veterinærvidenskabelige Forskningsråd, Statens Naturvidenskabelige Forskningsråd og Statens Teknisk-Videnskabelige Forskningsråd.
 Der er af forskningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af Det  

 Konservative Folkepartis medlemmer) lovforslaget til vedtagelse med de  

 af forskningsministeren stillede ændringsforslag.
 Flertallet er enig i de intentioner, der ligger bag lovforslaget om  

 forskningsrådgivning, for så vidt angår oprettelsen af Danmarks Forskningsråd  

 og de offentlige forskningsudvalg.
De nuværende forskningsråd forslås derved opretholdt indtil videre.
Der er  

 inden for de seneste år sket en vis omlægning af forskningsrådenes  

 fondsfunktion, således at den i dag i større omfang bygger på  

 forskningsindsatser af længere varighed inden for strategisk prioriterede  

 forskningsområder.
Flertallet opfordrer til, at denne udvikling fortsat  

 styrkes.
Flertallet ser ingen modsætning i at fremme dette samtidig med, at  

 rådene fortsat har ordinære midler stillet til rådighed til egen disponering.
 Flertallet har et stort ønske om at gøre op med de stivnede mønstre i den  

 traditionelle disciplinopdeling, der genspejles i de nuværende forskningsråd.  

 Hvordan dette konkret udmøntes i antal råd og disses hovedområder, skal  

 afklares.
Derfor er der i ændringsforslag nr. 10 lagt op til, at Danmarks  

 Forskningsråd inden den 1. oktober 1996 skal komme med en indstilling til  

 forskningsministeren om forskningsrådenes fremtidige struktur og  

 organisering.
Forskningsministeren har tilkendegivet, at han vil drøfte  

 indstillingen med udvalget.
 Flertallet ser et behov for, at der ved siden af de forhold, der er  

 reguleret i forvaltningsloven og offentlighedsloven, fastsættes nærmere  

 regler for de statslige forskningsråds behandling af ansøgninger med hensyn  

 til habilitet, ekstern evaluering, herunder evaluering ved udenlandske  

 bedømmere, og udformning af begrundede afslag.
Udvalget er orienteret om, at en arbejdsgruppe nedsat af de nuværende  

 forskningsråds formandskollegium for øjeblikket kortlægger de særlige  

 habilitetsproblemer, der opstår i forbindelse med forskningsrådenes  

 fondsfunktion.
Arbejdsgruppen vil komme med forslag til fælles fremtidige  

 regler og procedurer til sikring af habilitet i rådssystemet.
Arbejdsgruppen  

 vil ligeledes behandle rådenes praksis med hensyn til efterlevelse af  

 forvaltningslovens krav vedrørende begrundelser for afslag på ansøgninger.  

 Arbejdsgruppens rapport forventes afgivet i juni 1996.
Flertallet har taget til efterretning, at forskningsrådene vil behandle  

 arbejdsgruppens anbefalinger.
Forskningsministeren har tilkendegivet, at han  

 i forlængelse heraf vil drøfte rådenes forvaltningspraksis med udvalget i  

 forbindelse med Danmarks Forskningsråds indstilling til forskningsministeren  

 om forskningsrådenes fremtidige struktur og organisering.  

 Forskningsministeren vil ligeledes efter § 7 i den gældende lov om  

 Forskningspolitisk Råd og forskningsråd kunne fastsætte regler for rådenes  

 behandling af ansøgninger.
Forskningsministeren har endvidere tilkendegivet,  

 at han i denne sammenhæng også ønsker at drøfte forskningsrådenes  

 sekretariats fremtidige status i forhold til Forskningsministeriet med  

 udvalget.
 Et mindretal inden for flertallet (Venstres medlemmer af udvalget)  

 bemærker supplerende, at Venstre støtter lovforslaget, selv om Venstre gerne  

 havde set, at lovgivningen på forskningsområdet holdes samlet i en lov.
 På baggrund af de mange forskellige holdninger til strukturen omkring de  

 statslige forskningsråd er det dog acceptabelt at give denne del af  

 lovforslaget yderligere tid til at finde sin rigtige form.
Når Danmarks Forskningsråd ifølge ændringsforslag nr. 10 den 1. oktober  

 1996 afgiver sin indstilling om forskningsrådenes fremtidige organisering og  

 struktur, forventer Venstre, at loven om Danmarks Forskningsråd og offentlige  

 forskningsudvalg og loven om forskningsråd efter indgående drøftelser i  

 udvalget kan samles i en og samme lov.
Herved opnås den overskuelighed og  

 sammenhæng, som dansk forskning kan have glæde af.
 Et mindretal (Det Konservative Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
Mindretallet bemærker, at lovforslaget i sin oprindelige form tog sigte på  

 en ændret struktur af dansk forskningsrådgivning.
Selv om lovforslaget i den  

 ændrede form fastholder de nuværende seks forskningsråd, finder Det  

 Konservative Folkeparti, at der med den nyindsatte § 01 (ændringsforslag nr.  

 10) lægges op til en ændring, der ikke er gennemskuelig.
Lovforslaget bør  

 efter Det Konservative Folkepartis opfattelse fremsættes som et samlet  

 lovforslag, så alle konsekvenser kan ses som et hele.
 Det er ligeledes Det Konservative Folkepartis opfattelse, at der med  

 lovgivningen lægges op til en så kraftig styrkelse af det tværfaglige element  

 og til en øget ministerindflydelse, at det ikke vil være fremmende for den  

 styrkelse af dansk forskning, der er tiltrængt.
 ÆndringsforslagAf forskningsministeren, tiltrådt af et  

flertal (udvalget med undtagelse af KF):
 Til titlen 1) Titlen affattes således:
»Forslag til Lov om Danmarks Forskningsråd og offentlige forskningsudvalg og  

 ændring af lov om Forskningspolitisk Råd og forskningsråd«.
 Til § 1 2) Paragraffen affattes således:
 »§ 1. Til fremme og koordinering af dansk forskning oprettes  

 Danmarks Forskningsråd og et antal offentlige forskningsudvalg.
 Stk. 2. Forskningsministeren opretter Danmarks Forskningsråd.
Stk. 3. Øvrige ministre opretter offentlige forskningsudvalg i  

 samråd med forskningsministeren.« Til § 2 3) I stk. 3 ændres »de statslige forskningsråd  

 og« til: »forskningsrådene,».
 Til § 3 4) Stk. 2 affattes således:
»Stk. 2. Formændene for forskningsrådene vælger af deres  

 midte et medlem af Danmarks Forskningsråd.« Til § 4 5) Overskriften »De statslige forskningsråd«  

 udgår.
 Til §§ 4-10 6) Paragrafferne udgår.
 Til § 11 7) I paragraffen udgår ordene »og de statslige  

 forskningsråds«.
 Til § 17 8) I stk. 3 ændres »de statslige  

 forskningsråd« til: »forskningsrådene«.
 Til § 19 9) Paragraffen affattes således:
»§ 19. Forskningsministeren kan fastsætte regler for Danmarks  

 Forskningsråd vedrørende beskikkelsesperiodernes længde i forbindelse med  

 gennemførelsen af loven.« Ny paragraf 10) Efter § 20 indsættes som ny paragraf:
»§ 01. Danmarks Forskningsråd afgiver senest den 1. oktober  

 1996 indstilling til forskningsministeren om en fremtidig struktur for og  

 organisering af forskningsrådene.« Til § 21 11) Paragraffen affattes således:
 »§ 21. Loven træder i kraft dagen efter bekendtgørelsen i  

 Lovtidende.
 Stk. 2. I lov nr. 346 af 24. maj 1989 om Forskningspolitisk Råd og  

 forskningsråd foretages følgende ændringer:
 1. Titlen affattes således:
 »Lov om forskningsråd«. 2. I § 1, stk. 1,  

 udgår ordene »Forskningspolitisk Råd og«.
 3. §§ 2-4 ophæves.
 4. I § 5, stk. 1, nr. 2, ændres »Forskningspolitisk  

 Råd« til: »Danmarks Forskningsråd«.
 5. I § 5, stk. 1, nr. 3, indsættes efter »offentlige  

 myndigheder« ordene: », offentlige forskningsudvalg«.
 6. § 6, stk. 1, 2. pkt., ophæves.
 7. I § 7 udgår ordene »Forskningspolitisk Råds  

 og«.
Stk. 3. Danmarks Forskningsråd overtager Forskningspolitisk Råds  

 rettigheder og forpligtelser.' Bemærkninger Til nr. 1-11 Der er opnået bred politisk enighed om ikke med dette  

 lovforslag at søge de eksisterende forskningsråds struktur og organisering  

 ændret.
I stedet foreslås det, jf. ændringsforslag nr. 10, at Danmarks  

 Forskningsråd senest den 1. oktober 1996 skal afgive instilling om  

 forskningsrådenes fremtidige struktur og organisering til  

 forskningsministeren.
Ændringsforslagene er alene konsekvensændringer i forhold hertil, sådan at  

 den nuværende regulering af forskningsrådenes virke i lov nr. 346 af 24. maj  

 1989 om Forskningspolitisk Råd og forskningsråd opretholdes.
Lovforslaget  

 omfatter herefter alene oprettelsen af Danmarks Forskningsråd til erstatning  

 for Forskningspolitisk Råd og oprettelsen af de offentlige forskningsudvalg.
Sonja Mikkelsen (S) Poul Andersen (S) Helen Beim (S) Inger Bierbaum (S)  

 Lis Greibe (S) Kjeld Rahbæk Møller (SF) fmd.
Elsebeth Gerner Nielsen (RV)  

 Hardy Hansen (S) Jørn Jespersen (SF) Mariann Fischer Boel (V) Anders Mølgaard  

 (V) nfmd.
Tove Fergo (V) Henning Urup (V) Jens Jørgensen (KF) H.P.  

 Clausen (KF) John Vinther (KF) Niels Højland (FP) Enhedslisten,  

 Centrum-Demokraterne og Dansk Folkeparti havde ikke medlemmer i udvalget.
