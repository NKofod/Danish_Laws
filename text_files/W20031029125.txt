Kendelse afsagt af Tvistighedsnævnet den 4. marts 2003  

 sag 43.2002 Mellem klageren, elev A, født den  

 8. september 1982, og indklagede, virksomhed B, blev den 3. januar 2002  

 indgået  

 uddannelsesaftale, hvorefter klageren skulle uddannes som kok med  

 uddannelsesperiode fra den 11.oktober 2001  

    

  

 til den 31. december 2003.
 Klagerens organisation,  

  

 RestaurationsBranchens  

  

 Forbund, har ved klageskrift  

 modtaget den 1.november 2002 indbragt sagen for Tvistighedsnævnet med påstand  

 om, at indklagede tilpligtes at betale til klageren 52.971,56 kr.
Indklagede har ikke svaret i sagen.  

 Klageren har oplyst, at indklagede er taget under konkursbehandling den  

 20.december 2002. Advokat C har i en skrivelse af 24. februar 2003 til nævnet  

 oplyst, at konkursboet ikke indtræder i den verserende sag Klageren har givet personligt møde  

 for nævnet og afgivet forklaring.
Klageren har  

    

  

 forklaret bl.a., at han ophævede ansættelsesforholdet den 24.februar  

 2002, idet indklagede ikke honorerede hans krav på forskellige  

 tillægsydelser,  

 ligesom indklagede trods krav herom ikke havde søgt om godkendelse som  

 praktiksted eller kontaktet   Tekniske Skole.
Klageren  

  

  

 har til  

 støtte for sin påstand anført, at klageren har krav på at blive stillet  

 således, at han aflønnes som almindelig ufaglært arbejder, da hans arbejde  

 reelt ikke har haft karakter af elevarbejde.
Som følge heraf er også  

 klagerens  

 krav på overtidsbetaling, forskudt  

  

 tidstillæg  

  

 og  

 søndagstillæg beregnet efter fagets overenskomstmæssige grundløn.
Klageren  

 har  

 endelig gjort gældende, at ansættelsesaftalen var mangelfuld, og at der som  

 følge heraf skal betales en godtgørelse på 5.000 kr.
I sagens behandling har som faste  

 medlemmer af Tvistighedsnævnet deltaget Mogens Kroman (formand), advokat Tine  

 B.
Skyum og konsulent Pernille Knudsen (begge Dansk Arbejdsgiverforening),  

 samt  

 konsulent Ane K.
Lorentzen  

    

  

 og konsulent  

 Astrid Dahl (begge Landsorganisationen i Danmark). Derudover har som særligt  

 sagkyndigt medlem deltaget faglig sekretær Nils Lønstrup, RBF og  

 advokatfuldmægtig  

 Karina Rasmussen, HTS.
 Tvistighedsnævnets  

 bemærkninger:
 Der er ikke grundlag for at anse  

 ansættelsesaftalen for at være i strid med loven om ansættelsesbeviser.
Nævnet lægger klagerens oplysninger  

 om ansættelsesforholdet til grund, og finder således, at klageren var  

 berettiget til at ophæve uddannelsesaftalen som groft misligholdt af  

 indklagede.
Som følge heraf har klageren krav på erstatning, der skal  

 fastsættes med udgangspunkt i nævnets sædvanlige praksis herfor, jf.  

 erhvervsuddannelseslovens § 65, stk. 1.
Indklagede var ikke godkendt som  

 praktiksted ved indgåelsen af uddannelsesaftalen, og indklagede gjorde trods  

 påkrav herom intet for at blive godkendt.
Som følge heraf fastsættes  

 erstatningen  

    

  

 til 35.000 kr.
Nævnet finder  

 endvidere, at klageren har krav på tillæg, dog opgjort efter elevsatserne,  

 således at der tilkommer klageren overtidsbetaling med 5.990 kr., forskudt  

  

 tidstillæg  

  

 med 2.371,85 kr. og søndagstillæg med 1.099,28  

 kr. eller i alt 44.461,13 kr.
 T h i  

    

  

 b e s t e m  

  

 m  

  

 e s  

 :
 Indklagede, virksomhed B, skal  

 inden 14 dage til klageren, elev A, betale 44.461,13 kr.
 Hver part betaler sine egne  

 omkostninger.
 Denne kendelse kan senest 8 uger  

 efter nævnets afgørelse indbringes for domstolene.
