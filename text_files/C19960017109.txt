1. Skikassen må højst rage 90 cm ud fra selve bussens  

 karosseri, og 2. skikassen skal være så meget smallere end  

 karosseriet, at kassen ved den skarpest mulige svingning ikke beskriver en  

 større bue end karosseriets bageste hjørne.
 Reglerne finder tillige anvendelse for udenlandske busser.
Montering af skikasse på en dansk registreret turistbus medfører  

 synspligt, idet køretøjets egenvægt forøges med mere end 50 kg, når den  

 monteres med skikasse (registreringsbekendtgørelsens § 21, stk. 1, nr. 4).  

 Bussen skal synes og godkendes i flere udførelser samt anmeldes til  

 registrering.
I forbindelse med synet vil Statens Bilinspektion bl.a. sikre,  

 at køretøjet opfylder Detailforskrifter for Køretøjers krav til fri passage  

 gennem nødudgange.
 Justitsministeriets cirkulæreskrivelse af 9. januar 1989 om kørsel med  

 skikasser på turistbusser ophæves hermed.
