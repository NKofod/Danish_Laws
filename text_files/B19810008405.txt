 I medfør af § 29, stk. 3, i lov nr. 258 af 8. juni 1979 om varmeforsyning  

 fastsættes følgende:
§ 1.  Gas- og varmeprisudvalget består af 1 formand og  

 13 andre medlemmer, som udnævnes af energiministeren.
Formanden og 7 af  

 medlemmerne skal være uafhængige af forsynings- og kommunale interesser og  

 skal repræsentere forbrugerinteresser samt juridisk, nationaløkonomisk,  

 regnskabsmæssig og teknisk sagkundskab.
Af de øvrige 6 medlemmer udnævnes 1  

 medlem efter indstilling fra Danske Elværkers Forening, 1 medlem efter  

 indstilling fra Danske Fjernvarmeværkers Forening, 1 medlem efter indstilling  

 fra Dansk Olie & Naturgas A/S, 1 medlem efter fælles indstilling fra  

 naturgasdistributionsselskaberne, 1 medlem efter indstilling fra Kommunernes  

 Landsforening, og 1 medlem efter fælles indstilling fra Københavns kommune og  

 Frederiksberg kommune.
 Stk. 2.  Energiministeren udpeger blandt udvalgets  

 medlemmer en næstformand, som under formandens forfald fungerer i hans sted.
 Stk. 3.  Efter indhentet udtalelse fra udvalget kan  

 energiministeren udpege op til 2 tilforordnede til udvalget.
 § 2.  Udvalgets sekretariatsforretninger varetages af  

 monopoltilsynets direktorat, der modtager og opbevarer de i henhold til  

 lovens § 28, stk. 1, foretagne anmeldelser.
 Stk. 2.  Med hensyn til varetagelsen af de til  

 monopoltilsynets direktorat henlagte sekretariatsforretninger finder  

 bestemmelserne i regulativ for monopoldirektoratet, § 3, § 4, stk. 1 og 4, §§  

 6 og 7 og §§ 9-11 tilsvarende anvendelse.
§ 3.  Udvalgets formand og næstformand forbereder  

 sagernes forelæggelse for udvalget.
Formanden tilrettelægger og leder  

 udvalgets møder.
§ 4.  Udvalget afholder møde på de af udvalget  

 vedtagne mødedage, og i øvrigt når formanden finder anledning hertil, eller  

 når 4 medlemmer fremsætter ønske om afholdelse af møde til behandling af  

 nærmere angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling, og være vedlagt det fornødne materiale.
 Stk. 3.  Medlemmer, der er forhindret i at give møde,  

 skal give monopoldirektoratet meddelelse herom.
Stk. 4.  Monopoldirektoratets direktør og underdirektør  

 deltager i udvalgets møder.
Efter formandens bestemmelse kan andre af  

 direktoratets ansatte tilkaldes til møderne.
 § 5.  På udvalgets møder behandles sager af principiel  

 eller væsentlig samfundsmæssig eller økonomisk betydning.
 Stk. 2.  På udvalgets møder aflægger direktøren  

 beretning om sekretariatets virksomhed samt om afgørelser truffet af  

 formanden i henhold til stk. 3.
Stk. 3.  Er en sag så påtrængende, at den ikke kan  

 afvente et udvalgsmøde, afgøres den af formanden.
Beretning om således trufne  

 afgørelser gives på det nærmest følgende møde i udvalget.
Stk. 4.  Under varetagelsen af udvalgets daglige  

 forretninger kan sekretariatet uden forelæggelse for udvalget træffe  

 afgørelse i konkrete sager i overensstemmelse med udvalgets faste praksis  

 eller de af udvalget tilkendegivne retningslinier.
Beretning om således  

 trufne afgørelser gives på det nærmest følgende møde i udvalget.
 Stk. 5.  Udvalget kan til enhver tid af sekretariatet  

 begære sig meddelt alle fornødne oplysninger.
 Stk. 6.  Direktøren og udvalgets enkelte medlemmer samt  

 de tilforordnede kan begære en sag gjort til genstand for behandling i  

 udvalget.
 § 6.  Udvalget er beslutningsdygtigt, når mindst  

 halvdelen af medlemmerne er til stede.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.
 § 7.  Er et medlem af særlige grunde forhindret i at  

 deltage i et enkelt udvalgsmøde, og er der sager af særlig interesse for  

 medlemmet på mødets dagsorden, kan medlemmet sende en stedfortræder efter  

 forudgående aftale med formanden.
 Stk. 2.  Er et medlem af særlige grunde forhindret i at  

 deltage i udvalgets arbejde i en længere periode, skal energiministeren  

 udnævne en stedfortræder efter reglerne i § 1.
 § 8.  Udvalgets afgørelser skal meddeles skriftligt og  

 indeholde oplysning om de forhold og synspunkter, som har været bestemmende  

 for afgørelsen.
§ 9.  Ved afgivelse af oplysninger om tekniske  

 hemmeligheder kan den, der skal afgive oplysningerne, over for udvalgets  

 formand fremsætte begæring om, at oplysningerne ikke afgives over for det  

 samlede udvalgs medlemmer.
Formanden afgør herefter, i hvilket omfang og  

 under hvilken form oplysningerne under hensyn til forholdenes beskaffenhed  

 bør gives.
 § 10.  Udvalgets medlemmer og deres eventuelle  

 stedfortrædere samt de tilforordnede er under ansvar efter borgerlig  

 straffelovs § 152 forpligtet til over for alle uvedkommende at hemmeligholde,  

 hvad de igennem deres virksomhed bliver vidende om.
§ 11.  Der udfærdiges referater af udvalgets møder.  

 Referaterne skal indeholde trufne afgørelser med angivelse af de forhold og  

 synspunkter, der har været bestemmende for afgørelsen.
I tilfælde af  

 afstemning angives resultatet heraf.
Referater af udvalgets møder  

 underskrives af formanden på udvalgets vegne og opbevares sammen med de for  

 udvalget forelagte redegørelser og bilag af monopoldirektoratet.
