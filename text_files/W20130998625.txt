Offererstatningslovens § 6 a  egen skyld eller accept af risiko, nævnets j.nr. 13-520-02453 Ansøger søgte i n.j.nr. 13-520-02453 om godtgørelse for svie og smerte efter at have været udsat for et knivstik.
 Nævnet besluttede at nedsætte den tilkendte godtgørelse for svie og smerte med 1/3.
Nævnet lagde ved sin afgørelse vægt på, at der forud for det knivstik, som ansøger var blevet påført, var opstået gensidigt skubberi mellem skadevolder og ansøger, og at ansøger herefter havde tildelt skadevolder en skalle, hvorefter skadevolder stak ansøger med en kniv.
Nævnet fandt på den baggrund grundlag for at nedsætte ansøgers godtgørelse med 1/3.
