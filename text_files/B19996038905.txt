Teknisk forskrift.
Tildeling af opretholdelse  

 af akkreditering (TF2) I medfør af § 10, stk. 2 og 3, og § 16, stk. 4, i lov om  

 erhvervsfremme, jf. lovbekendtgørelse nr. 323 af 25. April 1996, samt  

 i tilslutning til Erhvervsfremme Styrelsens bekendtgørelser om  

 akkreditering af laboratorier til teknisk prøvning m.v., om  

 akkreditering af virksomheder til certificering af personer, produkter og  

 systemer samt til inspektion, og om akkreditering til certificering af  

 miljøstyringssystemer og til miljøverifikation,  

 fastsættes:
Kapitel 1 Afgrænsning og formål § 1. Forskriften vedrører ansøgere  

 om akkreditering samt akkrediterede laboratorier, certificeringsorganer,  

 inspektionsorganer og miljøverifikatorer.
I det følgende er de  

 samlet benævnt "akkrediterede".
§ 2. De generelle betingelser for tildeling og  

 opretholdelse af akkreditering tillige med reglerne for suspendering og  

 tilbagetrækning af akkreditering er anført i ovennævnte  

 bekendtgørelser.
I denne Tekniske Forskrift er de generelle  

 betingelser uddybet.
Kapitel 2 Tildeling af akkreditering § 3. Tildeling af akkreditering er betinget af  

 opfyldelse af alle kriterier i den eller de relevante bekendtgørelser,  

 Tekniske Forskrifter og standarder.
 Stk. 2. Alle korrigerende handlinger foranlediget af  

 mangler og afvigelser konstateret ved bedømmelsen skal være  

 godkendt af DANAK, før akkreditering tildeles.
 Stk. 3. Hvor særlige forhold tilsiger det, kan  

 DANAK beslutte, at afhjælpningen af mangler og afvigelser kan foretages  

 efter tildelingen af akkreditering, dersom manglerne og afvigelserne ikke  

 vedrører de kriterier, der skal være opfyldt for at være  

 kvalificeret til at udføre de akkrediterede aktiviteter.
Kapitel 3 Opretholdelse af akkreditering § 4. Opretholdelse af akkrediteringen er betinget  

 af, at den akkrediterede overholder regler og vilkår for  

 akkrediteringen, fortsat besidder den nødvendige faglige kompetence,  

 og at de akkrediterede ydelser foretages korrekt og fagligt kvalificeret,  

 samt at det kan dokumenteres, at der er fornøden rutine til at  

 udføre opgaverne.
 Stk. 2. Overholdelse af betingelserne for akkrediteringen  

 overvåges af DANAK bl.a. ved periodiske tilsyn.
 § 5. Konstateres der afvigelser eller mangler i  

 kvalitetsstyringssystemet eller i øvrige forhold i grundlaget for  

 akkrediteringen, skal afhjælpende handlinger straks  

 iværksættes og udføres inden en frist godkendt af  

 DANAK.
Stk. 2. De tilhørende korrigerende handlinger skal  

 godkendes af DANAK og være udført inden en tidsfrist godkendt af  

 DANAK.
Der kan normalt maksimalt accepteres en tidsfrist på 3  

 måneder.
 § 6. Konstateres der afvigelser eller mangler, der  

 bevirker væsentlig kvalitetsforringelse af det faglige niveau af de  

 akkrediterede ydelser, skal disse afvigelser eller mangler bringes i orden  

 ved korrigerende handlinger, inden de pågældende ydelser  

 videreføres.
Stk. 2. På afvigelsesrapport eller i  

 besøgsrapport anføres, at det indstilles til DANAK s ledelse,  

 at der er en forudsætning for opretholdelse af akkrediteringen, at de  

 akkrediterede ydelser på det pågældende område  

 stilles i bero, indtil de korrigerende handlinger er udført og  

 godkendt af DANAK.
Den akkrediteredes evt. bemærkninger til  

 indstillingen vedlægges afvigelses- eller besøgsrapporten.
 Stk. 3. DANAK meddeler derefter den akkrediterede  

 betingelserne for opretholdelse af akkrediteringen på det  

 pågældende område og termin for gennemførelse af de  

 korrigerende handlinger.
 Stk. 4. Betingelserne for opretholdelse af  

 akkrediteringen vil typisk være:
 ·  

 	Der må ikke udstedes rapporter, certifikater, attester mv. inden  

 for det pågældende akkrediteringsområde.
 ·  

 	Berørte akkrediterede ydelser skal stilles i bero, indtil  

 korrigerende handlinger er udført og godkendt af DANAK.
 ·  

 	Nye opgaver må ikke påbegyndes, før de korrigerende  

 handlinger er udført og godkendt af DANAK.
Kapitel 4 Berostillelse og suspendering § 7. En akkrediteret kan anmode om, at en  

 akkreditering stilles i bero for hele akkrediteringsområdet eller en  

 del deraf for en given tid, dersom den akkrediterede er forhindret i at  

 overholde regler og vilkår for akkrediteringen, herunder ikke  

 længere besidder nødvendig faglig kompetence på det  

 pågældende område.
Stk. 2. En akkreditering kan bevilges stillet i bero i op  

 til 6 måneder.
Herefter betragtes akkrediteringen som trukket tilbage,  

 hvilket meddeles den akkrediterede skriftligt.
 § 8. Konstateres der grove eller gentagne  

 overtrædelser af regler og vilkår givet ved akkrediteringen,  

 eller hvis den akkrediterede ikke længere opfylder betingelserne for at  

 kunne akkrediteres, har det de følger, som fremgår af  

 bekendtgørelsen, herunder suspendering af hele eller dele af  

 akkrediteringen med frist for udbedring af forholdene.
 Stk. 2. Hele akkrediteringen suspenderes, når  

 overtrædelserne vedrører forhold, der påvirker hele  

 akkrediteringsområdet.
Stk. 3. Forinden suspendering iværksættes,  

 gives der den akkrediterede mulighed for at afgive en udtalelse.
Der  

 sættes en tidsfrist herfor.
 § 9. Er de påtalte forhold ved  

 suspenderingen ikke bragt i orden og godkendt af DANAK inden for en fastsat  

 frist, vil akkrediteringen blive tilbagekaldt for det område  

 suspenderingen omfatter.
 Stk. 2. En tilbagekaldt akkreditering kan først  

 genetableres efter, at DANAK ved en fornyet bedømmelse af hele  

 grundlaget for akkrediteringen har konstateret, at alle betingelserne for  

 akkreditering er opfyldt.
Kapitel 5 Generelle mangler og afvigelser § 10. Som mangler og afvigelser, der  

 medfører indstilling om suspendering, jf. § 8, kan anføres  

 følgende generelle eksempler:
 ·  

 	Manglende eller utilstrækkelig udførelse af korrigerende og  

 afhjælpende handlinger inden for fastsat tid af de i § 6 nævnte  

 afvigelser og mangler.
 ·  

 	Gentagne mangler eller afvigelser af tidligere i rapporter påtalte  

 forhold.
 Ændringer i personalestab, der medfører manglende faglig  

 kompetence inden for større eller mindre dele af  

 akkrediteringsområdet, og hvor den akkrediterede ikke har anmodet om at  

 få stillet akkrediteringen i bero i henhold til § 7.
 Konstateret uacceptabelt fagligt niveau af udførte  

 akkrediterede aktiviteter.
 Manglende attestering af rapporter, certifikater og andet materiale  

 af underskriftsgodkendte personer, hvor DANAK har betinget dette.
 Underskriftsberettigede fratræder eller flyttes til  

 områder uden for det akkrediterede område uden, at en af DANAK  

 godkendt afløser forefindes.
 Udstedelse af akkrediteret rapport, certifikat mv. uden for  

 akkrediteringsområdet.
 Manglende påbudt annullering eller korrigering af  

 fejlbehæftede rapporter eller certifikater mm.
 DANAK s begæring om nødvendige oplysninger til brug for  

 tilsynet med akkrediteringen efterkommes ikke inden for aftalt tid.
 Manglende information til DANAK om ændringer i forhold, som  

 ligger til grund for akkrediteringen, der kan have betydning for  

 akkrediteringens opretholdelse, herunder ændring af juridisk status, og  

 derfor vil kræve DANAK s accept inden iværksættelse.
 Groft misbrug af DANAK-logo eller af henvisning til  

 akkreditering.
 Manglende betaling af forfaldne gebyrer.
 Indgivelse af begæring om konkurs.
Kapitel 6 Akkrediteringer til prøvning og kalibrering § 11. Inden for områderne akkreditering til  

 prøvning og kalibrering vil følgende eksempler på mangler  

 og afvigelser, ud over de i § 10 nævnte, blive betragtet som så  

 alvorlige, at de kan medføre indstilling om suspendering af det  

 berørte akkrediteringsområde:
 Der er anvendt misligholdt referencemateriale.
 Målinger foretaget med måleudstyr uden dokumenteret  

 sporbar kalibrering til primærnormaler, hvor sådan kalibrering er  

 mulig.
 Prøvning foretaget med fejlbehæftet udstyr og hvor  

 resultatet heraf ikke efterfølgende er korrigeret overfor kunde.
 Kalibrering eller prøvning foretaget under forhold (fx  

 miljøbetingelser), som på væsentlig måde vil kunne  

 påvirke nøjagtigheden.
 Kalibrering eller prøvning der ikke er foretaget i henhold til  

 godkendte eller dokumenterede metoder.
 Sammenlignende kalibreringer/præstationsprøvninger der  

 har vist, at laboratoriets resultater afviger signifikant og at de  

 korrigerende handlinger ikke har ført til tilfredsstillende  

 resultater.
 Mangel på egnet eller vedligeholdt udstyr.
 Nægtelse af deltagelse i påbudt anerkendt  

 præstationsprøvning.
 Manglende prøverutine for specifikke metoder.
Kapitel 7 Akkrediteringer til certificering, inspektion og  

 miljøverifikation § 12. Inden for områderne akkreditering til  

 certificering og inspektion vil følgende eksempler på mangler og  

 afvigelser, ud over de i § 10 nævnte, blive betragtet som så  

 alvorlige, at de kan medføre indstilling om suspendering af det  

 berørte akkrediteringsområde:
 Certificering foretaget af auditteam/bedømmelsesteam uden  

 fornødne kvalifikationer og rutiner inden for den  

 pågældende erhvervssektor.
 Gentagen manglende dokumenteret sporbar kalibrering af eget  

 måleudstyr til primærnormaler.
Kapitel 8 Ikrafttræden § 13. Forskriften træder i kraft den 17.  

 Juni 1997 og samtidig ophæves Teknisk Forskrift nr. 2 af 9. Juli  

 1996.
