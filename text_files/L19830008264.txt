 Den 23. februar 1983 undertegnedes i Caracas en aftale mellem Danmark og  

 Venezuela om økonomisk og industrielt samarbejde.
 Aftalen har følgende ordlyd:
AFTALE mellem Kongeriget Danmarks regering og Republikken Venezuelas regering om  

 økonomisk og industrielt samarbejde Regeringen i Kongeriget Danmark og regeringen i Republikken Venezuela har tilskyndet af ønsket om at styrke de traditionelle venskabsbånd, der  

 forener det danske og det venezuelanske folk, og under hensyn til den betydelige interesse i det økonomisk-industrielle  

 samarbejde til styrkelse af forbindelserne mellem de to lande på basis af  

 lighed og gensidig fordel, indgået følgende aftale:
Artikel I De kontraherende parter forpligter sig til at fremme udviklingen af det  

 økonomiske og industrielle samarbejde mellem de to lande.
Artikel II De kontraherende parter vil indlede det i nærværende aftale forudsete  

 samarbejde inden for følgende sektorer: industri, landbrug og kvægavl,  

 herunder levnedsmiddelindustri.
Artikel III De kontraherende parter vil fremme initiativer til udarbejdelse og  

 gennemførelse af specifikke samarbejdsprojekter og -programmer inden for de i  

 nærværende aftale forudsete sektorer ligesom inden for sådanne andre  

 sektorer, som det måtte skønnes hensigtsmæssigt at inddrage i samarbejdet.  

 Disse projekter og programmer vil kunne gøres til genstand for komplementære  

 aftaler eller kontrakter, som bl.a. bør specificere rækkevidde, tidsskema,  

 finansieringsformer samt de kontraherende parters forpligtelser.
Artikel IV Samarbejdet vil også kunne indbefatte udveksling af information og  

 dokumentation, og gennemførelse af tekniske konsultationer mellem parterne.
 Artikel V Med henblik på gennemførelse af nærværende aftale vil der ad  

 diplomatisk vej blive nedsat en Blandet Kommission til koordinering,  

 konsultationer og almindelig evaluering, sammensat af sådanne diplomatiske  

 repræsentanter, myndigheder, organisationer og virksomheder fra begge lande,  

 som det efter hvert lands skøn vil være hensigtsmæssigt at inddrage.
 Den Blandede Kommission vil mødes skiftevis i København og Caracas på  

 tidspunkter, der fastsættes ved fælles overenskomst.
Den Blandede Kommission vil være bemyndiget til at nedsætte blandede  

 arbejdsgrupper inden for de sektorer, der omfattes af samarbejdet.
Disse  

 grupper skal forelægge resultaterne af deres arbejde, anbefalinger og  

 bemærkninger for Kommissionen til godkendelse.
Artikel VI Parterne vil inden for en tidsfrist på 30 dage fra aftalens  

 ikrafttrædelsesdato udpege den myndighed i hvert land, der skal være  

 ansvarlig for den i foregående artikel omtalte Blandede Kommission.
Artikel VII Nærværende aftale finder midlertidig anvendelse fra datoen for dens  

 underskrivelse og træder endeligt i kraft, når begge parter ved udveksling af  

 noter har oplyst at have opfyldt de krav, der stilles til den juridiske  

 gyldighed i deres respektive lande.
Artikel VIII Nærværende aftale har en varighed af et år at regne fra  

 ikrafttrædelsesdatoen og forlænges automatisk for et år ad gangen, medmindre  

 en af parterne over for den anden senest seks måneder før udløbet af en  

 periode skriftligt opsiger den.
 En eventuel opsigelse vil ikke berøre udførelsen af allerede igangværende  

 programmer.
 Udfærdiget den 23. februar 1983 i Caracas i to eksemplarer på dansk og  

 spansk, idet begge tekster har samme gyldighed.
For kongeriget Danmarks regering Lars Blinkenberg Ambassadør For republikken Venezuelas regering Doctor Josee Alberto Zambrano Velasco Udenrigsminister Aftalen trådte ifølge artikel 7 i kraft den 30. maj 1983.
