 Sygeplejestuderende, der havde været i praktik i mindre end 13 uger på  

 tidspunktet for 1. fraværsdag, havde ikke ret til dagpenge, da hun ikke  

 opfyldte betingelsen i dagpengelovens § 4, stk. 1, nr. 4 (for lærlinge og  

 EFG-elever).
 SAGSFREMSTILLING:
 Kommunen traf afgørelse om, at lønmodtageren ikke har ret til dagpenge  

 under sygefravær den 23. september 1991, da hun ikke opfylder  

 beskæftigelseskravet i dagpengelovens § 4, stk. 1.
 Lønmodtageren er sygeplejestuderende, der har været ansat hos arbejdsgiver  

 i praktik siden 1. august 1991 og derfor havde været ansat i mindre end 13  

 uger på tidspunktet for 1. fraværsdag den 23. september 1991.
Lønmodtageren har i sin klage anført, at det er et problem, at de  

 sygeplejestuderende, hver eneste gang de starter på ny praktikperiode (6  

 måneder), skal starte påny med de 13 uger.
Det vil sige, at de hver gang, de  

 er i praktik, ikke må blive syge i de første 13 uger, da de ellers mister  

 penge.
 AFGØRELSE:
 Lønmodtageren har ikke ret til sygedagpenge under sygefravær den 23.  

 september 1991, idet pågældende ikke som sygeplejestuderende opfylder  

 betingelsen i dagpengelovens § 4, stk. 1, nr. 4.
 Efter denne bestemmelse er det en betingelse for dagpenge, at løn  

 modtageren er lærling med lærekontrakt eller er i praktik hos en arbejdsgiver  

 som led i en erhvervsfaglig uddannelse.
Det bemærkes, at bestemmelsen er en undtagelsesbestemmelse, som efter sin  

 ordlyd udtrykkeligt tager sigte på lærlinge med lærlingekontrakt og  

 EFG-elever.
Der er derfor efter Dagpengeudvalgets opfattelse ikke grundlag  

 for at anvende bestemmelsen på personer, der er under andre uddannelser.
 Dagpengeudvalget tiltræder således kommunens afgørelse.
