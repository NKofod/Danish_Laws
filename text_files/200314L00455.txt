Betænkning afgivet af Udvalget for Udlændinge- og  

 Integrationspolitik den 4. maj 2004 Betænkning over Forslag til lov om  

 ændring af udlændingeloven (Ændrede visumbetingelser, udvisning ved dom for ulovlig  

 tvang i forbindelse med indgåelse af ægteskab, børnebortførelse eller  

 menneskehandel samt afskæring af kontante ydelser til asylansøgere i åbenbart  

 grundløs-hasteproceduren m.v.) [af  

 integrationsministeren (Bertel Haarder)] 1. Udvalgsarbejdet Lovforslaget blev fremsat den 31. marts 2004 og var til 1. behandling  

 den 16. april 2004. Lovforslaget blev efter 1. behandling henvist til  

 behandling i Udvalget for Udlændinge- og Integrationspolitik.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 15. marts 2003 dette udkast til  

 udvalget, jf. alm. del  bilag 222. Den 30. marts, 15. april og den 26.  

 april  

 2004 sendte integrationsministeren de indkomne høringssvar og den 7. april  

 2004  

 et notat herom til udvalget.
Spørgsmål Udvalget har stillet 7 spørgsmål til integrationsministeren til  

 skriftlig besvarelse.
Integrationsministeren har besvaret 3 af disse  

 spørgsmål,  

 mens de øvrige forventes besvaret inden lovforslagets 2. behandling.
2. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF og KD) indstiller lovforslaget til  

  

 vedtagelse uændret  

                                                                         .
Socialdemokratiets medlemmer af udvalget lægger vægt på, at der  

 overordnet set er tale om en lempelse af visumreglerne, som gør, at flere vil  

 kunne få visum.
Derfor er vi tilfredse med, at integrationsministeren under  

 førstebehandlingen tilkendegav følgende: »Udlændingestyrelsen vil normalt kun  

 stille kravet om sikkerhedsstillelse i tilfælde, hvor en visumansøger i dag  

 ville få afslag.
Det betyder med andre ord, at flere vil kunne få visum.« Socialdemokratiet tilkendegav under førstebehandlingen af  

 lovforslaget, at vi accepterer, at sikkerhedsstillelsen skal forfalde, hvis  

 en  

 visumholder søger og får afslag på asyl i Danmark eller et andet  

 Schengenland.  

 Vi tilkendegav ved samme lejlighed, at vi ikke mener, at den skal forfalde,  

 hvis der indgives en berettiget ansøgning, som imødekommes af  

 udlændingemyndighederne.
Vi er tilfredse med, at ministeren i et svar til  

 udvalget har tilkendegivet følgende: »Hvis der under en udlændings  

 visumophold  

 i Danmark  efter at der i forbindelse med visumudstedelsen er stillet  

 økonomisk sikkerhed  opstår begivenheder i udlændingens hjemland, som  

 medfører, at udlændingen nærer en velbegrundet frygt for forfølgelse ved  

 tilbagevenden (de såkaldte flygtninge »sur-place«), f.eks. hvis der under  

 visumopholdet finder et magtskifte sted i hjemlandet, der skaber risiko for  

 forfølgelse af udlændingen, og hvis udlændingen på den baggrund indgiver  

 ansøgning om asyl, vil der dog konkret kunne foreligge hensyn af humanitær  

 karakter, der afgørende taler imod, at det beløb, der er stillet som  

 sikkerhed,  

 skal forfalde til betaling.« Socialdemokratiet opfatter sikkerhedsstillelsen som en ventil,  

 som skal bremse chanceryttere.
Derfor er den sociale skævvridning, som  

 sikkerhedsstillelsen også kan medføre, en utilsigtet sideeffekt.
Enkelte  

 ubemidlede, f.eks. mennesker på starthjælp og studerende, kan ikke rejse den  

 nødvendige sikkerhedsstillelse gennem et almindeligt pengeinstitut.
Det  

 finder  

 Socialdemokraterne bekymrede.
 Dansk Folkepartis medlemmer af udvalget hilser ændringerne og  

 stramningerne af visumreglerne velkommen.
Dansk Folkeparti lægger specielt vægt på de skærpede  

 betingelser, bl.a. at der for visse persongrupper stilles krav om en  

 sikkerhed  

 på 50.000 kr. hos en herboende person, og at sikkerheden forfalder til  

 betaling, såfremt udlændingen overtræder visumbetingelserne.
Vi hæfter os  

 også  

 ved, at visumansøgere, som overtræder visumbetingelserne, som udgangspunkt  

 ikke  

 kan få visum igen i normalt 5 år.
Det er ligeledes Dansk Folkepartis opfattelse, at det som  

 udgangspunkt skal tale imod en asylansøgers ansøgning om asyl, hvis  

 ansøgningen  

 er indgivet af en person, der er kommet til Danmark på et visum.
Tillige bør  

 det pågældende land omgående rubriceres som et asylland med den virkning, at  

 det er svært for andre personer fra det pågældende land at få visum.
Dansk Folkeparti skal opfordre regeringen til at arbejde for, at  

 Schengenlandene snarest  

 indfører en  

 parallel til det nye amerikanske US-VISIT Program.
Det er vigtigt, at alle,  

 der  

 indrejser på visum til Schengenlandene, afgiver fingeraftryk og bliver  

 fotograferet, ligesom det er vigtigt, at de »afregistreres« ved udrejse.
Er  

 en  

 person ikke afregistreret, skal personen efterlyses nationalt og  

 internationalt.  

 De indsamlede data på visumpersoner skal frit kunne udveksles mellem danske  

 og  

 udenlandske myndigheder og kan tillige være vigtige i kampen mod terror,  

 illegale indvandrere og fupflygtninge.
Det er i orden, at ordningen  

 om forlængelse af visumopholdet med yderligere tre måneder ophører.
Derimod  

 er  

 det kritisabelt, at  

  

 afviste asylansøgere, der har ansøgt om asyl i  

 forbindelse med et visumophold, men som medvirker til asylsagens oplysning og  

 til udrejsen, ikke vil være afskåret fra igen at få visum.
Det lyder som en  

 gratis omgang til at rejse hjem og så forsøge igen senere med en »ny og  

 bedre«  

 forklaring.
Dansk Folkeparti mener, at der skal slås hårdt ned på personer,  

 der  

 har udnyttet et visum og vores gæstfrihed til at ansøge om asyl.
 Det er for Dansk Folkeparti en selvfølgelighed, at udlændinge,  

 der har ansøgt om asyl i forbindelse med et visumophold, og som opholder sig  

 ulovligt her i landet efter et afslag på asylansøgningen, bliver udvist i  

 større omfang end hidtil samt bliver indberettet til  

 Schengeninformationssystemet (SIS). Dansk Folkeparti skal opfordre regeringen  

 til at indberette alle sådanne personer til SIS.
 Den bedre adgang til at udvise udlændinge, der er dømt for  

 ulovlig tvang i forbindelse med indgåelse af ægteskab, finder Dansk  

 Folkeparti  

 helt i orden.
Dansk Folkeparti hilser det virkelig velkomment, at de groveste  

 former for kriminalitet kan medføre udvisning, uanset varigheden af  

 udlændingens ophold her i landet og uanset, om den pågældende har  

 opholdstilladelse  

 som flygtning.
Det er derfor helt i orden, at en dom for børnebortførelse  

 eller  

 for menneskehandel nu bliver omfattet af den særlige udvisningsadgang.
 Dansk Folkeparti deler i særdeleshed opfattelsen af, at  

 asylansøgere, som får deres ansøgning behandlet efter den særlige åbenbart  

 grundløs-hasteprocedure  fordi der er en meget stærk formodning om, at  

 de ikke  

 opfylder betingelserne for at få asyl  alene kommer til Danmark for at  

 opnå  

 kontante fordele og begå kriminalitet.
Derfor støtter Dansk Folkeparti regeringens ønske om at dæmme op  

 for denne trafik.
Det er derfor helt fint og i orden, at udlændinge, hvis  

 asylansøgning behandles i åbenbart grundløs-hasteproceduren, og som er  

 indkvarteret et sted, hvor der er gratis bespisningsordning, ikke får  

 udbetalt  

 nogen form for kontante ydelser.
Hvis der ikke er tale om gratis  

 bespisningsordning, kan der kun udbetales ydelser til dækning af  

 kostudgifter.  

 Dansk Folkeparti skal opfordre regeringen til, at sådanne udlændinge udvises  

 hurtigt.
 Et  

  

 mindretal  

  

 i udvalget  

 (SF) vil redegøre for sin stilling til lovforslaget ved 2. behandling.  

 Mindretallet  

 vil til andenbehandlingen stille ændringsforslag til lovforslaget, som bl.a.  

 i  

 selve lovteksten indsætter, hvilke grupper der ikke kan kræves økonomisk  

 sikkerhedsstillelse for i forbindelse med visumansøgning, og hvilke  

 referencepersoner der ikke skal stille økonomisk sikkerhed.
 SF tager desuden afstand fra den ændring af praksis for  

 forlængelse af retten til ophold her i landet, der er lagt op til i  

 lovforslagets bemærkninger under pkt. 2.5. Efter SFs opfattelse bør der  

 være  

 videre adgang til forlængelse af visum.
 Et  

  

 andet mindretal  

  

 i  

 udvalget (RV) vil redegøre for sin stilling til lovforslaget ved 2.  

 behandling.
Det Radikale Venstre finder det positivt, at det bliver muligt  

 for flere mennesker at få besøgsvisum til Danmark.
Under førstebehandlingen  

 påpegede vi imidlertid en række problemstillinger, som ikke var fuldt belyst  

 ved betænkningsafgivelsen.
Det drejer sig blandt andet om, hvorvidt  

 asylansøgere  

 kan komme i en situation, hvor de reelt betaler for at få asyl.
Ligeledes er  

 vi  

 usikre på, hvad de nye regler for forlængelse af visum reelt indebærer for  

 f.eks. ægtefæller, som ikke har mulighed for at bo sammen her i landet.
Disse  

 spørgsmål ønsker vi afklaret inden endelig stillingtagen til lovforslaget.
Vi  

 ønsker derfor at få lovforslaget tilbage i udvalget efter andenbehandlingen  

 til  

 fornyet udvalgsbehandling med henblik på afgivelse af en tillægsbetænkning.
 Et  

  

 tredje mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten kan ikke støtte lovforslaget.
Det vil, som Dansk  

 Folkeparti fuldstændig korrekt sagde det under førstebehandlingen, medføre en  

 stramning på et område, som efter vores opfattelse skriger på en lempelse.  

 Den  

 holdning, som ligger bag dette lovforslag, er vi naturligvis imod, og vi  

 finder  

 ikke, at regeringen reelt åbner for en lempelse, selv om det er hvad den  

 siger  

 den gør.
Enhedslisten har tidligere i dette folketingsår stillet forslag  

 om, at der indføres et retskrav på besøgsvisum, fordi der efterhånden er så  

 mange tilfælde af urimelige afslag på visum til familiemedlemmer og andre,  

 som  

 ønsker at komme på et kort besøg her i landet (jf. beslutningsforslag nr.
B  

 35). Hensigten med forslaget var at skære igennem alle disse menneskers  

 problemer og skabe en klar og gennemskuelig retstilstand for alle, både  

 gæster  

 og værter.
Folketingets flertal ville desværre ikke være med til denne  

 afklaring, men det er jo meget karakteristisk for den politiske korrekthed,  

 som  

 præger dette område.
Det er selvfølgelig ærgerligt, og de tusindvis af  

 mennesker, som hvert år rammes af den aktuelle stramme visumpolitik, ved nu,  

 hvor de skal rette deres vrede og frustration hen.
Vores modstand mod disse stramninger bygger konkret på flere  

 forhold, hvoraf tre skal anføres her.
Indførelsen af, at der skal stilles en  

 økonomisk garanti for at få besøg fra visse lande, vil i praksis betyde, at  

 det  

 for mindrebemidlede vil blive vanskeligere at få besøg.
Ganske vist skriver  

 ministeren  

 i lovforslagets bemærkninger, at det ikke er 50.000 kontante kroner, der skal  

 lægges på bordet, men at beløbet skal stilles som en garanti.
Hvis man  

 imidlertid er arbejdsløs eller har et almindeligt job til en ganske jævn løn  

 for slet ikke at tale om, at man er blandt de mennesker, som regeringen har  

 sendt ned på starthjælpens kummerlige niveau, vil det være vanskeligt at  

 stille  

 en sådan garanti.
For det andet går vi imod forslaget, fordi man med garantikravet  

 skaber en tvangsmæssig situation mellem vært og gæst.
Hvis en visumgæst søger  

 asyl, f.eks. fordi der er sket noget i hjemlandet efter udrejsen, kan det  

 føre  

 til, at garantibeløbet skal betales til staten af værten.
Hvordan tror man,  

 det  

 vil stille en oprigtigt bekymret person, som frygter at rejse tilbage til  

 mulig  

 forfølgelse, at vide, at hans værter, som har været så venlige at stille en  

 garanti, pludselig bliver plukket af staten for 50.000 kr.? Det er klart, at  

 det vil de fleste have det utrolig dårligt med.
For det tredje går vi imod forslaget, fordi det kan  

 vanskeliggøre muligheden for at søge asyl ad legal vej.
Det er jo sådan, at  

 mange af de regler, der er lavet, især i EU, reelt kommer til at gavne  

 menneskesmuglerne, fordi det ikke er muligt at komme til Fort Europa uden at  

 betjene sig af deres smugling.
En af de få tilbageværende mulighederne har  

 været at få et besøgsvisum og så søge asyl, når man var her.
Det bliver gjort  

 vanskeligere med dette lovforslag og vil kun være til gavn for  

 menneskesmuglerne.
Virkeligheden er jo, at hvis man ikke har et visum, så vil  

 der for mange af de folk, vi taler om, slet ikke være mulighed for at komme  

 ind  

 i landet og dermed i sikkerhed for forfølgelse.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)  

    

  

 Irene Simonsen (V)  

    

  

 Bodil Kornbek (KD)  

    

  

 Marianne Pedersen (V)  

    

  

 Jørgen Winther (V)  

  

  fmd.  

  

    

  

 Peter Skaarup (DF)  

    

  

 Jesper Langballe (DF)  

    

  

 Else Theill Sørensen (KF)  

    

  

 Lars Barfoed (KF)  

    

  

 Lotte Bundsgaard (S)  

    

  

 Lissa Mathiasen (S)  

    

  

 Morten Bødskov (S)  

    

  

 Anne‑Marie Meldgaard (S)  

  

 nfmd.  

  

 Kamal Qureshi (SF)  

    

  

 Elsebeth Gerner Nielsen (RV)  

    

  

 Søren Søndergaard (EL)  

    

  

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 223 Bilagsnr.
