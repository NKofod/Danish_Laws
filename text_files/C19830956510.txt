(Politidirektøren i København,  

 rigspolitichefen og samtlige politimestre) Med henblik på forenkling af politikredsenes arbejde med udarbejdelse og  

 ajourføring af planer for evakuering af større byområder og tilvejebringelse  

 af evakueringsplaner, der i hovedtrækkene er opbygget på samme måde i  

 politikredsene, nedsatte Civilforsvarsstyrelsen i januar 1982 en  

 arbejdsgruppe under styrelsens politiudvalg, der består af repræsentanter for  

 Politidirektøren i København, Rigspolitichefen og Foreningen af politimestre.  

 Arbejdsgrupper fik til opgave at overveje behovet for udarbejdelse af  

 standardiserede planer for evakuering, herunder evakuering af institutioner,  

 og at fremkomme med forslag til udformningen af sådanne planer.
 Den 6. januar 1983 afgav arbejdsgruppen indstilling, som på møde den 16.  

 februar 1983 blev tiltrådt af politiudvalget som udkast til udsendelse til  

 politikredsene til afprøvning og kommentarer, idet udvalget samtidig pegede  

 på, at arbejdsgruppens indstilling på enkelte punkter (definitioner,forholdet  

 til det kommunale civilforsvar, evakueringssektionens sammensætning og  

 opgaver) afviger fra gældende bestemmelser.
STANDARDISEREDE PLANER FOR EVAKUERING AF BYOMRÅDER Arbejdsgruppens indstilling om tilvejebringelse af standardplaner til brug  

 ved politikredsenes planlægning af evakuering omfatter 1. Oversigt over indholdet af en samlet  

 evakueringsplan for en politikreds med tilhørende checkliste over de opgaver,  

 der skal løses i en evakueringssituation.
 2. Et eksempel på en evakueringsplan for et  

 evakueringsområde.
Det under 1. og 2. omhandlede materiale sendes hoslagt til politikredsene  

 som udkast.
Man henstiller, at materialets egnethed som standardmateriale  

 vurderes i forbindelse med den videre planlægning og ajourføring af  

 evakueringsforanstaltninger i de enkelte kommuner inden for de respektive  

 politikredse.
 Eventuelle ændringsforslag og bemærkninger til det udsendte materiale  

 bedes indsendt hertil inden den 1. januar 1984.
STANDARDISEREDE PLANER FOR EVAKUERING AF INSTITUTIONER Ifølge Civilforsvarsstyrelsens cirkulærskrivelse af 7. juli 1951 til  

 samtlige ministerier, politimestre m.fl. vedrørende planlægning af  

 institutioner påhviler det de enkelte ministerier at foranledige, at der for  

 institutioner inden for de respektive ministeriers områder udarbejdes  

 evakueringsplaner i overensstemmelse med de almindelige regler i gældende  

 retningslinier for evakuering.
Ansvaret for udarbejdelse af planerne påhviler  

 de enkelte institutioner, der kan søge bistand ved politimesterembederne.  

 Institutionernes evakueringsplaner indgår i politimestrenes samlede  

 evakueringsplanlægning for politikredsene.
I ovennævnte indstilling af 6. januar 1983 oplyser arbejdsgruppen, at  

 planer for evakuering af institutioner i begrænset omfang og i forskellige  

 udformninger indgår i politikredsenes evakueringsplaner og peger på  

 ønskeligheden af, at der for institutioner udarbejdes evakueringsplaner på  

 grundlag af en stanndardplan på samme måde, som det for landets sygehuse er  

 fastsat ved Civilforsvarsstyrelsens cirkulærskrivelse af 15. december 1977  

 til samtlige amtsråd m.v.
Med cirkulærskrivelsen udsendtes en  

 »Standardberedskabsplan for sygehuse«, hvori en særlig  

 evakueringsplan indgår.
 Arbejdsgruppen har indstillet, at der som for sygehusene tilvejebringes  

 standardplaner for evakuering af institutionsområder som f.eks, arresthuse,  

 plejehjem, offentlige kontorer og livsvigtige virksomheder, og at sådanne  

 planer udarbejdes i samarbejde med de respektive faglige instanser.
 Civilforsvarsstyrelsen er enig med arbejdsgruppen i, at der for andre  

 institutionsområder end sygehusområdet, hvor udarbejdelsen af planer efter et  

 standardiseret system har vist sig at være særdeles hensigtsmæssig, bør være  

 mulighed for tilvejebringelse af ensartede og overskuelige evakueringsplaner,  

 som kan tilpasses politikredsenes samlede evakueringsplanlægning og uden  

 vanskelighed indgå i denne.
 Civilforsvarsstyrelsen vil orientere adressaterne om sagens videre forløb.
 Civilforsvarsstyrelsens cirkulærskrivelse af 15. december 1977 til  

 samtlige amtsråd m.fl. vedrørende standardberedskabsplaner for sygehuse  

 vedlægges til orientering.
