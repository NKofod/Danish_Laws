Betænkning afgivet af  

 Uddannelsesudvalget den 12. maj 2000 Betænkning over Forslag til lov om  

 specialpædagogisk støtte ved videregående uddannelser Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Dansk Blindesamfunds Ungdom og De Samvirkende  

 Invalideorganisationer.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse
uændret.
 Et mindretal (Venstres, Det  

 Konservative Folkepartis, Dansk Folkepartis og Kristeligt Folkepartis  

 medlemmer af udvalget) vil ved 3. behandling af lovforslaget stemme hverken  

 for eller imod lovforslaget.
 Et flertal inden for mindretallet (Venstres, Det  

 Konservative Folkepartis og Dansk Folkepartis medlemmer af udvalget) undlader  

 at stemme, da lovforslaget er en del af finanslovaftalen mellem  

 Socialdemokratiet, Det Radikale Venstre, Socialistisk Folkeparti og  

 Centrum-Demokraterne.
Venstre, Det Konservative Folkeparti og Dansk Folkeparti  

 bifalder intentionerne i lovforslaget.
Venstre, Det Konservative Folkeparti  

 og Dansk Folkeparti mener, at lige muligheder for uddannelse er en  

 menneskeret, og at mennesker med funktionsnedsættelse skal og  

 bør være en naturlig del af det danske arbejdsmarked.
Derved  

 styrkes den enkeltes selvværd og menneskeværd.
 Venstre, Det Konservative Folkeparti og Dansk Folkeparti  

 mener dog, at lovforslaget har visse uhensigtsmæssigheder:
Loven om aktiv socialpolitik burde sammenkædes med lovforslaget  

 for at sikre, at personer med funktionsnedsættelse reelt vil være  

 i stand til at gennemføre en uddannelse.
Det ville således have  

 været hensigtsmæssigt, om disse love var blevet samlet i en  

 lov.
De i lovforslaget omtalte handicapkonsulenter synes i høj grad  

 at skulle rådgive de enkelte institutioner frem for at rådgive  

 den enkelte studerende om arbejdets indhold og reelle  

 støtteforanstaltninger under uddannelsen.
Rådgivningen af den  

 enkelte studerende bør således finde sted før valg af  

 uddannelse.
Der bør ske en forenkling af reglerne for tildeling af  

 specialpædagogisk støtte for at sikre, at eventuelle  

 hjælpemidler er klar ved studiestarten.
Det bør ligeledes  

 sikres, at administrationen i styrelsen foregår med størst mulig  

 fleksibilitet og smidighed, så styrelsens administration ikke bliver  

 forsinkende i forhold til studiestart m.v.
 Lovforslaget bør sikre, at ansøgere bliver i stand til  

 at ansøge om uddannelsesoptag og om specialpædagogisk  

 støtte, så hjælpen er klar før studiestarten.  

 Ligeledes bør der skabes klarhed over, hvad der vil ske i en  

 situation, hvor en studerende måtte blive optaget på en  

 uddannelse, men efterfølgende får afslag på den  

 specialpædagogiske støtte, hvilket vil medføre, at den  

 studerende ikke kan starte på studiet.
Ministeren har ikke i tilstrækkeligt omfang redegjort for, om  

 den økonomiske ramme er tilstrækkelig til at dække behovet  

 og tilstrækkelig til at leve op til FN s handicapregler om » tilstrækkelige foranstaltninger«.
Såfremt der ikke skønnes at være  

 tilstrækkelige midler til rådighed, er det ikke klart, hvad der  

 så sker: Skal styrelsen prioritere, eller vil ministeren  

 udfærdige udvælgelseskriterier? Endelig vil Venstre, Det Konservative Folkeparti og Dansk  

 Folkeparti opfordre til, at denne lov gælder for alle  

 videregående uddannelser, også for uddannelser, der hører  

 under andre ministerier.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V)  Hanne Severinsen (V)  

  Else Winther Andersen (V)  Karen Rønde (V)  

 Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
