Landsskatteretskendelse af 28. november 2002 vedr.  

 Betalingsforpligtelse  sekundær korrektion/justering Klagen vedrører den kommunale skattemyndigheds afslag på A A/Ss  

 anmodning om at genoptage indkomstansættelsen og ændre denne i medfør af  

 ligningslovens § 2, stk. 4.
Det er oplyst, at selskabet ved kendelse af 28. november 2001,  

 blev anset for skattepligtig af vederlagsfrit administrationsarbejde udført  

 af  

 moderselskabet B A/S med 100.000 kr.
Kendelsen er efterfølgende indbragt for  

 domstolene, der ikke har truffet afgørelse endnu.
Landsskatteretten udtalte bl.a., at ændringen af selskabets  

 indkomstansættelse var sket som led i en samlet korrektion på  

 armslængdevilkår  

 af selskabets og B A/S skattepligtige indkomster i medfør af  

 ligningslovens §  

 2, stk. 1, jf. stk. 2, og statsskattelovens § 4. Ud over at være indrømmet  

 fradrag for den med den primære korrektion hos B A/S korresponderende  

 udgifter,  

 er selskabet således indkomstbeskattet af værdien af arbejdet udført af B  

 A/S  

 personale for selskabet (den sekundære korrektion/justering). Undgåelse af  

 denne sekundære korrektion/justering forudsætter ifølge ligningslovens § 2,  

 stk. 4, at selskabet forpligter sig til betaling af administrationsydelserne  

 på  

 armslængdevilkår, jf. ligningslovens § 2, stk. 1. Ifølge bemærkningerne til  

 lovforslaget (L 101, Folketinget 1997/98, 2. samling, s. 10) skal  

 forpligtelsen  

 påtages i tilknytning til gennemførelsen af korrektionen efter § 2, stk. 1,  

 og  

 en påklage af korrektionen anses ikke at udskyde tidspunktet for påtagelsen  

 af  

 betalingsforpligtelsen.
Landsskatteretten fandt således, at selskabet var  

 berettiget til at påberåbe sig ligningslovens § 2, stk. 4, såfremt det havde  

 påtaget sig en forpligtelse til at betale i overensstemmelse med de i henhold  

 til ligningslovens § 2, stk. 1, foretagne korrektioner.
 Ved brev af 14. januar 2002 meddelte den kommunale  

 skattemyndighed bl.a., at under hensyn til den nære tidsmæssige sammenhæng  

 mellem indkomstansættelsen og selskabets påtagelse af betalingsforpligtelsen,  

 samt det forhold, at lovens ordlyd ikke angiver et nærmere bestemt tidspunkt  

 for, hvornår betalingsforpligtelsen skal påtages, var betalingsforpligtelsen  

    

  

 påtaget rettidigt.
 Selskabets repræsentant anmodede herefter den kommunale  

 skattemyndighed om at tilbageføre den sekundære justering for indkomståret  

 1998.
Den kommunale skattemyndighed har afslået at gøre dette, idet  

 der er henvist til, at Landsskatterettens kendelse vedrørende den primære  

 korrektion er indbragt for Østre Landsret.
Det er yderligere bl.a. anført, at  

 en rettidigt påtaget betalingsforpligtelse i overensstemmelse med  

 ligningslovens § 2, stk. 4, først vil kunne påberåbes  hvorved den  

 sekundære  

 justering bortfalder  efter et afsluttet klageforløb.
Under hensyn til  

 den  

 fortsatte klagebehandling har skattemyndigheden fastholdt, at der ikke på  

 nuværende tidspunkt kan korrigeres for den sekundære justering, idet det  

 bemærkes, at der hverken i loven, bemærkninger eller andet sted findes belæg  

 for at tillade betalingskorrektionen gennemført, forinden endelig afgørelse  

 om  

 den primære korrektion foreligger.
Der er endvidere henvist til TS  

 notat om  

 betalingskorrektion og omgørelse, TfS 2000.740.
Selskabets advokat har gjort gældende, at der ikke er hjemmel  

 til skattemyndighedens opfattelse.
Skattemyndigheden har alene henvist til et  

 af Told- og Skattestyrelsen udfærdiget notat om betalingskorrektion og  

 omgørelse, som imidlertid ikke  endsige med retskraft   

 giver hjemmel til det  

 forfægtede standpunkt.
Han har gjort gældende, at den sekundære justering  

 skal  

 tilbageføres i umiddelbar forlængelse af beslutningen om at imødekomme  

 ændringen herom ved en genoptagelse af skatteansættelsen for det pågældende  

 indkomstår, idet der efterfølgende må ske en fornyet genoptagelse, såfremt de  

 primære justeringer ændres.
 Landsskatteretten skal  

 udtale:
 Ligningslovens § 2, stk. 4, 1. pkt. er sålydende:
Ved ændringer i ansættelsen af den skattepligtige indkomst i  

 henhold til stk. 1, kan den skattepligtige undgå yderligere følgeændringer  

 (sekundære justeringer) ved at forpligte sig til betaling i overensstemmelse  

 med de i stk. 1 anvendte priser og vilkår. Det må lægges til grund, at selskabet har påtaget sig en  

 forpligtelse til betaling i overensstemmelse med de i ligningslovens § 2,  

 stk.  

 1, anvendte priser og vilkår, og at denne forpligtelse er påtaget rettidigt.
 Retten finder, at selskabet herefter har et krav på i henhold  

 til ligningslovens § 2, stk. 4, at få genoptaget indkomstansættelsen for  

 indkomståret 1998 på det omhandlede punkt for at få ansættelsen ændret,  

 således  

 at den sekundære justering af selskabets indkomstansættelse bortfalder.
 Dette medfører, at den kommunale skattemyndigheds afgørelse,  

 hvorved korrektion efter ligningslovens § 2, stk. 4, blev nægtet gennemført,  

 må  

 være at anse for et afslag på en anmodning om genoptagelse af selskabets  

 indkomstansættelse for indkomståret 1998.
Reglerne i skattestyrelseslovens kapitel 3 om klage til Landsskatteretten  

 gælder også for klager over afslag på anmodning om genoptagelse af en  

 ansættelse.
Efter Landsskatterettens forretningsorden § 17, stk. 4, kan  

 retten  

 pålægge den myndighed, der sidst har truffet realitetsafgørelse i sagen, at  

 genoptage denne.
Ifølge skattestyrelseslovens § 3, stk. 3, 1. pkt., kan den  

 kommunale skattemyndighed ikke foretage eller ændre en skatteansættelse i det  

 omfang, hvor en anden skattemyndighed har taget stilling til ansættelsen.
En  

 undtagelse herfra er anmodninger om genoptagelse i de tilfælde, som er  

 omfattet  

 af skattestyrelseslovens § 35, stk. 1, jf. § 35, stk. 4.
 Retten finder videre, at ligningslovens § 2, stk. 4, er en  

 yderligere selvstændig hjemmel for de kommunale skattemyndigheder til at  

 genoptage ansættelsen uanset, at Landsskatteretten tidligere har truffet  

 afgørelse, idet selskabet i henhold til denne bestemmelse har et  

    

  

 krav på genoptagelse af indkomstansættelsen  

 for indkomståret 1998, og dette krav er efter bestemmelsens ordlyd alene  

 betinget af, at selskabet har påtaget sig den omhandlede  

 betalingsforpligtelse.  

 Det følger endvidere af bestemmelsens ordlyd, at der ikke kan opstilles krav  

 om, at klagebehandlingen vedrørende den primære eller den sekundære  

 korrektion  

 er afsluttet, førend den omhandlede ansættelse genoptages.
 Det bemærkes, at en konsekvens af, at der foretages en ændring  

 af indkomstansættelsen for det pågældende indkomstår i medfør af  

 ligningslovens  

 § 2, stk. 4, vil være, at den oprindelige ansættelse af selskabets indkomst  

 for  

 dette år for så vidt angår den sekundære korrektion må anses at falde bort.
 Landsskatteretten pålægger herefter den kommunale  

 skattemyndighed at genoptage ansættelsen af indkomst for indkomståret 1998.
