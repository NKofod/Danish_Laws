Resumé Indenrigsministeriet  

 havde godkendt et partinavn for B ("Miljøbevægelsen De friske  

 Grønne"), som efter partiet A's opfattelse kunne give anledning til  

 forveksling  

 med A ("De Grønne").
 Ombudsmanden fandt  

 ikke grundlag for kritik af afgørelsen om godkendelse af B's navn.
Ombudsmanden udtalte  

 imidlertid, at A måtte anses for part i sagen, idet der var grund til at  

 overveje forvekslingsrisiko.
A burde derfor have været underrettet om, at B  

 havde indgivet ansøgning om godkendelse af partinavnet og haft lejlighed til  

 at  

 fremkomme med en udtalelse, før der blev truffet afgørelse. (J. nr.  

 1991-1918-49).
 Partsbegrebet.  

 Manglende partshøring i forbindelse med godkendelse af partinavn.
 Partiet A klagede over, at Indenrigsministeriet havde  

 godkendt et navn for partiet B ("Miljøbevægelsen De friske  

 Grønne"),  

 der efter A's opfattelse kunne give anledning til forveksling med A ("De  

 Grønne").
 A klagede endvidere over, at Indenrigsministeriet ikke forud  

 for godkendelsen af B's navn havde givet A lejlighed til at fremkomme med en  

 udtalelse.
 I anledning af klagen modtog jeg en udtalelse af 16. januar  

 1992 fra Indenrigsministeriet, hvori ministeriet bl.a. anførte følgende:
 "Efter folketingsvalglovens § 13, stk. 1, nr. 1, kan et  

 parti ikke få godkendt et navn, som benyttes af et opstillingsberettiget  

 parti  

 eller er godkendt af indenrigsministeren for et nyt parti, jf. § 12, stk. 2.  

 Efter folketingsvalglovens § 13, stk. 1, nr. 3, kan et nyt parti bl.a. ikke  

 få  

 godkendt et navn, som kan give anledning til, at partiet forveksles med et af  

 de partier, der er opstillingsberettiget, eller hvis navn er godkendt af  

 indenrigsministeren som navn for et nyt parti, eller med et af de partier,  

 der  

 har deltaget i sidste folketingsvalg uden at opnå repræsentation.
 ...
Det er i øvrigt Indenrigsministeriets praksis at godkende  

 partinavne uanset en vis lighed med andre partinavne, såfremt de ord i  

 partinavnet, der har ligheden eller er fælles, ikke har samme fremtrædende  

 plads i de pågældende partinavne eller ikke kan anses for det bærende element  

 i  

 partinavnet.
Begrundelsen herfor er, at et parti som udgangspunkt ikke kan  

 opnå  

 eneret på et bestemt ord, således at det er udelukket for andre at anvende  

 dette ord i et partinavn...
Ved stillingtagen til forvekslingsmuligheden lægges ikke  

 alene vægt på en rent sproglig sammenligning af de pågældende partinavne, men  

 også på, om særlige forhold i forbindelse med stiftelsen af det nye parti,  

 herunder efter omstændighederne partiets formål, er udtrykt på en sådan måde  

 i  

 partinavnet, at der af den grund opstår en nærliggende forvekslingsmulighed  

 med  

 et andet parti." I en skrivelse til A anførte jeg bl.a. følgende:
 "1.  

  

 Indenrigsministeriets  

 godkendelse af partinavnet.
 Ministeriets afgørelse om at godkende partinavnet for  

 ("Miljøbevægelsen De friske Grønne") er truffet i medfør af de  

 bestemmelser  

 i folketingsvalgloven, der er gengivet i ministeriets udtalelse ...
 For så vidt angår spørgsmålet om, hvorvidt partinavnet har  

 kunnet give anledning til forveksling med et andet parti, er afgørelsen  

 endvidere truffet på grundlag af den praksis, ministeriet har redegjort for i  

 udtalelsen ...
 Denne praksis kan ikke i sig selv give mig anledning til  

 bemærkninger.
Afgørelsen vedrørende godkendelse af et partinavn, beror  

 inden for de rammer, som fremgår af lovens § 13, stk. 1, nr. 3, og den  

 angivne  

 praksis, i væsentlig grad på en skønsmæssig præget vurdering.
En sådan  

 vurdering kan jeg efter de regler, der gælder for min virksomhed, kun  

 kritisere, hvis særlige forhold gør sig gældende.
 Efter min gennemgang af sagen finder jeg ikke, at der  

 foreligger sådanne særlige forhold, at jeg har grundlag for at kritisere  

 ministeriets vurdering, således som den er begrundet i udtalelsen af 16.  

 januar  

 1992.
 2.  

  

 Spørgsmålet om  

 Indenrigsministeriets pligt til høring af partiet.
 Forvaltningslovens kapitel 5 indeholder bestemmelserne om en  

 myndigheds pligt til høring af en sags part(er).
 § 19, stk. 1, i loven har følgende ordlyd:
"Kan en part i en sag ikke antages at være bekendt med,  

 at myndigheden er i besiddelse af bestemte oplysninger vedrørende sagens  

 faktiske omstændigheder, må der ikke træffes afgørelse, før myndigheden har  

 gjort parten bekendt med oplysningerne og givet denne lejlighed til at  

 fremkomme med en udtalelse.
Det gælder dog kun, hvis oplysningerne er til  

 ugunst for den pågældende part og er af væsentlig betydning for sagens  

 afgørelse.
Myndigheden kan fastsætte en frist for afgivelsen af den nævnte  

 udtalelse." § 19, stk. 2, indeholder nogle undtagelser fra  

 partshøringspligten, som ikke er aktuelle i denne sag.
 Partshøringspligten gælder kun i forhold til en sags parter.
 I Justitsministeriets vejledning til forvaltningsloven er  

 under pkt. 50 bl.a. anført følgende:
"Lovens partsbegreb omfatter ... ansøgere, klagere og  

 andre, der har en væsentlig interesse i sagens afgørelse." Pkt. 51 i vejledningen er sålydende:
"I de tilfælde, hvor der opstår tvivl, om en person kan  

 anses som part i en sag, må der navnlig lægges vægt på, hvor væsentlig den  

 pågældendes interesse i sagen er, og hvor nært denne interesse er knyttet til  

 sagens udfald.
Partsbegrebet omfatter som udgangspunkt i hvert fald den, hvis  

 interesse i den verserende eller afgjorte sags udfald er af en sådan  

 intensitet, at den efter forvaltningsrettens almindelige regler gør den  

 pågældende kompetent til at påklage afgørelsen til en rekursinstans eller til  

 at indbringe sagen for domstolene." Indenrigsministeriet har som forklaring på, at der ikke er  

 foretaget partshøring, anført følgende om formålet med folketingsvalglovens  

 bestemmelse om godkendelse af partinavne:
"Formålet med bestemmelsen om, at navne på nye partier  

 skal godkendes af Indenrigsministeriet i forbindelse med godkendelsen af  

 formularen til vælgererklæringer, er at varetage en offentligretlig interesse  

 i, at der i alle forhold omkring valg til Folketinget over for vælgerne  

 hersker  

 den størst mulige klarhed.
Afgørelsen af forvekslingsspørgsmålet må derfor  

 afgøres ud fra en overordnet helhedsvurdering af, hvilke ligheder mellem  

 partinavne der blandt vælgerne vil kunne give anledning til forveksling af  

 partierne og ikke ud fra, hvorledes de berørte partier selv vurderer dette  

 spørgsmål." Jeg kan for så vidt erklære mig enig i denne opfattelse, men  

 mener ikke, at den er afgørende for bedømmelsen af, om der består en  

 høringspligt efter forvaltningslovens § 19.
 Efter min opfattelse må partiet "De Grønne" anses  

 som part i forvaltningslovens forstand i sagen om godkendelse af partinavnet  

 "Miljøbevægelsen De friske Grønne". Partiets interesse i sagens  

 udfald er af individuel og konkret karakter, og interessen må efter sin  

 styrke  

 - målt i forhold til den skade partiet risikerer at blive påført, hvis der er  

 forvekslingsmulighed - også siges at være væsentlig.
 Bestemmelsen om partshøring i forvaltningslovens § 19,  

 omfatter efter sin ordlyd ikke direkte spørgsmålet om en myndigheds pligt til  

 at underrette en part om, at sagen er rejst.
 I bemærkningerne til forslaget til forvaltningsloven  

 (Folketingstidende 1985/86, tillæg A, sp. 94) anføres herom følgende:
"De foreslåede bestemmelser i kapitel 5 må i praksis  

 antages at medføre, at parter i de få tilfælde, hvor en sag behandles af en  

 myndighed, uden at parten er bekendt hermed, vil blive gjort bekendt med  

 sagen,  

 inden myndigheden træffer afgørelse." På denne baggrund må forvaltningslovens § 19, stk. 1 (hovedbestemmelsen  

 i lovens kapitel 5) efter min mening fortolkes således, at den i et tilfælde  

 som det foreliggende pålægger myndigheden en pligt til at gøre parten bekendt  

 med sagen - og give denne lejlighed til at fremkomme med en udtalelse inden  

 der  

 træffes afgørelse i sagen - uanset at der eventuelt alene er tale om den  

 faktiske oplysning, at der af et bestemt parti er indgivet ansøgning om  

 godkendelse af et beslægtet partinavn.
 Indenrigsministeriet burde således efter min opfattelse have  

 underrettet "De Grønne" om, at der var indgivet ansøgning om  

 godkendelse af partinavnet "Miljøbevægelsen De friske Grønne", så  

 snart det stod klart, at der var grund til at overveje en forvekslingsrisiko  

 i  

 forhold til "De Grønne" (og under forudsætning af, at ministeriet  

 ikke  

 uden videre var indstillet på at afslå godkendelsen af det nye partinavn).  

 "De Grønne" burde på den baggrund have haft lejlighed til at  

 fremkomme med en udtalelse.
Jeg har gjort Indenrigsministeriet bekendt med min  

 opfattelse, men har ikke herudover fundet grundlag for at foretage videre i  

 sagen." I skrivelse af 19. juni 1992 meddelte Indenrigsministeriet,  

 at ministeriet havde taget det, jeg havde anført, til efterretning.
