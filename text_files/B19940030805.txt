 I medfør af § 49, stk. 4, i lov nr. 509 af 30. juni 1993 om folkeskolen  

 som ændret ved lov nr. 191 af 21. marts 1994 fastsættes:
 § 1.  Udgifterne til folkeskolens undervisning m.v.  

 påhviler den kommune, hvor barnet er folkeregistreret.
 Stk. 2.  Kommunen kan dog kræve refusion fra en anden  

 kommune for udgifterne til undervisning m.v. af et barn, der ved offentlig  

 myndigheds medvirken er anbragt i institution eller pleje i kommunen, og som  

 ved beregning af kommunal udligning og generelle tilskud til kommuner og  

 amtskommuner indgår i folketallet i den anden kommune.
 Stk. 3.  Kommunens krav på refusion efter stk. 2  

 omfatter alle udgifter i forbindelse med barnets undervisning, herunder  

 eventuelle udgifter til undervisning i fritiden, til befordring og til ophold  

 i en skolefritidsordning.
 § 2.  Udgifter til specialundervisning og  

 specialpædgogisk bistand til et barn, hvis udvikling kræver særlig vidtgående  

 hensyntagen eller støtte (vidtgående specialundervisning), påhviler den  

 amtskommune, hvori barnets folkeregisterkommune er beliggende.
 Stk. 2.  Amtskommunen kan dog kræve refusion fra en  

 anden amtskommune for udgifterne til vidtgående specialundervisning m.v. af  

 et barn, der ved offentlig myndigheds medvirken er anbragt i institution  

 eller pleje i en kommune beliggende i amtskommunen, og som ved beregning af  

 kommunal udligning og generelle tilskud til kommuner og amtskommuner indgår i  

 folketallet i en kommune beliggende i den anden amtskommune.
 Stk. 3.  Amtskommunens krav på refusion efter stk. 2  

 omfatter alle udgifter i forbindelse med barnets vidtgående  

 specialundervisning, herunder eventuelle udgifter til befordring.
 § 3.  Den kommune, hvor barnet er folkeregistreret,  

 skal dog betale den amtskommune, som afholder udgifterne til vidtgående  

 specialundervisning m.v., et af undervisningsministeren fastsat takstbeløb i  

 henhold til § 49, stk. 2, i lov om folkeskolen.
 Stk. 2.  Er barnet ved offentlig myndigheds medvirken  

 anbragt i institution eller pleje i kommunen, og indgår barnet i en anden  

 kommunes folketal ved beregning af kommunal udligning og generelle tilskud  

 til kommuner og amtskommuner, påhviler det dog denne anden kommune at betale  

 takstbeløbet til den amtskommune, hvori denne anden kommune er beliggende.
 § 4.  Udgifterne til undervisning på sygehuse og  

 lignende institutioner (sygehusundervisning) af børn i alderen 6-18 år  

 påhviler den amtskommune, hvori barnets folkeregisterkommune er beliggende.
 Stk. 2.  Er barnet ved offentlig myndigheds medvirken  

 anbragt i institution eller pleje i en kommune beliggende i amtskommunen, og  

 indgår barnet ved beregning af kommunal udligning og generelle tilskud til  

 kommuner og amtskommuner i folketallet i en kommune, der er beliggende i en  

 anden amtskommune, kan udgifterne til sygehusundervisning af barnet kræves  

 refunderet af denne anden amtskommune.
 Stk. 3.  Krav på betaling efter stk. 2 omfatter  

 udgifterne til barnets undervisning.
 § 5.  Reglerne i denne bekendtgørelse finder  

 tilsvarende anvendelse på Københavns og Frederiksberg kommuner.
 § 6.  Bekendtgørelsen træder i kraft den 1. august  

 1994.
 Stk. 2.  Følgende regler ophæves:
Undervisningsministeriet, den 22. april  

 1994 P.M.V.
