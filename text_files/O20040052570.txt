 Resumé  



  

 En patientforening klagede til ombudsmanden over at en klinik på  

 Rigshospitalet  

 havde afslået foreningens ønske om at lægge en folder frem i klinikkens  

 venteværelse.
 Ombudsmanden var ikke enig med Rigshospitalet og Hovedstadens  

 Sygehusfællesskab i at vurderingen af sagen kunne foretages udelukkende på  

 grundlag af anstaltsbeføjelser og hensynet til patientbehandlingen.  

 Ombudsmanden kritiserede således at Rigshospitalet og Hovedstadens  

 Sygehusfællesskab  

 ikke havde inddraget hensynet til foreningens ret til ytringsfrihed.  

 Ombudsmanden henviste i den forbindelse til den europæiske  

 menneskerettighedskonventions artikel 10 og Den Europæiske  

 Menneskerettighedsdomstols  

 praksis og henstillede at Rigshospitalet genoptog behandlingen af sagen.  

 (J.nr.  

 2002-3533-429).
Fremlæggelse af folder i venteværelse på hospital Foreningen A anmodede Rigshospitalet, Sexologisk Klinik om at  

 fremlægge foreningens folder i klinikkens venteværelse.
I brev af 20. marts  

 2002 afslog klinikken at fremlægge foreningens folder.
I afslaget var det  

 alene anført at klinikken altid tog individuel stilling til anmodninger om  

 placering af informationsmateriale i venteværelset, og at foreningens folder  

 ikke ville blive fremlagt.
I brev af 1. maj 2002 bad foreningen på ny om at folderen måtte  

 blive fremlagt i klinikkens venteværelse.
Foreningen anførte bl.a. at den  

 havde forstået at det tidligere afslag var begrundet i at det ikke fremgik af  

 folderen at denne var udarbejdet af foreningen, og at klinikken derfor havde  

 ment at folderen ville kunne blive opfattet som informationsmateriale  

 udarbejdet af klinikken.
Foreningen havde nu ændret folderen således at det  

 klart fremgik at denne var udarbejdet af foreningen.
Den 22. maj 2002 klagede foreningen til Rigshospitalets  

 direktion over at foreningen ikke havde opnået tilladelse til at fremlægge  

 sin  

 folder på klinikken.
Jeg har forstået den efterfølgende brevveksling i sagen  

 sådan at foreningen havde modtaget et mundtligt afslag på sin anmodning af 1.  

 maj 2002.
 Den 18. juni 2002 svarede Rigshospitalets direktion således på  

 klagen af 22. maj 2002:
 Der er til brug for sagens behandling indhentet en udtalelse  

 fra Rigshospitalets Neurocenter.
 Rigshospitalet er i henhold til almindelige  

 lighedsgrundsætninger forpligtet til at behandle alle ligeartede tilfælde  

 ens.  

 Rigshospitalet har imidlertid en ret til, som led i driften, at regulere  

 adgangsforholdene til institutionen herunder fysisk tilstedeværelse,  

 skriftligt materiale m.v., forudsat reguleringen er sagligt begrundet.
 Af den indhentede udtalelse fra Rigshospitalets Neurocenter  

 fremgår, at De har ønsket materialet fremlagt i Sexologisk Kliniks  

 venteværelse, som er i strid med den behandlingsmetode, som anvendes på  

 Rigshospitalet.  

 Det kan oplyses, at Rigshospitalets behandlingsmetode er i overensstemmelse  

 med  

 internationalt gældende retningslinier (Harry Benjamin Kriterierne   

 vedlagt i  

 kopi).
 Det er skønnet, at Deres patientpjece kan påvirke patientgruppen  

 negativt, og dermed vanskeliggøre behandlingen af den omhandlede  

 patientgruppe.
 På denne baggrund har Rigshospitalet vurderet, at materialet fra  

 patientforeningen (A) ikke skal fremlægges i venteværelset på Sexologisk  

 Klinik.
Rigshospitalets Direktion skal afslutningsvis beklage, hvis De  

 har følt Dem forskelsbehandlet i forhold til andre patientforeninger. Foreningen A skrev i brev af 6. juli 2002 til Rigshospitalets  

 Direktion at foreningen mente at afslaget på at fremlægge folderen var et  

 brud  

 på foreningens ytringsfrihed.
Foreningen anførte videre at foreningen på et  

 fællesmøde mellem patientgrupper og personale afholdt den 29. april 2002 af  

 en  

 overlæge på klinikken blev lovet at folderen kunne fremlægges hvis denne blev  

 udarbejdet på en sådan måde at det klart fremgik at den gav udtryk for  

 foreningens  

  og ikke klinikkens  holdning.
 I et svar herpå af 26. juli 2002 anførte Rigshospitalets  

 direktion bl.a. følgende:
 Deres patientforeningspjece er imidlertid blevet anset for at  

 vanskeliggøre behandlingen af Rigshospitalets Sexologiske Kliniks patienter  

 samt skønnet at stride med den behandlingsmetode, som anvendes på  

 Rigshospitalet.
Dette er ikke at anse for en krænkelse af Deres ytringsfrihed,  

 idet Rigshospitalet har en ret til at regulere adgangsforholdene til  

 institutionen, hvis reguleringen er sagligt begrundet. Foreningen klagede i brev af 3. august 2002 til mig over  

 Rigshospitalets afslag på at give tilladelse til fremlæggelse af foreningens  

 folder i klinikkens venteværelse.
Foreningen henviste i sin klage til at  

 tendensen i det offentlige behandlingssystem går mod mere åbenhed, og at det  

 som følge heraf bl.a. må accepteres at der sættes spørgsmålstegn ved den  

 behandling som tilbydes.
Foreningen anførte videre bl.a. følgende:
Pjecen, som vi ønsker fremlagt, er ikke meget kritisk eller  

 sviner Sexologisk Klinik til på nogen måde, men er lidt kritisk lige præcis i  

 forhold til kvinde-til-mand ADer.
Vi skriver, vi ønsker at fjerne Rigshospitalets dominans overfor KtMer.
En genetisk  

 lidelse bør behandles kirurgisk og hormonelt og kan ikke behandles på en  

 sexologisk klinik.   eftersom defekten intet har at gøre med sexualitet, virker  

 ordet misvisende og giver associationer til at det skulle være en sexuel  

 tilbøjelighed, hvilket det ikke er. At der ikke er tale om en seksuel tilbøjelighed er Sexologisk  

 Klinik givet vis enige med os i, men jo nok ikke i det øvrige, vi skriver.
 Det andet kritikpunkt  som retter sig mod Sexologisk Klinik   

 vi fremfører i pjecen er følgende:
  behandlingen skal foretages af endokrinologer, urologer og  

 plastikkirurger.
Gynækologer har ikke indsigt i KtMers  

 hormonbehandling, og  

 kan ikke gøre det ud for de to førstnævnte eksperter, som det er tilfældet i  

 dag. De øvrige punkter, som anføres i pjecen henhørende under  

 formålsparagraffen for (A), er  at sikre retssikkerheden og arbejde for en lovgivning på  

 området,  at oplyse om, at hormonbehandling kan gives af egen  

 praktiserende læge,  at arbejde for, at KtM ADer (som nogle steder i udlandet)  

 tilbydes en phalloplastik operation (tildannelse af penis) på et sted, hvor  

 der  

 er erfaring hermed.
 Den pågældende overlæge på plastikkirurgisk afdeling har endnu  

 ikke foretaget en sådan phalloplastik operation, og vi KtM ADer er  

 derfor  

 forståelig nok ret nervøse over dette, og vil helst opereres i udlandet.
 Samlet set mener vi, at der i vores konkrete tilfælde er tale  

 om kompetente og yderst sobre indlæg i en pæn pjece.
Ud fra en juridisk synsvinkel vil vi fremføre, at det  

 forvaltningsretligt ikke kan være et sagligt hensyn, at en del af indholdet i  

 pjecen er lidt kritiske ytringer.
Vi står helt uforstående overfor både  

 Sexologisk Kliniks og Direktionens holdning om ikke at ville tillade at  

 pjecen  

 fremlægges.
 Rigshospitalet er en offentlig myndighed og skal derfor  

 respektere ytringsfriheden, som også gælder  og ikke mindst  for  

 minoritetsgrupper.  

 Det er en grundlovsfastsat ret og en menneskeret.
For så vidt angår individets interesser, kan det anføres, at vi  

 i (A) ikke har mulighed for at sætte pjecen op i den nærliggende Brugsen  

 eller  

 Netto.
Patienterne er spredt over hele landet, og det eneste sted, hvor det  

 vil  

 være muligt og relevant for os at nå og informere den pågældende målgruppe,  

 er  

 på Sexologisk Klinik.
 Den 13. august 2002 sendte jeg As klage videre til Direktionen  

 for Hovedstadens Sygehusfællesskab (H:S) som en klage fra foreningen over  

 Rigshospitalets afslag på tilladelse til at fremlægge foreningens folder.
I  

 anledning heraf indhentede H:S en udtalelse af 9. september 2002 fra  

 Rigshospitalet hvori bl.a. følgende anførtes:
 En saglig begrundelse for regulering af skriftligt materiales  

 adgang til hospitalet vil bl.a. være, at materialet ikke har relevans for den  

 adresserede patientgruppe, at materialet ikke har interesse for den  

 adresserede patientgruppe, at informationen ikke er korrekt, at hospitalet  

 ikke kan indestå for materialet osv.
 Rigshospitalets Direktion har på baggrund af en gennemgang af  

 Patientforeningen (A)s patientpjece vurderet, at patientforeningens  

 pjece  

 ikke skal fremlægges i Rigshospitalets sexologiske kliniks venteværelse.
 Rigshospitalets Direktion har vurderet, at Patientforeningen  

 (A)s pjece kan have en negativ indvirkning på den adresserede  

 patientgruppe.  

 En indvirkning, der vil kunne besværliggøre behandlingen af de patienter, der  

 ønsker at blive behandlet på Sexologisk Klinik, Rigshospitalet, for  

 transseksualitet.
Dette skyldes, at det fremgår af Patientforeningen (A)s pjece,  

 at patientforeningen anser transseksualitet for at være en genetisk lidelse,  

 der kun bør behandles kirurgisk og hormonelt.
En opfattelse Rigshospitalet  

 ikke  

 fuldt ud kan tiltræde.
Rigshospitalet anser ikke transseksualitet for udelukkende at  

 kunne behandles kirurgisk og hormonelt.
Rigshospitalet behandler  

 transseksualitet indenfor rammerne af de medicinske og etiske retningslinier,  

 som er opstillet i de internationalt anerkendte Harry Benjamin kriterier.
 Rigshospitalet kan således ikke udelukkende behandle  

 Rigshospitalets Sexologiske Kliniks patienter med den behandlingsmetode, som  

 står beskrevet i Patientforeningen (A)s patientpjece.
Rigshospitalet kan ydermere ikke indestå for Patientforeningen  

 As pjeces øvrige indhold bl.a., at fjerne Rigshospitalets  

 Sexologiske  

 Kliniks dominans overfor KtM-Ader. Rigshospitalets Direktion mener på baggrund af ovenstående at  

 have været berettiget til at afvise, at Patientforeningen (A) skulle have  

 adgang til at fremlægge dets patientpjece i Sexologisk Klinik,  

 Rigshospitalets,  

 venteværelse.
En afvisning der ikke, efter Rigshospitalets Direktions  

 opfattelse, kan anses for at være en krænkelse af Patientforeningen  

 (A)s  

 ytringsfrihed, idet Rigshospitalet har en ret til at regulere, hvilket  

 materiale,  

 der skal ligge fremme på hospitalets klinikker.
En regulering, der bl.a.  

 foretages på baggrund af en vurdering af materialets indhold. H:S besvarede foreningens klage i brev af 30. september 2002  

 hvori bl.a. følgende er anført:
Det er H:S Direktionens opfattelse, at venteværelserne ikke  

 har som sit formål at forestå formidling af synspunkter i almindelighed til  

 patienterne.
Der kan efter H:S Direktionens opfattelse således ikke stilles  

 krav om, at hospitalernes venteværelser skal bistå med distribution af  

 synspunkter af enhver art.
Foreningen (A) hævder, at venteværelset i Rigshospitalets  

 sexologiske klinik skulle være foreningens eneste mulighed for at nå  

 målgruppen  

 for foreningens synspunkter.
Denne påstand giver efter H:S Direktionens  

 opfattelse ikke foreningen en ret til at kræve sin pjece fremlagt i  

 venteværelset i Rigshospitalets sexologiske klinik.
For så vidt angår Rigshospitalets begrundelse for ikke at  

 imødekomme foreningens ønske om fremlæggelse af pjecen, skal H:S Direktionen  

 bemærke, at det næppe kan undgås, at skriftligt informationsmateriale fra en  

 patientforening om et sygdomsområde i et vist omfang bliver et supplement til  

 den information, som sundhedspersonalet har pligt til at give patienterne om  

 deres sygdom og behandlingsmuligheder.
Selvom afdelingerne ikke har ansvar  

 for indholdet af informationsmaterialet, må en afdeling på denne baggrund  

 alligevel  

 være berettiget til at fravælge informationsmateriale, der på afgørende vis  

 anfægter den behandling, der tilbydes fra afdelingen.
Hospitalsdirektionen ved Rigshospitalet er ansvarlig for driften  

 af hospitalet.
Det er H:S Direktionens opfattelse, at Hospitalsdirektionen ud  

 fra en anstaltsbetragtning er berettiget til som led i driften at regulere  

 hvilket skriftligt materiale, der skal ligge fremme i hospitalets  

 venteværelser.
 Hospitalsdirektionen ved Rigshospitalet har ved sin vurdering af  

 pjecen fundet, at pjecen kan have en negativ indvirkning på den adresserede  

 patientgruppe og besværliggøre behandlingen af de patienter, der ønsker at  

 blive behandlet for transseksualitet i hospitalets sexologiske klinik.  

 Hospitalsdirektionen ved Rigshospitalet har således fundet, at hensynet til  

 patientbehandlingen skal veje tungere end foreningens ønske om fremlæggelse  

 af  

 pjecen i venteværelset i klinikken.
H:S Direktionen er enig med Hospitalsdirektionen ved  

 Rigshospitalet. I brev af 27. oktober 2002 klagede foreningen på ny til mig over  

 afslaget fra Rigshospitalet og H:S.
Foreningen gentog sine synspunkter  

 angivet  

 i klagen af 3. august 2002 og fremkom med bemærkninger til H:S brev af  

 30.  

 september 2002.
I anledning af foreningens klage modtog jeg udtalelser af 18.  

 december 2002 og 6. januar 2003 fra henholdsvis Rigshospitalet og H:S  

 Direktionen.
Rigshospitalet anførte bl.a. følgende i sin udtalelse:
Det skal, på baggrund af spørgsmål fra Folketingets  

 Ombudsmand, oplyses, at Sexologisk Klinik, Rigshospitalet, har  

 informationsmaterialet  

 Organdonor, Tag stilling til obduktion og Fakta  

 om alkohol liggende i  

 klinikkens venteværelse.
Der ligger ikke i klinikkens venteværelse  

 informationsmateriale  

 eller patientfoldere fra patientforeninger.
 Patientforeningen (A) anfører i dens klage til Folketingets  

 Ombudsmand, at det eneste sted, hvor det vil være muligt og relevant  

 for os at  

 nå og informere den pågældende målgruppe, er på Sexologisk Klinik..
 Rigshospitalets direktion har ikke taget dette synspunkt i  

 betragtning, da direktionen traf beslutning om ikke at ville fremlægge  

 (A)s  

 folder i Sexologisk Kliniks venteværelse den 18. juni d.å. og den 26. juli  

 d.å.
Rigshospitalets direktion vurderer, at (A) har andre muligheder  

 for at komme i kontakt med den omhandlede patientgruppe.
En kontakt der vil  

 kunne skabes gennem andre medier og institutioner f.eks. aviser og øvrige  

 dagblade, (A)s hjemmeside og andre hjemmesider på internettet,  

 biblioteker,  

 telefonrådgivningslinier m.v. H:S Direktionen anførte bl.a. følgende i sin udtalelse:
 Til spørgsmålet om med hvilken vægt foreningens påstand om, at  

 Rigshospitalets sexologiske klinik er foreningens eneste mulighed for at nå  

 foreningens målgruppe, har indgået i afvejningen af, om pjecen skulle  

 fremlægges, oplyser Hospitalsdirektionen ved Rigshospitalet, at dette  

 synspunkt  

 ikke har været inddraget i beslutningen om ikke at ville fremlægge pjecen i  

 klinikkens venteværelse.
Hospitalsdirektionen vurderer, at foreningen (A) har andre  

 muligheder for at komme i kontakt med den pågældende patientgruppe.
En  

 kontakt  

 der vil kunne skabes gennem andre medier og institutioner f.eks. aviser og  

 øvrige dagblade, (A)s hjemmeside og andre hjemmesider på Internettet,  

 biblioteker, telefonrådgivningslinier m.v.
Som det fremgår, har Hospitalsdirektionen ved Rigshospitalet  

 således ikke fundet, at påstanden om, at sexologisk klinik er foreningens  

 eneste mulighed for at nå foreningens målgruppe, skulle indgå i afvejningen  

 af  

 hensyn ved afgørelsen af spørgsmålet om fremlæggelsen af pjecen.
Der henvises  

 til de mange andre muligheder, der findes til udbredelse af synspunkter.
H:S Direktionen har i brev af 30. september 2002 til foreningen  

 (A) anført, at venteværelserne ikke har som sit formål at forestå formidling  

 af synspunkter i almindelighed til patienterne.
Endvidere at påstanden om, at  

 venteværelset i sexologisk klinik skulle være foreningens eneste mulighed for  

 at nå målgruppen for foreningens synspunkter ikke giver foreningen en ret til  

 at kræve sin pjece fremlagt i venteværelset i sexologisk klinik.
 Når der henses til, at foreningen har en flerhed af andre let  

 tilgængelige muligheder for at nå målgruppen for foreningens synspunkter,  

 herunder ikke mindst gennem foreningens egen hjemmeside, ( ), har det efter  

 H:S Direktionens opfattelse desuden ikke været relevant at inddrage hensynet  

 til ytringsfriheden ved afgørelsen af spørgsmålet om fremlæggelse af  

 foreningens pjece i venteværelset i Rigshospitalets sexologiske klinik.
For så vidt angår begrundelsen for afgørelsen, skal H:S  

 Direktionen henvise til, at Hospitalsdirektionen ved Rigshospitalet ved sin  

 vurdering af pjecen har fundet, at pjecen kan have en negativ indvirkning på  

 den adresserede patientgruppe og besværliggøre behandlingen af de patienter,  

 der ønsker at blive behandlet for transseksualitet i hospitalets sexologiske  

 klinik.
Hospitalsdirektionen ved Rigshospitalet har således fundet, at  

 hensynet til patientbehandlingen skal veje tungere end foreningens ønske om  

 fremlæggelse af pjecen i venteværelset i klinikken.
Det er H:S Direktionens opfattelse, at hensynet til  

 patientbehandlingen er et sagligt hensyn.
H:S Direktionen har ikke fundet  

 anledning  

 til at anfægte det konkrete skøn, som Hospitalsdirektionen ved Rigshospitalet  

 har foretaget i forbindelse med sin afgørelse af sagen. Ved brev af 10. januar 2003 sendte jeg udtalelserne til  

 foreningen med henblik på at foreningen kunne fremkomme med sine  

 bemærkninger,  

 hvilket foreningen gjorde ved brev af 20. januar 2003. Foreningen anførte  

 heri  

 bl.a. følgende:
 A skal anføre at vores målgruppe ikke primært kan nås via  

 andre tilgængelige medier, såsom Internet, aviser, biblioteker, TV,  

 telefonrådgivning  

 m.fl., men at samtlige medlemmer af målgruppen kommer på Sexologisk Klinik,  

 fordi Sexologisk Klinik er det eneste sted i Danmark der modtager patienter  

 med diagnosen Gender Dysforia.
 Det er ikke korrekt at Rigshospitalets direktion i svar til  

 Folketingets Ombudsmand hævder at andre foreningers pjecer ikke er fremlagt i  

 klinikkens venteværelse.
 Ifølge skriftligt udsagn fra foreningen (B) har denne forening  

 haft deres pjece fremlagt siden 1999. En anden forening, (C), har ligeledes  

 haft deres pjece liggende fremme.
Vi kan oplyse at Sexologisk Klinik umiddelbart efter (A) har  

 indgivet klage til Folketingets Ombudsmand over klinikkens vægring imod  

 fremlæggelse af (A)s pjece har fjernet foreningen (B)s pjece (  

 ). I brev af 30. januar 2003 bad jeg H:S Direktionen og  

 Rigshospitalet om bemærkninger til det som A havde anført i foreningens brev  

 af  

 20. januar 2003. Rigshospitalet anførte i udtalelse af 13. februar 2003 bl.a.  

 følgende:
 Hertil skal Rigshospitalet bemærke, at Rigshospitalet ikke i  

 forbindelse med Patientforeningen (A)s klage til Folketingets  

 Ombudsmand har  

 fjernet pjecer fra patientforeninger fra venteværelset i Rigshospitalets  

 sexologiske klinik.
Det kan for god ordens skyld oplyses, at Rigshospitalets  

 sexologiske klinik ikke siden foråret 2002 har haft pjecer fra  

 patientforeninger  

 liggende i venteværelset. H:S Direktionen henviste i sin udtalelse af 10. marts 2003 til  

 sine tidligere udtalelser og afgørelser i sagen og til Rigshospitalets  

 udtalelse  

 af 13. februar 2003. Den 14. marts 2003 sendte jeg udtalelserne af 13.  

 februar  

 2003 og 10. marts 2003 fra henholdsvis Rigshospitalet og H:S til foreningens  

 orientering.
I brev af 19. marts 2003 fremkom foreningen med indsigelser mod  

 Rigshospitalets opfattelse af at pjecen kunne have en negativ indvirkning på  

 patientgruppen, idet foreningen ikke mener at det er muligt at behandle  

 transsexualitet i Sexologisk Kliniks regi da dette kræver kirurgisk og  

 hormonel behandling således som det fremgår af pjecen.
Foreningen mener netop  

 derfor at det er berettiget at fremlægge pjecen i venteværelset.
 I en udtalelse til A den 31. august 2004 anførte jeg følgende:
Ombudsmandens udtalelse Min undersøgelse af sagen retter sig mod Rigshospitalets afgørelse af  

 18. juni 2002 og H:S Direktionens afgørelse af 30. september 2002.
Det retlige bedømmelsesgrundlag Afgørelsen er truffet på grundlag af anstaltsbeføjelser.
Anstaltsbeføjelser antages at give ledelsen af en offentlig institution  

 beføjelse til at træffe generelle eller konkrete beslutninger om forholdet  

 mellem institutionen og dens brugere.
Beføjelsen omfatter ordensmæssige  

 forhold i vid forstand såsom brugerens adfærd under opholdet, besøgstid,  

 udsmykning, udnyttelse af bygninger og inventar.
Det følger af  

 legalitetsprincippet at beføjelsen skal udnyttes med respekt for loven,  

 herunder grundloven, den europæiske menneskerettighedskonvention, almindelige  

 offentligretlige  

 grundsætninger samt skrevne regler i øvrigt med lovskraft.
 Inden for denne ramme har ledelsen en skønsmæssigt præget  

 beføjelse til at træffe afgørelser, blandt andet om indretning og udnyttelse  

 af  

 venteværelser på en offentlig behandlingsinstitution.
Udgangspunktet er at ledelsen i denne henseende er forholdsvis  

 frit stillet med hensyn til at fastsætte regler for hvem der kan opholde sig  

 i  

 et sådant venterum, tidspunkterne herfor, rummets indretning og brug,  

 herunder  

 om og i bekræftende fald hvilket materiale der lægges frem for de ventende.  

 Det  

 er således ledelsen der som udgangspunkt bestemmer om og i bekræftende fald  

 hvilke blade, magasiner, hæfter, rapporter mv. der er til rådighed, og i den  

 forbindelse om materialet skal være til rådighed som adspredelse for ventende  

 personer, eller om der lægges vægt på egentlig målrettet  

 informationsformidling.  

 Er der tale om fremlæggelse af materiale blot med henblik på at fordrive  

 ventetiden, må den retlige ramme anses for at være særlig vid.
Har ledelsen  

 besluttet sig for at købe og lægge et ugeblad eller en avis frem, kan der  

 eksempelvis ikke anses at være pligt for ledelsen til at leve op til et  

 alsidighedsprincip.
Ledelsen står dog i retlig henseende ikke fuldstændig frit idet  

 beføjelsen som anført må udøves med respekt for overordnede retlige rammer.
I  

 denne forbindelse kommer især grundlovens § 77 og  

 menneskerettighedskonventionens artikel 10 i betragtning.
Bestemmelserne har  

 følgende indhold:
 Grundloven:
§ 77.  

  

 Enhver er  

 berettiget til på tryk, i skrift og tale at offentliggøre sine tanker, dog  

 under ansvar for domstolene.
Censur og andre forebyggende forholdsregler kan  

 ingensinde påny indføres. Den europæiske menneskerettighedskonvention:
Artikel 10 Stk. 1.  

  

 Enhver har ret  

 til ytringsfrihed.
Denne ret omfatter meningsfrihed og frihed til at modtage  

 eller meddele oplysninger eller tanker, uden indblanding fra offentlig  

 myndighed og uden hensyn til landegrænser.
Denne artikel forhindrer ikke  

 stater i at kræve, at radio-, fjernsyns- eller filmforetagender kun må drives  

 i  

 henhold til bevilling.
Stk. 2.  

  

 Da udøvelsen  

 af disse frihedsrettigheder medfører pligter og ansvar, kan den underkastes  

 sådanne formaliteter, betingelser, restriktioner eller straffebestemmelser,  

 som er foreskrevet ved lov og er nødvendige i et demokratisk samfund af  

 hensyn  

 til den nationale sikkerhed, territorial integritet eller offentlig tryghed,  

 for at forebygge uorden eller forbrydelse, for at beskytte sundheden eller  

 sædeligheden, for at beskytte andres gode navn og rygte eller rettigheder,  

 for  

 at forhindre udspredelse af fortrolige oplysninger, eller for at sikre  

 domsmagtens autoritet og upartiskhed. Grundlovens § 77 omfatter efter sit indhold ikke spørgsmålet om  

 en anstaltsledelse har pligt til at udnytte anstaltsbeføjelserne til at  

 fremme ytringsfriheden eller informationsfriheden.
Det er imidlertid fast  

 antaget at de overordnede retlige ideer der ligger bag menneskerettighederne,  

 herunder grundlovens § 77 og menneskerettighedskonventionens artikel 10, både  

 kan og skal indgå som kriterier i offentlige myndigheders overvejelser i  

 forbindelse med udøvelsen af skønsmæssige beføjelser.
Det antages endvidere  

 at  

 hensynet til den beskyttelsesinteresse der ligger bag bestemmelserne, skal  

 indgå  

 i den konkrete vurdering med betydelig vægt, jf.
Jon Andersen mfl.,  

 Forvaltningsret 2. udgave (2002), s. 347 ff, og Bent Christensen,  

 Forvaltningsret  

 (1997), s. 151 og 180.
Dette betyder at ved afgørelsen af om et venteværelse skal  

 benyttes til informationsformidling, skal hensynet til ytrings- og  

 informationsfriheden indgå og tillægges vægt.
Som anført ovenfor må de  

 retlige  

 rammer anses for forholdsvis vide idet andre hensyn såsom hensynet til  

 institutionens økonomiske drift, ønsket om at sikre optimal behandling af  

 patienterne og hensynet til at opretholde ro og orden også lovligt vil kunne  

 inddrages i afvejningen og eventuelt føre til et andet resultat.
For så vidt ledelsen lovligt har besluttet at et venterum ikke  

 skal benyttes til informationsformidling, opstår der efter min mening ikke  

 retlige problemer i forbindelse med at en anmodning fra private  

 organisationer  

 eller enkeltpersoner om at fremlægge materiale som følge heraf afslås.
Et  

 sådant afslag er blot et konkret udtryk for den generelle beslutning om  

 rummets  

 og inventarets anvendelse.
Har ledelsen derimod besluttet sig for at anvende et  

 venteværelse til oplysningsformål, eller har der udviklet sig en praksis  

 hvorefter venteværelset har fået karakter af at være et forum for udveksling  

 eller formidling af oplysninger til og mellem rummets brugere, ændrer den  

 retlige situation sig efter min mening væsentligt.
I dette sidste tilfælde må  

 udgangspunktet være at et afslag på at få fremlagt materiale som  

 indholdsmæssigt og emnemæssigt er relevant for den oplysningsformidling der  

 finder sted, må betegnes som et indgreb i ansøgerens ytringsfrihed.
Denne  

 opfattelse kan støttes direkte på artikel 10 i den europæiske  

 menneskerettighedskonvention og følger desuden efter min mening af den  

 almindelige ulovbestemte lighedsgrundsætning hvorefter i alt væsentligt  

 ensartede sager skal behandles lige.
Et sådant afslag må derfor, for at være lovligt, være  

 nødvendigt i et demokratisk samfund til beskyttelse af de  

 interesser der er  

 omtalt i stk. 2 i artikel 10 i menneskerettighedskonventionen.
I dom af 19.  

 december 1994 i Sagen Vereinung demokratischer Soldaten Österreichs and Gubi  

 v.
Austria anså Den Europæiske Menneskerettighedsdomstol at det østrigske  

 forsvarsministeriums  

 afslag på gratis at distribuere et blad der forholdt sig kritisk og satirisk  

 til militæret, var et indgreb i ytringsfriheden, fordi ministeriet  

 distribuerede  

 andre blade om militære forhold.
Indgrebet, som var begrundet i frygten for  

 at  

 mandstugten og kampmoralen skulle forringes, ansås for uproportionalt og  

 dermed  

 i strid med artikel 10. Se også Menneskerettighedsdomstolens dom af 28. juni  

 2001 i sagen V g T Verein gegen Tierfabriken v.
Schwitzerland.
 I den nævnte dom fra Østrig anførte domstolen bl.a.:
 27.
In the present  

 case the authorities effected themselves and at their own expense the  

 distribution on a regular basis of military periodicals published by various  

 associations, by sending them out with their official publications.
Whatever  

 the legal status of this arrangement, such a practice was bound to have an  

 influence on the level of information imparted to the members of the armed  

 forces and, accordingly, engaged the responsibility of the present State  

 under  

 Article 10.
The Court notes  

 further that, according to the case file, of all the periodicals for  

 servicemen, only der Igel was not allowed access to this type of distribution  

 (see paragraph 8 above). The VDSÖ could therefore reasonably claim that this  

 situation should be remedied.
It follows that the Minister for Defences  

 rejection of its request was an interference with the exercise of its right  

 to  

 impart information and ideas.
2. Whether the  

 interference was justified 28. The  

 interference in issue infringed Article 10 if it was not prescribed by  

 law,  

 if it did not pursue one or more of the legitimate aims referred to in  

 paragraph 2 of that Article or if it was not necessary in a democratic  

 society in order to attain such aims.
(c) Was the  

 interference necessary in a democratic society? 33. The VDSÖ  

 denied that the refusal of its request had been necessary.
It had been  

 motivated solely by the desire to prevent a current of opinion regarded by  

 the  

 authorities as hostile to the army from being spread among the troops by the  

 distribution of der Igel.
Yet, the applicant association maintained, the  

 Government were gradually implementing most of the reforms proposed by the  

 magazine, such as the reduction of curfew restrictions, the introduction of a  

 five-day week, pay increases and free public transport.
The journal could not  

 therefore be seen as a genuine threat.
34. The  

 Commission in substance accepted the first applicants view.
It noted  

 that der  

 Igel contained no incitement to violence, to disobedience or to break the  

 rules;  

 at the very most it provided information on complaints and appeals  

 procedures.
35. According  

 to the Government, the magazine sought to undermine the effectiveness of the  

 army and of the countrys system of defence.
Its distribution had been  

 particularly undesirable because at the material time, when the cold war had  

 still been in progress, there had been a certain amount of friction in the  

 Schwarzenberg barracks.
This situation, which was comparable to that found to  

 exist in the case of Engel and Others (cited above, p. 42, para. 101), had  

 arisen because of unrest among the servicemen as a result of various  

 deliberately provocative actions (see paragraph 9 above), carried out by Mr  

 Gubi,  

 an active member of the VDSÖ.
Confronted with  

 this situation, the Minister for Defence had even shown restraint as he had  

 merely refused to allow the army to assist in the distribution of der Igel.  

 This measure had been necessary in order to maintain discipline, but it had  

 not  

 prevented the applicant association from making the publication available to  

 the soldiers through any other means.
They could for instance receive it  

 through the post and no restrictions were placed on their freedom to read it  

 in  

 the barracks.
In short, the authorities had not overstepped their margin of  

 appreciation, which was necessarily wider in this area because they alone  

 were  

 in a position to assess with full knowledge of all the circumstances, in a  

 given situation, the specific duties and responsibilities of members of the  

 armed forces.
36. The Court  

 reiterates that freedom of expression is also applicable to  

 information or  

 ideas that offend, shock or disturb the State or any section of  

 the  

 population.
Such are the demands of that pluralism, tolerance and  

 broadmindedness without which there is no democratic society  

 (see, inter  

 alia, the Observer and Guardian v. the United Kingdom judgment of 26 November  

 1991, Series A no. 216, p. 30, para. 59, and the Castells v.
Spain judgment  

 of  

 23 April 1992, Series A no. 236, p. 22, para. 42).
The same is  

 true when the persons concerned are servicemen, because Article 10 applies to  

 them just as it does to other persons within the jurisdiction of the  

 Contracting  

 States.
However, the proper functioning of an army is hardly imaginable  

 without legal rules designed to prevent servicemen from undermining military  

 discipline, for example by writings (see the Engel and Others judgment, cited  

 above, p. 41, para. 100, and the Hadjianastassiou judgment, cited above, p.  

 17, para. 39).
37. The Court  

 observes that at the material time the army distributed free of charge in all  

 the countrys barracks its own publications and those of private  

 associations  

 of soldiers.
It appears that only der Igel was denied this facility, which  

 undoubtedly  

 reduced considerably its chances of increasing its readership among service  

 personnel.
The fact that the VDSÖ retained the possibility of sending its  

 journal to subscribers could not offset such a handicap.
It could therefore  

 only have been justified by imperative necessities since exceptions to the  

 freedom of expression must be interpreted narrowly (see the Sunday Times v.  

 the  

 United Kingdom (no. 1) judgment of 26 April 1979, Series A no. 30, p. 41,  

 para.  

 65).
 38. The  

 Government sought support for their argument from the content of der Igel.  

 The  

 periodical, which was critical and satirical, had represented a threat to  

 discipline and to the effectiveness of the army.
It is the  

 Courts opinion that such an assertion must be illustrated and  

 substantiated  

 by specific examples.
None of the issues of der Igel submitted in evidence  

 recommend  

 disobedience or violence, or even question the usefulness of the army.  

 Admittedly, most of the issues set out complaints, put forward proposals for  

 reforms  

 or encourage the readers to institute legal complaints or appeals  

 proceedings.  

 However, despite their often polemical tenor, it does not appear that they  

 overstepped the bounds of what is permissible in the context of a mere  

 discussion of ideas, which must be tolerated in the army of a democratic  

 State  

 just as it must be in the society that such an army serves.
 39. The  

 Government also cited friction in the Schwarzenberg barracks, for which, they  

 claimed, the publications of the applicant association and Mr Gubis  

 activities  

 were essentially responsible (see paragraph 9 above). This situation had led  

 to a large number of complaints from the conscripts.
In the Courts  

 view, this situation, peculiar to a single barracks, was not sufficiently  

 serious to justify a decision whose effects extended to all the military  

 premises on the national territory.
On this point the facts may be  

 distinguished from the Engel and Others case.
In that case the banned journal  

 had been distributed solely in the place were the unrest cited by the  

 authorities  

 had occurred (see the above-mentioned judgment, p. 18, para. 43).
40. In  

 conclusion, the refusal by the Minister  

 for Defence to include der Igel among the magazines distributed by the army  

 was  

 disproportionate to the legitimate aim pursued.
It follows that the first  

 applicant was the victim of a violation of Article  

 10. Ved vurderingen af om et indgreb er nødvendigt og proportionalt,  

 skal der, som det ses, foretages en afvejning hvor det lægges til grund at  

 ytringsfriheden også gælder for meninger der fornærmer, chokerer eller  

 forstyrrer staten eller dele af befolkningen.
Ligeledes skal der lægges vægt  

 på  

 om den ønskede måde at formidle synspunkter på er mere effektiv end andre.
Den konkrete sag Som den foreliggende sag foreligger oplyst, må jeg lægge til  

 grund at venteværelset ved Sexologisk Klinik ikke generelt er åbent for  

 almenheden, men er forbeholdt patienter, pårørende og andre med naturligt  

 ærinde på klinikken.
Rummet bruges efter det oplyste alene som et sted hvor  

 de  

 pågældende kan opholde sig mens de venter på at modtage behandling.
Rummet er  

 således ikke specielt beregnet på at formidle eller udveksle  

 behandlingsrelevant  

 information.
Der ligger dog i venteværelset forskellige offentlige  

 publikationer,  

 bl.a. Organdonor, Tag stilling til obduktion og  

 Fakta om alkohol.
Indtil  

 2002 lå der endvidere materiale fra forskellige patientforeninger.
Sådant  

 materiale forekommer ikke længere i venterummet.
Værelset anvendes således og  

 må anses for egnet til i en vis udstrækning at formidle informationer til  

 patienter, og foreningens ansøgning burde derfor have været bedømt på denne  

 baggrund.
Rigshospitalets beslutning om ikke at imødekomme foreningens  

 ønske om at fremlægge pjecen byggede i overensstemmelse hermed især på  

 overvejelser  

 om materialets indhold.
Direktionen formodede at det ville vanskeliggøre  

 behandlingen af klinikkens patienter hvis foreningens pjece blev lagt frem,  

 da den skønnedes at være i strid med den behandlingsmetode som anvendes på  

 Rigshospitalet.
I udtalelsen af 9. september 2002 har Rigshospitalet anført at  

 hospitalets opfattelse ikke kan anses for at være en krænkelse af foreningens  

 ytringsfrihed, idet Rigshospitalet har en ret til at regulere hvilket  

 materiale der skal ligge fremme på hospitalets klinikker.
En regulering, der  

 bl.a. foretages på baggrund af en vurdering af materialets indhold.
H:S  

 har i  

 udtalelsen af 30. september 2002 gengivet hospitalets synspunkter og tilføjet  

 at direktionen har således fundet, at hensynet til patientbehandlingen  

 skal  

 veje tungere end foreningens ønske om fremlæggelse af pjecen i venteværelset  

 i  

 klinikken.
I udtalelser af henholdsvis 18. december 2002 og 6. januar  

 2003  

 har både hospitalet og H:S svaret benægtende på mine spørgsmål om hvorvidt  

 hensynet til foreningens påstand om at fremlæggelse af materiale i klinikkens  

 venteværelse er eneste mulighed for at foreningen kan nå og informere sin  

 målgruppe, har været inddraget i beslutningen om at give afslag.
H:S har  

 således  

 anført at det var irrelevant at inddrage hensynet til foreningens  

 ytringsfrihed.
På denne baggrund må jeg lægge til grund at Rigshospitalet og  

 H:S ikke har vurderet foreningens anmodning i overensstemmelse med den  

 retsopfattelse jeg har beskrevet ovenfor.
Jeg sigter herved til at hensynet  

 til  

 foreningens ytringsfrihed ikke kan ses overhovedet at have været inddraget i  

 beslutningen  

 og dermed ej heller har indgået med særlig vægt, samt at myndighederne derfor  

 formentlig heller ikke har foretaget en selvstændig vurdering af den  

 samfundsmæssige nødvendighed af at hindre pjecen i at blive fremlagt.
 Jeg har gjort H:S, Direktionen og Rigshospitalet bekendt med  

 min opfattelse, og jeg har besluttet at henstille til Rigshospitalet at det  

 tager sagen op til ny overvejelse på grundlag af det jeg har anført ovenfor.
Jeg bemærker at jeg ikke herved har taget stilling til om  

 Rigshospitalet efter en sådan fornyet overvejelse i det konkrete tilfælde kan  

 opretholde sit afslag på foreningens ønske om fremlæggelse af folderen. Rigshospitalet meddelte mig i brev af 23. december 2004 at  

 hospitalet efter en fornyet gennemgang af sagen havde vurderet at hensynet  

 til  

 behandlingen af patienterne fortsat vejer tungere end hensynet til foreningen  

 A's ytringsfrihed, og at A's folder derfor ikke kunne tillades fremlagt i  

 Sexologisk  

 Kliniks venteværelse på Rigshospitalet.
Rigshospitalet anførte i den forbindelse at hospitalet var  

 opmærksom på at A havde anført at A ikke kunne nå sin målgruppe på anden måde  

 end ved fremlæggelse af folderen i venteværelset.
Rigshospitalet havde dog  

 vurderet at A i lighed med andre landsdækkende organisationer har mulighed  

 for  

 at annoncere i skriftlige og elektroniske medier.
 Rigshospitalet anførte  

 videre at hospitalet havde lagt vægt på at folderens indhold strider mod den  

 behandlingsmetode som hospitalet anvender, at folderens indhold med hensyn  

 til  

 lidelsens karakter og behandlingsmetode ikke dokumenteres og at hospitalet  

 ikke deler A's opfattelse heraf, at folderen indeholder fejlagtige  

 oplysninger  

 bl.a. om den behandling der ydes af Rigshospitalet og at dette kan skabe  

 utryghed og forvirring blandt patienterne og dermed vanskeliggøre  

 behandlingen.  

 Rigshospitalet henviste endvidere til at folderen kunne give patientgruppen  

 og omverden en urealistisk forventning til hospitalets reelle  

 behandlingstilbud,  

 og at folderen hvis den blev fremlagt ville kunne blive opfattet som en del  

 af  

 Rigshospitalets patientinformation.
I brev af 7. januar 2005 meddelte jeg Rigshospitalet at jeg  

 havde forstået hospitalet sådan at hospitalet havde foretaget en vurdering og  

 afvejning af sagen under inddragelse af de retlige forhold som jeg havde  

 anført  

 i min udtalelse af 31. august 2004, og at Rigshospitalet havde meddelt A en  

 ny  

 afgørelse med en nærmere begrundelse  eller ville gøre dette indenfor  

 kort  

 tid.
Jeg meddelte endelig Rigshospitalet at jeg herefter ikke foretog mig  

 mere i sagen.
