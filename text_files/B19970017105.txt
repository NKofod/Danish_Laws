I medfør af § 25 stk. 2 i teaterloven, jf. lovbekendtgørelse nr. 217 af 22. marts 1996 og efter forhandling med Kommunernes Landsforening, Amtsrådsforeningen i Danmark samt Københavns og Frederiksberg Kommuner fastsættes:
 § 1.  Staten refunderer 50 pct. af kommunernes og  

 amtskommunernes udgifter ved køb af professionelle forestillinger af  

 børneteater og opsøgende teater, der er refusionsgodkendt i henhold til  

 reglerne i denne bekendtgørelse.
 § 2.  Ved børneteater forstås i denne bekendtgørelse  

 teater, som er produceret for børn under 16 år.
Stk. 2.  Ved opsøgende teater forstås teater, der  

 opføres på steder som skoler, børneinstitutioner, biblioteker, arbejdspladser  

 etc., hvor publikum kommer af andre grunde end for at se teater.
Denne  

 teaterform kan henvende sig både til børn og voksne.
 § 3.  Kulturministeriet nedsætter et udvalg, der  

 forestår den teaterfaglige vurdering og refusionsgodkendelsen af de enkelte  

 forestillinger af børneteater og opsøgende teater.
Stk. 2.  Udvalget består af fem medlemmer, der udpeges  

 for en periode af fire år.
Udvalget sammensættes af tre medlemmer udpeget af  

 det til enhver tid siddende Teaterråd, jf. teaterlovens § 20, og to medlemmer  

 udpeget af det til enhver tid siddende Udvalg for Børneteater og Opsøgende  

 Teater, jf. teaterlovens § 26.
Stk. 3.  Udvalgets medlemmer kan ikke i  

 beskikkelsesperioden bestride poster i Teaterrådet eller Udvalget for  

 Børneteater og Opsøgende Teater.
Udvalgets medlemmer kan ikke genbeskikkes.
 Stk. 4.  Udvalget vælger selv sin formand blandt  

 medlemmerne.
 Stk. 5.  Kulturministeren fastsætter udvalgets  

 forretningsorden efter forslag fra udvalget.
 Stk. 6.  Teaterrådets sekretariat varetager udvalgets  

 sekretariatsfunktioner.
 § 4.  Forestillinger af børneteater og opsøgende  

 teater, der ikke er produceret med støtte i henhold til teaterloven, skal for  

 at kunne udbydes med refusion i henhold til teaterlovens § 25 godkendes af  

 refusionsudvalget.
Stk. 2.  Meddelelse af refusionsgodkendelse sker efter  

 ansøgning, der indsendes til refusionsudvalget.
Udvalget kan fastsætte  

 nærmere regler for ansøgningernes form og indsendelsestidspunkt.
 § 5.  Ved den teaterfaglige vurdering af en  

 forestilling lægger udvalget vægt på forestillingens kvalitative standard.
 Stk. 2.  Udvalgets vurdering sker på baggrund af dels  

 teatrets ansøgning, dels udvalgets teaterfaglige vurdering efter at have  

 overværet en opførelse af forestillingen.
 Stk. 3.  I særlige tilfælde kan udvalget vurdere en  

 forestilling alene på grundlag af ansøgningen.
Stk. 4.  Refusionsgodkendelse meddeles for en eller  

 flere sæsoner ad gangen.
Eventuel forlængelse kræver fornyet ansøgning til  

 refusionsudvalget.
 Stk. 5.  Såfremt en forestilling er refusionsgodkendt  

 for flere sæsoner, og der i løbet af perioden foretages udskiftninger af en  

 eller flere af de centrale skuespillere eller på anden måde sker væsentlige  

 ændringer i de forudsætninger, hvorunder refusionsudvalget har meddelt  

 godkendelse, påhviler det producenten snarest at underrette udvalget.  

 Udvalget tager herefter stilling til om godkendelsen fortsat er gældende for  

 de kommende sæsoner, eller om forestillingen påny skal spilles for udvalget.
§ 6.  Der gennemføres årligt et antal  

 præsentationsarrangementer (showcases), hvor producenterne har mulighed for  

 at vise deres forestillinger for refusionsudvalget.
Arrangementerne afvikles  

 i samarbejde mellem Teaterrådets sekretariat og Teatercentrum, der er  

 sekretariat for Udvalget for Børneteater og Opsøgende Teater.
Senest 1. marts  

 meddeler refusionsudvalget refusionsgodkendelsen for den kommende sæson.
 Stk. 2.  Refusionsudvalget fastsætter nærmere regler for  

 den praktiske afvikling af præsentationsarrangementerne.
 § 7.  Følgende kommunale og amtskommunale udgifter er  

 refusionsberettigede:
 § 8.  Der ydes ikke refusion af følgende kommunale og  

 amtskommunale udgifter:
 § 9.  Kommunerne og amtskommunerne udarbejder en  

 opgørelse over de i løbet af kalenderåret afholdte refusionsberettigede  

 udgifter.
 Stk. 2.  Udgifterne medregnes i opgørelsen eksklusiv  

 købsmoms.
Stk. 3.  Opgørelsen skal være påtegnet af den kommunale  

 revision.
Påtegningen skal oplyse, at opgørelsen er revideret i  

 overensstemmelse med det kommunale revisionsregulativ, og at opgørelsen af  

 statsrefusion er foretaget i overensstemmelse med gældende bestemmelser.
 § 10.  Opgørelsen skal indsendes til Teaterrådets  

 sekretariat senest 1. maj i det følgende år.
 Stk. 2.  Der kan kun indsendes en opgørelse for hver  

 kommune eller amtskommune.
 § 11.  Bekendtgørelsen træder i kraft den 15. marts  

 1997 og har virkning for kommunale og amtskommunale udgifter, som afholdes  

 efter 1. juli 1998.
 Stk. 2.  Indtil 1. juli 1998 ydes statsrefusion af  

 kommuners og amtskommuners udgifter ved køb af forestillinger af børneteater  

 og opsøgende teater efter de hidtil gældende bestemmelser.
 Stk. 3.  Senest 1. marts 1998 meddeler refusionsudvalget  

 refusionsgodkendelse for sæsonen 1998/99.
 Stk. 4.  Kulturministeriets bekendtgørelse nr. 327 af  

 27. maj 1991 ophæves.
Kulturministeriet, den 26. februar 1997 P.M.V.
 E.B.
