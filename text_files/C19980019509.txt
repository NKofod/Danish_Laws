Cirkulære om retningslinier for Eksport  

 Kredit Fondens virksomhed I medfør af § 9, stk.1, i lov nr. 1070 af 20. december 1995 om  

 Dansk Eksportkreditfond m.v. (EKF-loven) og efter indhentet udtalelse fra  

 Eksportkreditudvalget og Eksportfremmerådet, fastsættes  

 følgende retningslinjer for Eksport Kredit Fondens (EKF)  

 virksomhed:
Kapitel 1 Eksport Kredit Fonden § 1. Dansk Eksportkreditfond udøver sin  

 virksomhed under navnet »Eksport Kredit Fonden«.
Stk. 2. EKF s formål er 1)	at sikre dansk eksport internationalt konkurrencedygtige  

 vilkår med hensyn til dækning af ekstraordinære risici i  

 forbindelse med eksport.
Lovens krav om, at fondens indtægter og  

 udgifter skal balancere på længere sigt skal samtidig  

 opfyldes.
 2)	at forestå formidlingen af statslig bistand i forbindelse med  

 finansieringen af dansk eksport på grundlag af særskilte  

 bevillinger.
Ved dansk eksport forstås forretninger med udlandet  

 af økonomisk interesse for Danmark.
Den danske interesse skal  

 være betydelig og stigende med kreditrisikoen og opgørelsen kan  

 tage udgangspunkt i produktion, værditilvækst, ejerskab eller  

 tilsvarende.
EKF udøver sin virksomhed på basis af en  

 egenkapital, der til enhver tid skal være dækkende for det  

 engagement, som fonden påtager sig.
Ved egenkapitalstyringen skal det  

 påses, at EKF s kreditpolitik har den fornødne  

 forretningsmæssige kontinuitet.
Stk. 3. Ved ekstraordinære eksportkreditrisici  

 forstås risici, som ikke normalt kan dækkes i det kommercielle  

 forsikringsmarked.
Det drejer sig primært om politiske risici og  

 mellem- og langfristede kommercielle risici samt kortfristede kommercielle  

 risici for så vidt angår eksport til bl.a. udviklingslande og  

 østlande, som ikke dækkes af det kommercielle  

 forsikringsmarked.
Stk. 4. Ved opfyldelsen af sit formål er EKF i enhver  

 henseende forpligtet til at overholde sådanne internationale  

 forpligtelser eller bindinger, som Danmark har påtaget sig, herunder de  

 til enhver tid gældende EU-regler.
EKF skal påse, at såvel  

 betalingsvilkår som øvrige forhold i forbindelse med de  

 eksportforretninger, der søges dækket eller finansieret, ikke er  

 i strid med gældende internationale sædvaner på  

 eksportkreditforsikringsområdet.
På den ene side bør EKF  

 ikke medvirke til, at dansk eksport bliver kreditførende.
På den  

 anden side bør det til stadighed tilstræbes, at dansk eksport  

 tilbydes sådanne dækningsmuligheder, præmier og  

 øvrige vilkår, der stiller dansk eksport lige i konkurrencen med  

 udenlandske eksportører, som modtager dækning hos deres  

 nationale eksportkreditinstitutter.
 Stk. 5. EKF kan med tilslutning fra erhvervsministeren og med  

 Finansudvalgets godkendelse overtage andre porteføljer på  

 områder, som omfattes af EKF s formål, såfremt overtagelsen  

 ikke belaster EKF s egenkapital.
 Stk. 6. EKF kan med tilslutning fra erhvervsministeren og med  

 Finansudvalgets godkendelse oprette datterselskaber eller erhverve ejerandele  

 i eller deltage som långiver eller garant i selskaber, institutioner  

 eller fonde, når det tjener til opfyldelse af EKF s formål for  

 så vidt angår statslig bistand til formidling af  

 eksportfinansiering.
Stk. 7. EKF bestyres på erhvervsministerens vegne af  

 Erhvervsfremme Styrelsen.
I det omfang, hvori afgørelser ikke er  

 henlagt til Eksportkreditudvalget, træffer Erhvervsfremme Styrelsen  

 afgørelser på erhvervsministerens vegne.
Styrelsens  

 afgørelser kan ikke påklages administrativt.
 Stk. 8. På finanslovene tillægges EKF s  

 administration statsvirksomhedslignende status, således at EKF kan  

 afpasse sit aktivitetsniveau i overensstemmelse med efterspørgslen og  

 leve op til stillede forventninger om konkurrencedygtighed, effektivitet og  

 kundeservice samt national og international repræsentation af  

 eksportkreditordningerne.
 Stk. 9. Under EKF s administration kan henlægges  

 varetagelse af opgaver, der har hjemmel i anden lovgivning m.v.,  

 såfremt opgavevaretagelsen ligger inden for rammerne af EKF s  

 formål og administrative ekspertise, og kan ske med fuld  

 omkostningsdækning for EKF.
 Stk. 10. EKF kan indgå aftaler med udenlandske  

 eksportkreditinstitutter om risikodeling eller genforsikring for så  

 vidt angår den danske andel af en eksportforretning.
Kapitel 2 Konkurrent- og markedsovervågning § 2. For at opfylde sit formål skal EKF til  

 stadighed foretage konkurrent- og markedsovervågning for derved dels  

at sikre dansk eksports internationale konkurrencedygtighed dels  

 at påse, at statens garantiområde er således  

 afgrænset, at EKF ikke påfører det kommercielle  

 forsikringsmarked konkurrence.
 Stk. 2. EKF skal søge deltagelse i de internationale  

 fora, herunder Berner Unionen, hvorfra det er relevant at indhente  

 oplysninger om andre landes eksportkreditgaranti- og finansieringsordninger.  

 EKF skal i disse fora virke for at skabe disciplin og lige  

 konkurrencevilkår på eksportkreditområdet  

 internationalt.
 Stk. 3. EKF skal - inden for rammerne af lov om offentlighed i  

 forvaltningen - sikre fortroligheden af dokumenter og oplysninger, der er  

 modtaget under forudsætning heraf.
Kapitel 3 Produktpolitik § 3. Principperne i EKF s produktpolitik vedtages  

 af eksportkreditudvalget.
 Stk. 2. Risikodækning kan ydes over for individuelle -  

 danske eller udenlandske - virksomheder, pengeinstitutter,  

 forsikringsselskaber eller andre, som direkte eller indirekte påtager  

 sig eller forsikrer en risiko, der står i forbindelse med  

 gennemførelsen af dansk eksport.
 Stk. 3. Risikodækning kan ydes i danske kroner samt i  

 andre valutaer, der i almindelighed anvendes ved afvikling af internationale  

 betalinger.
Stk. 4. Ved udarbejdelse og vedligeholdelse af  

 garantiinstrumenterne anvendes risikoregulerende mekanismer, ligesom det  

 påses, at dækning skal ske inden for EKF s økonomiske  

 rammer og i overensstemmelse med de standarder for risikodækning, der  

 er gældende inden for EU.
Tillige henses til de behov for  

 risikodækning, som er karakteristiske for dansk eksport inden for  

 statens garantiområde, eller der konkret viser sig at være et  

 væsentligt behov for.
Stk. 5. Ved gennemførelse af indirekte  

 risikodækning, herunder genforsikring, tages normalt udgangspunkt i  

 principperne for statslig direkte dækning.
Dog skal det sikres, at  

 markedet kan fungere, og at der skabes en hensigtsmæssig dækning  

 af danske eksportleverancer.
 Stk. 6. Udarbejdelsen og vedligeholdelsen af EKF s produkter  

 på området »bistand til eksportfinansiering« sker under hensyn  

 til EKF s formål.
Kapitel 4 Risikodækning  

 Kreditpolitik generelt § 4. Principperne i EKF s kreditpolitik vedtages  

 af Eksportkreditudvalget.
 Stk. 2. Kreditpolitikken skal følge internationalt  

 anerkendte forsikringsmæssige principper og metoder, idet der herved  

 lægges vægt på købernes og køberlandenes  

 kreditværdighed og på risikorelaterede prismekanismer,  

 selvrisiko, risikodeling og risikospredning.
 Stk. 3. Kreditpolitikken holdes under løbende  

 overvågning i lyset af risikodækningens økonomi, herunder  

 præmieindtægt og dækningskapacitet, udviklingen i  

 porteføljens risici, herunder risikospredningen, samt  

 markedsudviklingen for dansk eksport.
 Stk. 4. Ved accept af en risiko skal opmærksomheden  

 særligt være rettet mod mulige risikokoncentrationer og store  

 enkeltrisici på lande, købere, garanter og brancher,  

 således at der til stadighed tilstræbes en passende  

 risikospredning på garantiordningens samlede portefølje.
 Særligt i forbindelse med større og  

 længerevarende enkeltrisici skal tillige eksportvirksomhedens  

 økonomiske og kapacitetsmæssige forhold samt virksomhedens  

 erfaring med gennemførelse af eksportforretninger af den  

 pågældende karakter indgå i vurderingen.
Særligt om politiske risici § 5. Til brug for risikostyringen foretages en  

 periodisk vurdering af risikoen på lande på grundlag af det  

 enkelte lands faktiske og forventede betalingsevne samt landets politiske og  

 økonomiske stabilitet.
Vejledende præmie- og  

 hensættelsessatser samt garantiprocenter, referencelimits og eventuelle  

 begrænsninger i garantigivningen på de enkelte lande  

 fastsættes på dette grundlag.
Der foretages en særlig  

 nøje opfølgning med hensyn til udviklingen i lande med  

 alvorlige betalingsbalancevanskeligheder med henblik på at overveje  

 lukning for garantigivning på et tidligt tidspunkt, når en  

 moratoriesituation er truende, såvel som med henblik på at  

 overveje en snarlig genåbning for garantigivning på lande, der  

 har opnået et moratorium og taget passende skridt til dettes  

 opfyldelse.
Særligt om kommercielle risici § 6. Til brug for risikostyringen foretages  

 periodisk en vurdering af risikoen på banker, individuelle  

 købere og brancher, hvorpå EKF s engagement er særlig  

 stort.
Med udgangspunkt heri etablerer EKF vejledende rammer for  

 risikotagningen på de vurderede banker samt de nævnte  

 individuelle købere og brancher.
 Stk. 2. Vurdering af kortfristede kommercielle risici kan  

 normalt foretages på grundlag af soliditetsoplysninger om køber  

 sammenholdt med foreliggende erfaringer fra tidligere samhandel med  

 køber.
Stk. 3. Ved mellem- og langfristede forretninger bør  

 der foretages en særligt omhyggelig vurdering af købers  

 økonomiske forhold, og der bør, udover sædvanlige  

 soliditetsoplysninger, som udgangspunkt foreligge et regnskabsmæssigt  

 grundlag for vurderingen.
Garantiens størrelse må normalt ikke  

 stå i misforhold til den kapital, der er investeret i virksomheden,  

 medmindre der er stillet særlig sikkerhed for betalingen.  

 Bankmæssig sikkerhedsstillelse eller hæftelse for betalingen  

 bør i særlig grad indgå i overvejelserne ved  

 garantigivning på risikobehæftede lande.
Stk. 4. Hvor der er tale om meget store risici på  

 individuelle købere, foretages regnskabs- og budgetanalyser.
Ved  

 projektrisici bør der tillige lægges vægt på, om  

 kompetente og vægtige projektsponsorer og kompetente  

 projektfinansieringskilder deltager i projektet, om projektets kommercielle  

 levedygtighed kan anses for dokumenteret, og om risikoen kan begrænses  

 eller deles på en hensigtsmæssig måde.
 Stk. 5. I bedømmelsen af den kommercielle risiko  

 indgår også en vurdering af mulighederne for at inddrive  

 nødlidende beløb i køberlandet.
 Stk. 6. Det kan fastsættes, at garanti mod kommercielle  

 risici alene kan ydes i forbindelse med garanti mod politiske risici.
Kapitel 5 Skader  

 Skader generelt § 7. Principperne i EKF s politik for  

 skadesopfølgning vedtages af Eksportkreditudvalget.
Stk. 2. EKF skal påse, at skader forebygges bedst  

 muligt.
Når udbetaling af erstatning har måttet foretages, skal  

 inddrivelse af udestående fordringer fremmes mest muligt under hensyn  

 til de dermed forbundne omkostninger.
Inddrivelsen vil således i  

 almindelighed kunne opgives, når resultatet deraf ikke skønnes  

 at stå mål med omkostningerne derved, eller inddrivelse  

 skønnes udsigtsløs.
Særligt om politiske risici § 8. Hvis et debitorland søger multilateral  

 gældsomlægning eller gældsnedskrivning, kan  

 inddrivelsesbestræbelserne begrænses til verifikation af  

 fordringens eksistens og anerkendelse af debitorlandet.
I andre  

 tilfælde søges fordringen inddrevet på den mest  

 hensigtsmæssige måde.
EKF deltager i forhandlingerne i  

 ParisKlubben og deltager i de efterfølgende bilaterale forhandlinger  

 om udmøntning af gældsomlægningsaftalen samt  

 forestår den påfølgende administration.
Særligt om kommercielle risici § 9. I tilfælde, hvor større tab  

 skønnes truende, skal EKF følge udviklingen tæt med  

 henblik på muligheden for at begrænse eventuelle tab.
Stk. 2. EKF skal påse, at tabsforebyggende  

 foranstaltninger og inddrivelsesforanstaltninger foretages effektivt og  

 omkostningsbevidst.
For så vidt angår genforsikring etablerer EKF  

 et særligt revisions- og opfølgningsprogram.
EKF råder  

 over den udestående fordring og træffer de beslutninger, som er  

 nødvendige for inddrivelsens forsvarlige gennemførelse.
EKF kan  

 tiltræde akkord, indgå forlig eller deltage i  

 rekonstruktioner.
 Stk. 3. Nødvendiggør varetagelsen af EKF s  

 kreditorinteresser erhvervelse af ejerinteresse eller ydelse af lån i  

 et omfang, der betragteligt overstiger værdien af det nødlidende  

 engagement, skal erhvervsministerens og Finansudvalgets tilslutning  

 foreligge.
 Stk. 4. I forbindelse med udførelsen af EKF s  

 inddrivelsesforanstaltninger, kan EKF inddrage en ikke-garanteret fordring  

 på den pågældende debitor efter aftale med kreditor og mod  

 et passende vederlag.
Afskrivning af udestående fordringer § 10. I tilfælde, hvor det ikke er muligt at  

 inddrive EKF s udestående fordringer, kan der foretages afskrivning af  

 EKF s tilgodehavende.
Afskrivning af udestående fordringer er forskellig  

 for politiske og kommercielle risici.
Vedrørende  

 værdiansættelse henvises til § 15, stk. 4.
 Stk. 2. Udestående fordringer på politiske risici  

 afskrives først, når det endeligt anses for umuligt at  

 opnå betaling for fordringer, eller når der er indgået  

 multilateral eller bilateral aftale om gældsnedskrivning eller  

 gældseftergivelse.
Stk. 3. Udestående fordringer på kommercielle  

 risici afskrives først, når fordringen på  

 køber/garant værdiansættes til nul.
Dette kan i princippet  

 foregå samme år, som skaden opstår.
Særlige tjenester vedrørende administration  

 af politiske fordringer § 11. I forbindelse med administration og  

 inddrivelse af EKF s udestående politiske fordringer kan EKF tilbyde  

 garantitagere at afkøbe den del af fordringen, som omfattes af  

 garantitagerens selvrisiko, til en kurs, der fastsættes af EKF på  

 grundlag af en realistisk værdiansættelse af fordringen.
Stk. 2. EKF kan efter aftale med et debitorland tilbyde danske  

 virksomheder, der har fordringer på landet, som ikke er dækket af  

 den statslige eksportkreditordning, at inddrage sådanne fordringer  

 under administrationen af en gældsomlægningsaftale eller under en  

 særskilt aftale med landet.
På grundlag af fordringens hovedstol  

 fastsættes et vederlag, der svarer til internationalt anerkendte  

 satser, og som mindst dækker de hermed skønnede  

 omkostninger.
Kapitel 6 Økonomi  

 Regnskab og budget § 12. EKF er en selvstændig regnskabspligtig  

 enhed under Erhvervsministeriet.
EKF aflægger årligt en beretning  

 og et regnskab, som offentliggøres.
Herudover udarbejder EKF  

 månedsregnskab til internt brug, samt kvartalsregnskaber som  

 forelægges for Eksportkreditudvalget og Eksportfremmerådet.
 Stk. 2. EKF udarbejder aktivitets- og driftsbudgetter med en  

 4-årig horisont, hvoraf særligt skal fremgå, hvorledes den  

 forventede aktivitet såvel som mulige justeringer i porteføljen  

 og hensættelserne påvirker egenkapitalen.
Stk. 3. De anvendte regnskabsprincipper skal som udgangspunkt  

 svare til almindeligt anerkendte regnskabsprincipper for private finansielle  

 institutioner (skadesforsikringsselskaber) med de nødvendige  

 tilpasninger, som følger af fondens særegne formål og  

 vilkår.
Endvidere skal tilpasning af regnskabsprincipperne følge  

 de til enhver tid internationalt aftalte regnskabsregler for  

 eksportkreditinstitutter.
Egenkapitalstyring § 13. I medfør af EKF-lovens § 5,  

 stk. 1 og 2, styres EKF s aktivitet af princippet om forsvarlig  

 egenkapitaldækning og princippet om balance mellem indtægter og  

 udgifter på længere sigt.
Stk. 2. EKF s egenkapital skal til stadighed være af en  

 sådan størrelse, at den sammen med hensættelserne  

 udgør en tilstrækkelig »buffer« til afdækning af de risici  

 og forpligtelser, som følger af fondens aktivitet.
Fondens egenkapital  

 skal dermed sikre, at EKF har kapacitet til med ganske kort varsel at  

 dække såvel meget store risici i forbindelse med indgåelse  

 af nye garantiforpligtelser, som behovet for ændring af foretagne  

 hensættelser i forbindelse med omklassificering af lande.
Stk. 3. EKF s egenkapitalkrav afspejler det sandsynlige  

 kapitalbehov i tilfælde af ekstraordinære  

 porteføljejusteringer.
Kapitalkravet beregnes på grundlag af EKF  

 s garantiansvar og udestående fordringer, efter at der er taget hensyn  

 til hensættelser.
Det nedre krav til egenkapitalen udgør 8 pct.,  

 hvilket vurderes at udgøre et forsvarligt grundlag.
Det øvre  

 kapitalkrav udgør 12 pct.
Overstiger egenkapitalen kapitalkravet  

 på 12 pct., tilbagefører EKF kapital ved årets udgang,  

 medmindre der efter forelæggelse for bevillingsmyndighederne er  

 opnået hjemmel til hel eller delvist at undlade  

 kapitaltilbageførsel, på baggrund af den forventede udvikling i  

 efterspørgslen efter garantier, jf. § 5, stk. 3 i Lov om  

 Dansk Eksportkreditfond.
Stk. 4. Tilførsel af kapital til EKF gennem statsligt  

 kapitalindskud afgøres almindeligvis ved udarbejdelse af  

 finanslovsforslaget på grundlag af EKF s budget.
EKF s administration  

 skal påse, at udviklingen i garantiansvar og kapitalkrav sammenholdes  

 med fondens kapitalgrundlag og formål, samt at aktivitetsniveauet  

 tilpasses den vedtagne egenkapitalbevilling i finansloven.
 Stk. 5. Såfremt egenkapitalen ikke opfylder  

 kapitalkravet, kan EKF ikke påtage sig nye forpligtelser.  

 Bevillingsmyndighederne skal i god tid forinden orienteres herom med henblik  

 på eventuel tilførsel af yderligere egenkapital til EKF.
Indtægts- og omkostningspolitik § 14. EKF s virksomhed skal tilrettelægges  

 således, at der på længere sigt opnås balance mellem  

 indtægter og udgifter under hensyntagen til EKF s egenkapital samt til  

 den internationale konkurrencesituation og særlige handelspolitiske  

 hensyn.
 Stk. 2. Principperne i EKF s præmiepolitik vedtages af  

 Eksportkreditudvalget.
Risikopræmier fastsættes som udgangspunkt  

 således, at der opnås dækning for såvel risikoen som  

 for administrationsomkostningerne forbundet hermed.
Risikopræmien  

 fastsættes under hensyn til den politiske og/eller kommercielle risiko,  

 der skal dækkes, samt under hensyn til de internationale  

 konkurrenceforhold.
Stk. 3. Genforsikring af kommercielle risici skal, medmindre  

 særlige forhold gør sig gældende, ske med krav om  

 selvbehold til det primære forsikringsselskab (cedenten).  

 Præmiesatser og -principper overfor eksportørerne kan  

 fastsættes af cedenterne.
EKF kan dog kræve, at cedenternes  

 satser og principper godkendes.
EKF kan betinge sig en  

 minimumspræmie.
Genforsikring af politiske risici kan ydes uden krav om  

 selvbehold til cedenterne.
EKF kan derfor stille krav om, at cedenternes  

 præmiesatser og -principper overfor eksportørerne afspejler  

 EKF´s præmiestruktur og principper for direkte dækning af  

 politiske risici.
Stk. 4. Provision eller gebyr kan fastsættes med henblik  

 på at opnå indtægtsdækning af omkostningerne ved den  

 pågældende ydelse eller som led i en samlet prispolitik.
For  

 særlige undersøgelser, herunder feasibility-studier og juridiske  

 udredninger, i forbindelse med konkrete sager kan EKF betinge sig hel eller  

 delvis dækning af afholdte omkostninger hos garantitagere,  

 eksportører eller andre interessenter.
Stk. 5. EKF s fordringer søges så vidt muligt  

 forrentet på markedsmæssige vilkår.
EKF s mellemregning med  

 staten forrentes med en rente svarende til renten på en 10-årig  

 statsobligation.
Renten fastlægges årligt.
Stk. 6. Omkostninger i forbindelse med EKF s administration  

 afholdes af EKF.
Administrationen af EKF har i henhold til finansloven  

 statsvirksomhedslignende status, hvilket indebærer, at EKF s  

 driftsudgifter skal tilrettelægges under hensyntagen til princippet om  

 balance mellem indtægter og udgifter på længere sigt.
Stk. 7. EKF s administration er ansvarlig for, at  

 omkostningerne til stadighed tilpasses aktivitetsniveauet i overensstemmelse  

 med efterspørgslen.
Det skal samtidig sikres, at der til fonden er  

 knyttet personale, som besidder særlig ekspertice og professionel  

 erfaring med risikodækning og eksport- og skibsfinansiering.  

 Administrationsomkostningerne skal endvidere holdes på et niveau,  

 så EKF kan leve op til de stillede forventninger om  

 konkurrencedygtighed, effektivitet, kompetence og kundeservice.
Hensættelsespolitik § 15. På fondens garantiforpligtelser og  

 udestående fordringer skal der foretages hensættelser til  

 imødegåelse af fremtidige tab.
EKF s administration er ansvarlig  

 for, at der foretages de fornødne hensættelser til  

 afdækning af risikoen, og at hensættelserne foretages ud fra en  

 forsigtig og realistisk vurdering af tabsrisikoen på  

 porteføljen.
De foretagne hensættelser indgår i fondens  

 regnskab.
Stk. 2. Der foretages sagshensættelser på  

 eksportkreditgarantier med et aktuelt ansvar.
Sagshensættelserne  

 afspejler risikoen ved de indgåede forpligtelser med udgangspunkt i EKF  

 s klassifikation af debitorer/lande i risikoklasser.
Der hensættes  

 på såvel politiske som kommercielle risici.  

 Sagshensættelser på tilsagn kan begrænses i forhold til  

 andelen af tilsagn, der bliver til garantier.
Hensættelserne justeres  

 løbende i overensstemmelse med den aktuelle risiko.
 Stk. 3. Porteføljehensættelser afdækker  

 risici på kommercielle og politiske fordringer.  

 Porteføjlehensættelser afspejler den forhøjede risiko,  

 der kan opstå ved store koncentrationer af garantiansvar på  

 købere og lande.
Stk. 4. Der foretages hensættelser på fordringer,  

 dvs. garantier, hvorunder der er udbetalt erstatning.
Hensættelserne  

 bestemmes med udgangspunkt i en værdiansættelse af fordringernes  

 værdi.
Hensættelserne på de enkelte fordringer foretages  

 med udgangspunkt i landenes/debitorernes betalingsevne og betalingsvilje for  

 både politiske og kommercielle risici.
Stk. 5. Erstatningshensættelser afdækker risici  

 på garantier, hvor der er opstået en skade.
Hensættelserne  

 foretages på hver garantisag og dækker restudbetalinger på  

 skader.
Økonomisk risikostyringspolitik § 16. EKF s økonomiske risikostyring  

 tilrettelægges således, at der opnås en  

 hensigtsmæssig spredning af påtagne risici og minimering af  

 forventede tab.
 Stk. 2. Til økonomisk styring af risiko eller tab  

 på EKF s porteføljer af aktive garantier og udestående  

 fordringer kan EKF oprette de fornødne valutakonti i Danmarks  

 Nationalbank samt benytte sig af de finansielle markeders øvrige  

 instrumenter til afdækning af porteføljerisici.
Stk. 3. Med samme formål kan EKF hos andre officielle  

 eksportkreditforsikrere genforsikre eller indgå aftaler om udveksling  

 af risici af dele af EKF s garantiportefølje.
Hvor det skønnes  

 hensigtsmæssigt, kan genforsikring endvidere tegnes i det kommercielle  

 marked.
Kapitel 7 EKF s øvrige virksomhed § 17. EKF administrerer de  

 afviklingsområder, der er omhandlet i § 11, stk. 2 og 3, jf.  

 stk. 4, i EKF-loven samt de programmer, som etableres i medfør af  

 §§ 7 og 8 i samme lov.
Erhvervsministeren kan herudover  

 pålægge EKF at administrere ordninger med særskilt  

 lovgrundlag, jf. § 1, stk. 9 Stk. 2. For samtlige administrationsområder, der  

 omfattes af bestemmelserne i nærværende afsnit, gælder, at  

 der for den enkelte ordning m.v. skal være tilvejebragt den  

 fornødne bevillingsmæssige hjemmel for påtagelse af  

 forpligtelser og afholdelse af udgifter i forbindelse med ordningen.  

 Omkostninger forbundet med EKF s administration af ordningen skal afholdes af  

 de til ordningen bevilgede midler.
 Stk. 3. Indtil der i medfør af EKF-lovens § 11,  

 stk. 5, måtte blive fastsat særlige retningslinjer for  

 administrationen af de afviklingsområder, der er omhandlet i lovens  

 § 11, stk. 2 og 3, administreres områderne efter de hidtil  

 gældende regler, idet dog principperne i nærværende  

 retningslinje anvendes i det omfang, det er muligt.
Stk. 4. Retningslinjer for administrationen af de enkelte  

 programmer efter lovens §§ 7 og 8 fastsættes af erhvervsministeren  

 som led i etableringen eller godkendelsen af programmerne.
En beskrivelse af  

 programmets indhold og betingelser for at udnytte programmets faciliteter  

 udarbejdes af EKF og vedtages af Eksportkreditudvalget.
Kapitel 8 Eksportkreditudvalget § 18. Eksportkreditudvalget tager stilling til  

 fastlæggelsen af principperne for EKF s produkt-, kredit-, skades- og  

 præmiepolitik, herunder afgrænsningen af statens  

 garantiområde, til etablering af programmer vedrørende bistand  

 til finansiering samt til individuelle ansøgninger om  

 risikodækning og om bistand til finansiering.
 Eksportkreditudvalget udmønter begrebet dansk  

 eksport til operationelle regler, der sikrer gennemskuelighed under  

 behørig hensyntagen til økonomiske og politiske interesser.
 Stk. 2. Eksportkreditudvalgets afgørelser kan ikke  

 indbringes for anden administrativ myndighed, men udvalget kan selv beslutte  

 at henskyde en afgørelse til erhvervsministeren i overensstemmelse med  

 lovens § 3, stk. 4.
Stk. 3. Eksportkreditudvalget fastlægger en bemyndigelse  

 til EKF s administration, jf. § 4, stk. 2, i Udvalgets  

 forretningsorden.
Afgørelser, truffet af EKF i henhold hertil, kan  

 påklages til Eksportkreditudvalget.
Stk. 4. EKF s administration er inden for rammerne af  

 nærværende retningslinie ansvarlig for fondens økonomi og  

 forestår fondens daglige drift, herunder gennemførelsen af de af  

 Eksportkreditudvalget trufne afgørelser.
Træffer  

 Eksportkreditudvalget en beslutning, som indebærer en forpligtelse for  

 EKF, der ligger uden for de ordinære rammer for fondens økonomi,  

 kan EKF s administration undlade at gennemføre beslutningen.
Dette  

 skal meddeles udvalget umiddelbart i forbindelse med dets beslutning eller  

 snarest muligt derefter.
 Stk. 5. Eksportkreditudvalget skal af EKF holdes orienteret om  

 EKF s virksomhed i almindelighed, ligesom udvalget skal have lejlighed til at  

 udtale sig om følgende forhold:
1)	EKF s regnskaber og budgetter, 2)	EKF s egenkapital og udviklingen heri, 3)	EKF s politik på det nationale og internationale  

 samarbejdsområde samt væsentlige enkeltspørgsmål i  

 forbindelse hermed, 4)	EKF s politikker for henholdsvis skadesforebyggende foranstaltninger  

 og inddrivelse af udestående fordringer samt principielle enkeltsager i  

 forbindelse hermed.
Kapitel 9 Eksportfremmerådet § 19. Eksportfremmerådet drøfter  

 løbende EKF s aktivitet og økonomi og skal udtale sig om  

 principperne for EKF s produkt-, præmie- og kreditpolitik, herunder  

 afgrænsningen af statens garantiområde, og om programmer for  

 bistand til finansiering.
 Stk. 2. Eksportfremmerådets drøftelse skal ske  

 på overordnet niveau på en sådan måde, at Rådet  

 kan følge og vurdere EKF s aktuelle situation, ydelser og  

 præstationer såvel som fremtidige udvikling og  

 udviklingsmål nationalt og internationalt i Rådets egenskab af et  

 brugerrepræsentantskab og regeringens rådgivende organ på  

 eksportområdet.
 Stk. 3. Ved rapporteringen til Rådet om EKF s  

 økonomi skal der - udover en løbende periodisk rapportering -  

 særligt lægges vægt på at belyse EKF s kapacitet i et  

 længere perspektiv med henblik på, at en vurdering af EKF s  

 fremtidige muligheder for forsvarlig målopfyldelse kan foretages.
 Stk. 4. Ved rapporteringen til Rådet om EKF s aktivitet  

 skal der særligt lægges vægt på at belyse såvel  

 EKF s ydelser og anvendelsen deraf som kundetilfredsheden dermed.
 Stk. 5. Det nærmere indhold af orienteringen til  

 Rådet aftales med dette på grundlag af ovennævnte  

 principper, herunder med nærmere specificering af de økonomi- og  

 aktivitetsoplysninger, som skal forelægges for Rådet.
 Stk. 6. Forslag, der fremsættes af  

 Eksportfremmerådet over for Eksportkreditudvalget, skal af EKF snarest  

 forelægges for udvalget med EKF s indstilling.
 § 20. Cirkulære nr. 20 af 20. februar 1997  

 ophæves.
