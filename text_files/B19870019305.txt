 I henhold til § 2, stk. 3 og 4 og § 35 a, i lov nr. 362 af 13. juni 1973  

 om styrelse af højere uddannelsesinstitutioner som ændret ved lov nr. 328 af  

 10. juni 1976, ved lov nr. 247 af 27. maj 1981 og ved § 9 i lov nr. 217 af  

 23. april 1986 fastsættes:
Kapitel 1. Uddannelsens formål og struktur.
Adgang til  

 overbygningsuddannelsen m.m.
Kapitel 2. Socialrådgiveroverbygningens nærmere udformning Kapitel 3: Evaluering m.m.
Kapitel 4. Praktik Kapitel 5. Andre bestemmelser Kapitel 6. De enkelte fagområder Kapitel 7. Ikafttræden m.v.
Uddannelsens formål og struktur.
Adgang til  

 overbygningsuddannelsen § 1.  Uddannelsen har til formål at kvalificere de  

 studerende til at varetage en socialrådgivers funktioner inden for det  

 sociale arbejdsområde i statslige, kommunale, amtskommunale og private  

 forvaltninger, institutioner og virksomheder samt at give de studerende  

 grundlag for at følge udviklingen inden for dette område.
 Stk. 2.  Formålet opfyldes ved, at de studerende gennem  

 uddannelsen får:
 1. Viden inden for en række fagområder af central  

 betydning for socialt arbejde.
 2. En helhedsforståelse af konkrete sociale problemers  

 årsager, fremtrædelsesformer og konsekvenser for det enkelte menneske og for  

 grupper af mennesker.
 3. Færdighed i at omsætte denne viden og forståelse  

 til konkret arbejde med sociale problemer, herunder socialt  

 rådgivningsarbejde, planlæggende og forebyggende virksomhed og administrative  

 funktioner inden for det sociale arbejdsområde.
§ 2.  Socialrådgiveruddannelsen er normeret til 3 1/2  

 år.
Den består af en basisuddannelse på 1 år (1.-2. semester) og en  

 overbygningsuddannelse på 2 1/2 år (3.-7. semester).
Stk. 2.  Om adgangen til uddannelsen henvises til  

 bekendtgørelse om optagelse ved uddannelserne ved Roskilde og Aalborg  

 universitetscentre.
Om basisuddannelsen henvises til bekendtgørelse om  

 basisuddannelser ved Aalborg Universitetscenter.
Om overbygningsuddannelsen  

 henvises til bestemmelserne nedenfor, til de almindelige bestemmelser om  

 uddannelserne, herunder evalueringen m.m., i bekendtgørelse om uddannelser  

 ved Aalborg Universitetscenter (fællesbekendtgørelsen) og til studieordningen  

 for socialrådgiveropbygningen.
§ 3.  Overbygningsuddannelsen er een studieenhed.
Den  

 omfatter projektenheder og studieenhedskurser samt en sammenhængende  

 praktikperiode på 5 måneder, jf. kapitel 4.
 Stk. 2.  Overbygningsuddannelsen omfatter følgende  

 fagområder:
 Om fagområdernes mål og indhold og om evalueringskravene henvises til  

 kapitel 6. Om fagområde 4. arbejdsmarkedskundskab, fagområde 5.  

 samfundsbeskrivelse, social- og arbejdsmarkedspolitik og fagområde 7.  

 sociologi henvises til § 5.
 Stk. 3.  Undervisningsministeriet, Direktoratet for de  

 Videregående Uddannelser, kan godkende, at også andre fagområder indgår i  

 uddannelsen.
 § 4.  For at kunne begynde på overbygningsuddannelsen  

 skal den studerende have bestået den samfundsvidenskabelige basisuddannelse  

 på Aalborg Universitetscenter.
 Stk. 2.  Centret kan tillade studerende, der har bestået  

 en anden basisuddannelse på Aalborg Universitetscenter - og studerende hvis  

 uddannelse efter fællesbekendtgørelsens § 3, stk. 2, ligestilles med en af  

 basisuddannelserne - at begynde overbygningsuddannelsen, hvis de gennem deres  

 hidtidige uddannelse har tilegnet sig de forudsætninger, der er lagt til  

 grund for kravene i overbygningen.
 § 5.  Følgende fagområder efter kapitel 6 indgår i de  

 forudsætninger, der lægges til grund for kravene i overbygningen (er  

 »forudsætningsstof«):
 Fagområde 4. arbejdsmarkedskundskab som beskrevet i § 34, fagområde  

5. samfundsbeskrivelse, social- og arbejdsmarkedspolitik som  

 beskrevet i § 35 og fagområde 7. sociologi som beskrevet i § 37.
Stk. 2.  For studerende efter § 4, stk. 1, dokumenteres  

 det forudsætningsstof, der er nævnt i stk. 1, ved bedømmelsen ved den  

 samfundsvidenskabelige basisuddannelses afslutning.
For studerende efter § 4,  

 stk. 2, dokumenteres forudsætningsstoffet ved særskilt prøve eller prøver,  

 eller ved overførsel på betingelser som i fællesbekendtgørelsens § 30.
Socialrådgiveroverbygningens nærmere  

 udformning Projektenheder § 6.  Projektenhederne ligger inden for rammerne af  

 følgende problemfelter:
 Problemfelt 1:
 Socialt arbejde - individ, familie og samfund, jf. § 8.
 Problemfelt 2:
 Socialt arbejde - institutioner, jf. § 9.
 Stk. 2.  Der er mindst 1 projektenhed i hvert  

 problemfelt.
§ 7.  Projektarbejdets mål er, at de studerende - får en tværfaglig helhedsforståelse af samspillet mellem samfundets  

 struktur og det enkelte menneskes levevilkår og adfærd og derigennem  

 integrerer og omsætter den viden og forståelse, de har nået gennem kurserne,  

 og - bliver i stand til konkret at bestemme de faktorer, der forårsager  

 sociale problemer, og til at omsætte denne forståelse til praktisk arbejde  

 med sådanne problemer.
Stk. 2.  De studerende skal arbejde systematisk med  

 sociale problemer.
Problemstillingerne skal være egnede til at opbygge en  

 helhedsforståelse af sociale problemer og socialt arbejde set ud fra  

 socialrådgivernes erhvervsfunktioner.
Hvert projektarbejde afsluttes med en  

 projektrapport, hvori der redegøres for projektarbejdets mål,  

 tilrettelæggelse, udførelse og resultater.
Stk. 3.  Den enkelte studerende skal gennem  

 projektarbejdet vise sig i stand til at omsætte viden fra kurser og  

 seminarer, således at - denne viden indgår i forståelse af det praktiske sociale arbejdes  

 muligheder, - der opnås færdighed i at anvende den sociale lovgivning i enkeltsager, - denne viden omsættes til socialt arbejde på forskellige niveauer med  

 familier, individer, grupper og lokalsamfund, afhængig af problemets art.
§ 8.  Problemfelt 1: Socialt arbejde - individ,  

 familie og samfund.
Målet for projektarbejdet i problemfelt 1 er, at de  

 studerende - får indsigt i samfundet og i de generelle og specielle årsager til  

 sociale problemers opståen og fremtrædelsesformer på individ-, familie- og  

 samfundsniveau, og - ved belysning af levevilkårene for individet i familien og i  

 arbejdslivet får indsigt og færdighed i at arbejde med de forhold, som  

 indvirker på mulighederne for at afhjælpe eller forebygge sociale problemer  

 gennem generelle og individuelle foranstaltninger.
 Stk. 2.  Følgende emneområder kan indgå i  

 projektarbejdet:
1. Den samfundsmæssige baggrund for familien og andre  

 samlivsformer, herunder de forhold, der virker stabiliserende eller opløsende  

 på disse grupper.
De sociale problemer og konflikter på det individuelle og  

 familiemæssige plan, der er en konsekvens af de ændrede samlivsformer, samt  

 betydningen af den retlige regulering af de forskellige samlivsformer.
2. Opdragelses- og indlæringsprocessens karakter i  

 familien, uddannelsen og arbejdslivet og de betingelser, hvorunder den  

 foregår i forskellige sociale lag.
De sociale problemer, der er forbundet med  

 opdragelses- og indlæringsprocessen, og de muligheder der er i det sociale  

 arbejde for at forebygge og løse disse problemer.
3. Lokalsamfundets og arbejdslivets betydning for  

 familien.
Betydningen af de sociale netværk og muligheder for at udnytte dem  

 i socialt arbejde med individer, familier og grupper.
4. De samfundsmæssige forhold, der påvirker  

 løndannelsen/lønstrukturen.
Lavindkomstproblematikken som et socialt problem  

 og vurdering af de muligheder, arbejdsmarkedets parter og det offentlige har  

 for at forebygge og løse lavindkomstproblemet.
5. De erhvervsmæssige krav, der stilles til individers  

 og gruppers sociale og faglige kvalifikationer.
De sociale og økonomiske  

 faktorer, der påvirker omfanget og karakteren af arbejdsløshed, nedslidning  

 på og udstødning fra arbejdsmarkedet, den faglige og geografiske mobilitet  

 m.v.
De sociale og psykiske konsekvenser for individer og grupper af  

 arbejdsløshed, udstødning fra arbejdsmarkedet m.v. og de finansielle og  

 institutionelle muligheder, der i forbindelse med socialt arbejde er til  

 rådighed for at forebygge og begrænse konsekvenserne.
6. Betydningen for individer og familier af  

 adskillelsen mellem arbejdsliv og privatliv.
Hvordan faktorer som arbejds- og  

 boligforhold kan være årsag til sociale problemers opståen og  

 vedligeholdelse, og hvordan sådanne problemer hænger sammen med modsætningen  

 mellem arbejdsliv og privatliv.
 § 9.  Problemfelt 2: Socialt arbejde - institutioner.  

 Målet for projektarbejdet i problemfelt 2 er, at de studerende ud fra en  

 helhedsforståelse af de sociale problemers opståen og fremtræden får indsigt  

 i og kendskab til privat og offentlig indsats til forebyggelse og behandling  

 af sociale problemer og herunder får forståelse for socialrådgivernes  

 arbejdsopgaver og institutionsmæssige placering i den sociale sektor samt  

 færdighed i at omsætte denne viden i praktisk arbejde.
 Stk. 2.  Følgende emneområder kan indgå i  

 projektarbejdet:
1. Socialt arbejdes historie og udvikling set på  

 baggrund af ændringerne i de sociale problemers karakter og socialpolitikkens  

 udvikling.
Udviklingen i den faktiske erhvervsfunktion set i forhold til  

 udviklingen i de politiske, forvaltningsmæssige og institutionelle rammer,  

 der findes for udøvelse af socialt arbejde.
2. De sociale problemers fremtræden og konsekvenser på  

 individ-, familie- og samfundsplan og formerne for den retlige regulering af  

 disse.
Sociallovgivningens samfundsmæssige funktion og socialrettens  

 placering i forhold til de øvrige retsregler.
 3. De økonomiske og politiske rammers betydning for  

 socialrådgivernes arbejde, herunder bl.a. det sociale områdes ændrede  

 struktur og udvikling inden for forskellige institutions- og  

 forvaltningsområder - centralt, regionalt og lokalt.
 4. Arbejdsvilkår og rammer for socialrådgivere i  

 forskellige institutioner og forvaltninger, herunder de institutions- og  

 forvaltningsområder, hvor der udføres socialt arbejde, samt karakteren af det  

 sociale arbejde, der udføres inden for disse.
 5. Samspillet mellem ansat, klient, politiker og  

 borger set i lyset af de forvaltningsmæssige rammer og forskelle i  

 interesser, normer og holdninger over for sociale problemer og socialt  

 arbejde, herunder kompetencefordelingen mellem det politiske og  

 administrative niveau samt kompetence- og funktionsafgrænsningen mellem  

 forskellige fag- og personalegrupper med henblik på tværfagligt samarbejde.
6. Samspillet mellem institutioner, individ, familie  

 og lokalsamfund, herunder også totalinstitutioners betydning for den enkelte  

 og dennes omgivelser.
De muligheder og begrænsninger, der ligger i opsøgende  

 og forebyggende arbejde, samfundsarbejde og det tværfaglige samarbejde mellem  

 institutioner, forvaltninger, brugergrupper m.v.
Studieenhedskurser § 10.  Der afholdes studieenhedskurser i fagområderne  

 1, 2, 3, 6 og 10 med mindst følgende antal undervisningstimer:
Stk. 2.  Der afholdes studieenhedskurser i fagområderne  

 8. psykologi og 9. psykiatri og socialmedicin.
Undervisningstimetallet  

 fastsættes ved studieordning.
Stk. 3.  De studerende skal før eller under vedkommende  

 projektenhed kunne følge kurser i fagområder eller dele heraf, der er  

 væsentlige for et projektarbejde.
De studerende skal, før praktikken  

 begynder, kunne følge kurser, der er væsentlige for denne.
 Evaluering m.m.
 § 11.  Studieenhedseksamen består af bedømmelser af  

 studieenhedens projektarbejde (projektbedømmelser), jf. § 12, og af prøver i  

 studieenhedens fagområder (fagområdeprøver), jf. §§ 13 og 14. Om godkendelse  

 af praktikken henvises til kapitel 4.
 Stk. 2.  Projektbedømmelser og fagområdeprøver kan  

 foregå i løbet af studieenheden.
 § 12.  Der foretages to bedømmelser af  

 projektarbejdet, een af et projektarbejde inden for hvert problemfelt.
 Stk. 2.  Grundlaget for bedømmelsen af projektarbejdet  

 er projektrapporten og en samtale om projektarbejdet.
Stk. 3.  Samtalen om projektarbejdet kan være en  

 gruppeprøve, hvis der ikke deltager flere end 5 studerende i prøven.
Den  

 enkelte studerendes indsats i projektarbejdet skal i så fald - hvis den ikke  

 fremgår af rapporten - konstateres ved samtalen.
 § 13.  Prøverne i fagområderne 1. socialret, 2.  

 familieret, civilret og retspleje m.m., 3. forvaltningskundskab og 6.  

 økonomisk planlægning er skriftlige.
 Stk. 2.  Prøverne i fagområderne 8. psykologi, 9.  

 psykiatri og socialmedicin og 10. teorier og metode i socialt arbejde er  

 skriftlige og/eller mundtlige.
 Stk. 3.  Der kan afholdes flere prøver inden for hvert  

 af de i stk. 1 og 2 nævnte fagområder, og flere fagområder kan indgå i samme  

 prøve.
Stk. 4.  Prøverne i fagområderne er individuelle.  

 Mundtlige prøver i et eller begge fagområderne 8. psykologi og 9. psykiatri  

 og socialmedicin kan dog være gruppeprøver, hvis eksaminationerne tager  

 udgangspunkt i et skriftligt gruppearbejde.
Der kan højest deltage 5  

 studerende i prøven.
 Stk. 5.  Fagområderne 8. psykologi og 9. psykiatri og  

 socialmedicin kan efter bestemmelse i studieordningen prøves ved særskilt  

 eksamination under samtalen om projektarbejdet i stedet for ved prøve(r)  

 efter stk. 2.
§ 14.  En skriftlig fagområdeprøve kan være  

enten 1. en prøve på centret på mindst 4 timer med flere  

 opgaver eller een større opgave, hvori emner fra flere dele af fagområdet  

 (fagområderne) inddrages, eller 2. en 24-timers til 1 uges skriftlig opgave, der  

 besvares individuelt.
Opgaven skal dække et bredt område af 1, 2 eller højest  

 3 fagområde(r). Besvarelsen følges op af en samtale mellem den studerende,  

 eksaminator(er) og censor(er) til konstatering af, at besvarelsen er den  

 studerendes selvstændige arbejde.
Bedømmelsen sker på grundlag af den  

 skriftlige besvarelse.
 Opgaven stilles af eksaminator(erne) og skal godkendes af censor(erne).
 Stk. 2.  En mundtlig fagområdeprøve er en samtale mellem  

 den studerende, eksaminator(er) og censor(erne), hvorunder der eksamineres i  

 fagområdets eller fagområdernes indhold.
Stk. 3.  En skriftlig og mundtlig prøve består af et  

 individuelt skriftligt oplæg fra den studerende og en efterfølgende samtale  

 mellem den studerende, eksaminator(er) og censor(er), hvor der med  

 udgangspunkt i oplægget eksamineres i fagområdets eller fagområdernes  

 indhold.
Bedømmelsen sker på grundlag af det skriftlige oplæg og  

 eksaminationen.
§ 15.  Der gives 1 karakter for hvert fagområde.  

 Afholdes der mere end 1 prøve i et fagområde, fastsættes antallet af  

 karakterer (delkarakterer) og reglerne om sammenregning af disse til 1  

 karakter, herunder om eventuel vægtning, i studieordningen.
For  

 projektarbejdet gives der 1 karakter inden for hvert problemfelt.
 Stk. 2.  For fagområderne 8. psykologi og 9. psykiatri  

 og socialmedicin gives der bedømmelsen Bestået/ikke bestået.
§ 16.  Ved fagområdeprøver medvirker en eller flere  

 censorer efter direktoratets bestemmelse.
Ved projektbedømmelser medvirker 2  

 censorer, hvoraf mindst 1 er ansat i en kommunal eller amtskommunal  

 forvaltning, og - så vidt muligt - mindst 1 censor er uddannet som  

 socialrådgiver eller tilsvarende.
 Stk. 2.  Direktoratet og Danmarks Forvaltningshøjskole  

 beskikker et fælles censorkorps for socialrådgiveroverbygningen ved Aalborg  

 Universitetscenter, for socialrådgiveruddannelsen på de sociale højskoler og  

 for socialformidleruddannelsen på Danmarks Forvaltningshøjskole.  

 Censorkorpset skal - så vidt muligt - for mindst halvdelens vedkommende bestå  

 af ansatte fra de kommunale og amtskommunale forvaltninger.
 Stk. 3.  Direktoratet og Danmarks Forvaltningshøjskole  

 kan fastsætte nærmere regler om censorkorpsets dannelse og virke.
§ 17.  Studieenhedseksamen er bestået, når den  

 studerende 1. har bestået prøver, hvor der gives Bestået eller  

 Ikke bestået, 2. har fået 6 eller derover for hvert projektarbejde, 3. har et karaktergennemsnit på mindst 6,0, 4. ikke har fået 0 i nogen enkeltkarakter eller  

 delkarakter og 5. har fået godkendt praktikken, jf. § 22.
 Ved beregning af gennemsnittet tæller karaktererne for fagområderne enkelt  

 og karaktererne for projektarbejdet dobbelt.
 Stk. 2.  Genindstilling til en prøve eller  

 projektbedømmelserne er betinget af, at den studerende ikke har fået  

 bedømmelsen Bestået eller karakteren 6 eller derover ved prøven eller  

 projektbedømmelsen, jf. i øvrigt § 25 i fællesbekendtgørelsen.
Praktik § 18.  Målet for praktikken er, at de studerende 1. får konkret indsigt i og forståelse af  

 forskelligartede funktioner, som socialrådgivere typisk varetager, og i  

 forbindelse hermed får indsigt i og forståelse af praktikinstitutionernes  

 organisation, arbejdsgang m.v., 2. får nogen færdighed i at omsætte deres teoretiske  

 viden i praktisk arbejde med konkrete sociale sager, herunder ved  

 klientkontakt, 3. får øvelse i at samarbejde med andre faggrupper om  

 konkrete sociale problemer og 4. får grundlag for at vurdere deres forudsætninger  

 for at arbejde som socialrådgiver.
Nr. 1-3 er praktikkens uddannelsesmål.
Direktoratet fastsætter efter  

 forslag fra de sociale højskoler og Aalborg Universitetscenter de kriterier,  

 der skal vise, om uddannelsesmålene er nået (bedømmelseskriterierne).
§ 19.  Praktikken skal normalt foregå i en kommunal  

 eller amtskommunal social- og sundhedsforvaltning.
Direktoratet kan godkende,  

 at praktikken foregår i andre institutioner m.v., hvor målet for og de øvrige  

 bestemmelser om praktikken efter direktoratets vurdering kan tilgodeses.  

 Universitetscentret fordeler praktikanterne på praktikinstitutionerne.
Stk. 2.  Praktikken er ulønnet.
Praktikanterne har pligt  

 til at deltage i arbejdet i praktikinstitutionen og har tavshedspligt og  

 andre pligter i overensstemmelse med praktikaftalen mellem  

 praktikinstitutionen og centret, jf. § 20.
 Stk. 3.  Universitetscentret udpeger en lærer til at  

 følge den enkelte praktikant og til at forestå bedømmelsen af praktikken.
§ 20.  Der indgås en skriftlig aftale (praktikaftalen)  

 mellem centret og hver af de social- og sundhedsforvaltninger eller andre  

 praktikinstitutioner, centret sender praktikanter til.
Aftalen skal så vidt  

 muligt være varig.
 Stk. 2.  Praktikaftalen skal indeholde en beskrivelse af  

 praktikinstitutionen og derudover bestemmelser om:
 1. Antallet af praktikpladser i den pågældende  

 institution eller fremgangsmåden ved fastlæggelsen heraf.
 2. De pligter, praktikinstitutionen påtager sig med  

 hensyn til praktikanternes indføring i forskelligartede sagsforhold,  

 vejledningen af de enkelte praktikanter i overensstemmelse med praktikkens  

 mål og ansvaret for den samlede vejledning.
 3. Praktikanternes arbejdssted i praktikinstitutionen  

 og deres pligter som deltagere i arbejdet i denne.
4. Praktikanternes eventuelle deltagelse i  

 undervisning, møder og lign., som universitetscentret tilrettelægger for  

 praktikanter, og praktikanternes eventuelle deltagelse i arbejde i styrende  

 organer på centret.
En sådan deltagelse kan højest have et omfang af een  

 arbejdsdag pr. uge.
 5. Fastlæggelsen af en introduktions- og arbejdsplan  

 for den enkelte praktikant.
 6. Praktikinstitutionens medvirken ved vurdering af  

 praktikanterne.
 7. Universitetscentrets bistand til  

 praktikinstitutionen, herunder orientering af og eventuelle tilbud om kurser  

 for sådanne medarbejdere ved praktikinstitutionen, som fungerer som vejledere  

 for praktikanter.
 8. Samarbejdet mellem praktikinstitutionen og centret  

 ved uoverensstemmelser mellem en praktikant og praktikinstitutionen eller  

 lignende problemer ved praktikanternes virke i praktikinstitutionen.
 9. Praktikaftalens gyldighedsperiode eller hvordan  

 aftalen bringes til ophør.
 Stk. 3.  Praktikaftalen kan indeholde andre  

 bestemmelser, der har betydning for gennemførelsen af praktik i den  

 pågældende institution.
 Stk. 4.  Praktikaftalen skal godkendes af direktoratet.  

 Direktoratet kan udforme normalpraktikaftaler eventuelt sammen med  

 praktikinstitutioner eller sammenslutninger af mulige praktikinstitutioner.  

 Bruger universitetscentret sådanne normalaftaler, skal kun afvigelser fra og  

 tilføjelser til disse forelægges for direktoratet.
 § 21.  Når fra en tredjedel til halvdelen af  

 praktikken er gået, drøfter den lærer, universitetscentret har udpeget efter  

 § 19, stk. 3, med praktikinstitutionen og praktikanten, hvordan praktikantens  

 arbejde opfylder praktikkens mål, og hvilke justeringer der eventuelt bør  

 foretages i arbejdet (midtvejsvurdering). Ved midtvejsvurderingen skal  

 praktikanten gøres opmærksom på forhold, der gør det tvivlsomt, om praktikken  

 vil kunne godkendes.
§ 22.  Ved afslutningen af praktikken tages der  

 stilling til, om praktikanten opfylder bedømmelseskriterierne i en sådan  

 grad, at praktikken kan godkendes.
Afgørelsen træffes ud fra en vurdering af  

 praktikantens fagligt arbejdsmæssige kvalifikationer ved praktiktidens  

 afslutning.
Stk. 2.  Afgørelsen træffes i fællesskab af en af  

 praktikinstitutionen udpeget vejleder for praktikanten - der eventuelt har  

 rådført sig med andre vejledere - og den lærer, som universitetscentret har  

 udpeget efter § 19, stk. 3. Er der enighed om afgørelsen, er  

 praktikken uden videre godkendt eller ikke godkendt.
Er der ikke  

 enighed, foranstalter centret en samtale mellem praktikanten, den  

 pågældende lærer og en efter § 16 beskikket censor i teori og metode, der er  

 ansat i en praktikinstitution.
Samtalen tager udgangspunkt i praktikantens  

 arbejdsplan.
Lærer og censor afgør på samme måde som ved en mundtlig prøve,  

 om praktikken skal godkendes.
 Stk. 3.  Godkendes praktikken ikke, skal praktikanten  

 have en kort skriftlig begrundelse.
 § 23.  Har en praktikant ikke været på  

 praktikinstitutionen i mindst fire femtedele af den samlede arbejdstid efter  

 praktikaftalen, kan der ikke tages stilling til godkendelse af praktikken.
 Stk. 2.  Hvis et fravær på mere end en femtedel af den  

 samlede arbejdstid skyldes sygdom og/eller anden hindring, der kan  

 sidestilles med sygdom, kan universitetscentret tillade forlængelse af  

 praktikken, hvis praktikinstitutionen er enig heri.
§ 24.  En studerende kan højest 2 gange begynde en  

 praktiktid.
Universitetscentret kan dog tillade en studerende at begynde  

 praktiktid en 3. gang.
 Stk. 2.  Skift til anden praktikinstitution inden for  

 den første måned af praktiktiden regnes ikke for ny praktiktid.
 § 25.  Universitetscentret sender hvert år  

 direktoratet en redegørelse for praktikken i de foregående semestre.  

 Direktoratet fastsætter, hvad der skal oplyses i redegørelsen.
Andre bestemmelser § 26.  Bedømmelsen for fagområderne 1, 2, 3, 6 og 10  

 kan overføres fra socialrådgiveruddannelsen på de sociale højskoler og fra  

 socialformidleruddannelsen på Danmarks Forvaltningshøjskole til Aalborg  

 Universitetscenter, jf. i øvrigt § 30 i fællesbekendtgørelsen.
 § 27.  En godkendt praktik kan overføres fra de  

 sociale højskoler til Aalborg Universitetscenter.
 Stk. 2.  En studerende fritages for praktik i  

 socialrådgiveruddannelsen, hvis den studerende har arbejdet mindst 2 år i en  

 kommunal eller amtskommunal social- og sundhedsforvaltning eller i en  

 institution, der kan sidestilles hermed, og herunder i væsentligt omfang har  

 haft funktioner, der kan danne grundlag for at opfylde praktikkens  

 uddannelsesmål, jf. § 18.
 § 28.  Den, der har gennemført  

 socialrådgiveruddannelsen, betegnes  socialrådgiver.
 § 29.  Praktikinstitutionens art oplyses på  

 eksamensbeviset.
 § 30.  Direktoratet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
§ 30 a.  Klager over universitetscentrets afgørelser  

 efter denne bekendtgørelse indgives til universitetscentret.
Hvis en klage  

 ikke tages til følge, og klageren fastholder klagen, videresender  

 universitetscentret klagen - bilagt en udtalelse - til direktoratet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 Stk. 3.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
De enkelte fagområder § 31.  Fagområde 1, socialret: Fagområdets  

mål er, at de studerende får viden om og forståelse af den sociale  

 lovgivning og de socialpolitiske principper, der ligger til grund herfor,  

 samt fortrolighed med almindelige fortolkningsprincipper m.v.
 Stk. 2.  Fagområdets indhold er:
 1. Retsreglernes tilblivelse, retskildelære,  

 lovfortolkning og lovanalyse.
 2. Strukturen i den sociale lovgivning, den sociale  

 sektors styring og ankesystemet.
 3. Bistandsloven, børnetilskuds- og  

 familieydelsesloven, dagpengeloven, sygesikringsloven,  

 arbejdsskadeforsikringsloven, pensionslovene, specielle erstatningslove og  

 boligsikrings- og boligstøttelovgivningen.
Stk. 3.  Evalueringskrav: Den studerende skal kunne 1. demonstrere overblik over strukturen i den sociale  

 lovgivning, 2. anvende bistandslovens bestemmelser til løsning af  

 mindre, konkrete problemer inden for områderne økonomisk bistand og  

 hjælpeforanstaltninger for børn og unge, 3. anvende pensionslovens bestemmelser til løsning af  

 mindre, konkrete problemer om tilkendelse og beregning af pensioner og 4. finde frem til bestemmelser i de ovenfor nævnte  

 love og den øvrige lovgivning og de hertil knyttede administrative  

 bestemmelser, der har betydning for løsningen af konkret formulerede  

 problemer, der bygger på faktisk forekommende sociale tilfælde.
 § 32.  Fagområde 2, familieret, civilret og  

 retspleje m.m.:  Fagområdets mål er, at de studerende får viden om  

 og forståelse af de retsregler, der regulerer borgernes rettigheder og  

 pligter.
 Stk. 2.  Fagområdets indhold er:
 1. Familieret: Ægteskabs indgåelse og opløsning,  

 ægteskabets retsvirkninger, børns retsstilling, papirløse forhold, myndighed,  

 adoption, arv og skifte, abort og sterilisation.
 2. Civilret: Kontrakters indgåelse og opfyldelse,  

 erstatning og forsikring og leje og eje af boliger.
 3. Skatteret: Forskudsregistrering, selvangivelsen,  

 slutopgørelse, mindstekrav til regnskabsopgørelse i henseende til  

 skattevæsenet og den skattemæssige behandling af sociale ydelser.
 4. Retspleje: Sagsanlæg ved domstolene,  

 tvangsfuldbyrdelse og retshjælp.
 5. Strafferet og strafferetspleje: Strafbare forhold,  

 politiets og anklagemyndighedens funktion, den sigtedes rettigheder i en  

 straffesag, sanktionsformer, indsattes rettigheder og kriminalforsorgen.
Stk. 3.  Evalueringskrav: Den studerende skal kunne 1. beskrive de vigtigste retsregler inden for  

 fagområdet, 2. genkalde sig juridiske termer, der anvendes i  

 retsafgørelser, og forklare disses betydning, 3. identificere retlige problemer, der indgår i  

 konkrete sociale problemstillinger, og 4. vejlede klienter om deres retsstilling i konkrete  

 konfliktsituationer, herunder om mulighederne for retshjælp.
 § 33.  Fagområde 3, forvaltningskundskab:  

 Fagområdets mål er, at de studerende får viden om og forståelse af den  

 offentlige forvaltnings organisation (herunder specielt den kommunale  

 struktur og styrelse), kendskab til beslutningsprocesser inden for den  

 offentlige forvaltning (herunder de almindelige sagsbehandlingsregler og  

 regler om kontrol med forvaltningen) samt indblik i de administrative rutiner  

 i en socialrådgivers arbejde.
 Stk. 2.  Fagområdets indhold er:
 1. En kort karakteristik af dansk statsstyre (den  

 lovgivende magt, den udøvende magt og den dømmende magt) samt  

 frihedsrettighederne (den personlige frihed, ytringsfriheden m.v.).
 2. Finanslovens tilblivelse og opbygning.
 3. Oversigt over de almindelige  

 forvaltningsmyndigheders organisation, herunder opgavefordelingen mellem  

 kommuner og amtskommuner.
 4. Informations- og beslutningsprocesser i offentlig  

 forvaltning.
 5. Den kommunale struktur og lovgivningen om  

 kommunernes styrelse.
 6. Almindelige sagsbehandlingsregler og  

 forvaltningsretlige principper, herunder reglerne om offentlighed i  

 forvaltningen og regler om tavshedspligt.
 7. Kontrol med forvaltningen.
 8. Journalopbygning og -vedligeholdelse.
 9. Mulighederne for at anvende edb og de  

 forvaltningsmæssige og retlige problemer herved.
 10. Tilsyn med institutioner; byggesager.
 11. Sekretariatsarbejde for udvalg m.v.
Stk. 3.  Evalueringskrav: Den studerende skal kunne 1. demonstrere viden om fagområdets indhold, 2. beskrive de vigtigste retlige og organisatoriske  

 principper, der gælder for den offentlige forvaltning, 3. genkalde sig juridisk/administrative termer, der  

 anvendes i den offentlige forvaltning, og forklare disses betydning, 4. identificere forvaltningsretlige problemer, der kan  

 opstå ved behandling af sociale sager, og 5. anvende væsentlige forvaltningsretlige regler og  

 principper, herunder reglerne om offentlighed i forvaltningen og om  

 tavshedspligt.
 § 34.  Fagområde 4, arbejdsmarkedskundskab:  

 Fagområdets mål er, at de studerende får viden om og forståelse af  

 arbejdsmarkedet og de aftaler og love, der regulerer forholdene her.
 Stk. 2.  Fagområdets indhold er:
 1. Arbejdsmarkedets organisering, de forskellige  

 organisationsmæssige interesser, organisationernes strukturelle opbygning og  

 formålet med aftaler og love for arbejdsmarkedet.
 2. Arbejdsmarkedets hovedorganisationer og de aftaler  

 og love, der udspringer af samarbejdet mellem disse parter - specielt  

 hovedaftalen, Arbejdsretten, Forligsinstitutionen, arbejdsmiljølovgivningen  

 m.v.
 3. De love, hvorved staten påvirker forholdene på  

 arbejdsmarkedet, dvs. lovgivningens bestemmelser om arbejdsløshedsforsikring,  

 arbejdsformidling, mobilitetsfremmende ydelser samt beskyttelseslovene  

 (herunder funktionærloven, medhjælperloven, ferieloven og bestemmelser om  

 arbejdssikkerhed).
 4. Uddannelsesmuligheder og de erhvervsmæssige krav,  

 der stilles til de uddannede.
 5. De aktuelle aftaler og loves sammenhæng med  

 tidligere aftaler og love på arbejdsmarkedet.
 6. Sammenhængen mellem aftaler indgået af parterne på  

 arbejdsmarkedet og den statslige lovgivning for arbejdsmarkedet.
Stk. 3.  Evalueringskrav: Den studerende skal kunne 1. beskrive de gældende love for arbejdsmarkedet, 2. anvende de bestemmelser i arbejdsmarkedslovene, der  

 vedrører enkeltpersoners rettigheder til og muligheder for økonomisk støtte, 3. beskrive de emner, der omfattes af gældende  

 aftaler, og 4. redegøre for de konkrete aftalers og loves  

 sammenhæng med de samfundsmæssige forhold, der viser sig i den førte  

 økonomiske politik og i arbejdsmarkeds- og socialpolitikken.
 Stk. 4.  Hele fagområdet er forudsætningsstof, jf. § 5.
 § 35.  Fagområde 5, samfundsbeskrivelse, social- og  

 arbejdsmarkedspolitik: Fagområdets mål er, at de studerende får  

 viden om og forståelse af det danske samfunds sociale og økonomiske udvikling  

 og opbygning, de samfundsmæssige forhold, der har betinget udviklingen i den  

 offentlige sektor (herunder specielt den sociale sektor), samt de offentlige  

 indgreb og foranstaltninger, der virker i forhold til individers og gruppers  

 livsvilkår og sociale problemer.
 Stk. 2.  Fagområdets indhold er:
 1. Samfundets sociale og økonomiske udvikling med  

 henblik på udviklingen inden for produktions- og erhvervsstrukturen.
 2. Udviklingen af forskellige befolkningsgruppers og  

 sociale lags forskellige livsvilkår og disse gruppers og lags tilknytning til  

 de væsentligste faglige og politiske organisationer samt de offentlige  

 sociale foranstaltninger, der rettes mod de sociale problemer.
 3. Det offentliges regulering af erhvervsstrukturen og  

 det offentliges regulering af forholdet mellem de forskellige  

 samfundsgrupper, herunder specielt livsvilkårene ved f.eks. den førte  

 finans-, skatte-, bolig-, uddannelses-, arbejdsmarkeds- og socialpolitik.
 4. De mekanismer og sociale kræfter, der regulerer  

 løn- og arbejdsforhold på arbejdsmarkedet, herunder specielt spørgsmålet om  

 indkomstdannelse og indkomstfordeling.
 5. Forholdet mellem produktions- og  

 erhvervsstrukturens udvikling og arbejdsvilkår samt arbejdsmiljø;  

 arbejdsmarkedsorganisationernes politik i forhold til arbejdsvilkår og  

 arbejdsmiljø.
 6. De samfundsmæssige forhold, der har betinget  

 udviklingen af den sociale sektor og socialpolitikkens udvikling.
 7. Socialpolitikkens mål og midler, herunder  

 spørgsmålet om indkomstoverførsler.
 8. Socialpolitikkens finansiering, herunder  

 byrdefordelingen.
Stk. 2.  Evalueringskrav: Den studerende skal kunne 1. redegøre for de vigtigste udviklingslinjer i  

 forholdet mellem samfundsstrukturens udvikling og udviklingen i  

 arbejdsmarkeds- og socialpolitikken og 2. belyse de samfundsmæssige rammer og betingelser,  

 der eksisterer for et socialt arbejde.
 Stk. 4.  Hele fagområdet er forudsætningsstof, jf. § 5.
 § 36.  Fagområde 6, økonomisk planlægning:  

 Fagområdets mål er, at de studerende får viden om og forståelse af  

 forskellige former for planlægning og prioritering inden for den sociale  

 sektor samt disses anvendelsesmuligheder og begrænsninger.
 Stk. 2.  Fagområdets indhold er:
 1. Planlægningsbegrebet og forskellige former for  

 planlægning i historisk perspektiv.
 2. Planlægningsprocessen og de forskellige  

 planlægningsteknikker og prognoseteknikker.
 3. De sociale udbygningsplaner og deres udarbejdelse.
 4. De politiske og økonomiske rammer, der er lagt for  

 planlægningen, herunder de interne koordineringsproblemer på og mellem de  

 forskellige niveauer i den offentlige sektor.
 5. Prioritering inden for den offentlige og private  

 sektor.
 6. Det kommunale budget- og regnskabssystem.
 Stk. 3.  Evalueringskrav: Den studerende skal kunne  

 beskrive principperne for planlægningen og kunne angive planlægningens  

 politiske og institutionelle rammer.
 § 37.  Fagområde 7, sociologi: Fagområdets  

mål er, at de studerende får viden om og forståelse af de sociale  

 problemers karakter samt kendskab til videnskabelige analyser af de sociale  

 problemers fremtrædelsesformer, deres årsager og konsekvenser.
 Stk. 2.  Fagområdets indhold er:
 1. Forskellige videnskabelige retningers tankesæt og  

 forklaringsmodeller om sociale problemer.
 2. Teorier om samfundets udvikling.
 3. Den økonomiske og teknologiske udviklings  

 indvirkning på individers og gruppers livsvilkår.
 4. Uddannelsesforhold, herunder de erhvervsmæssige  

 krav, der stilles til individers og gruppers sociale og faglige  

 kvalifikationer.
 5. Teorier om social lagdeling og klasser, disse  

 gruppers tilknytning til faglige og politiske organisationer samt  

 sammenhængen mellem sociale lag og livsvilkår.
 6. Teorier om udviklingen af sociale organisationer og  

 - med udgangspunkt i de sociale institutioner, socialrådgiveren indgår i -  

 sammenhængen mellem en organisations målsætning, struktur og funktion.
 7. Sociologiske metoder ved tilrettelæggelse af  

 empiriske undersøgelser.
Stk. 3.  Evalueringskrav: Den studerende skal kunne 1. belyse sammenhængen mellem den sociale og  

 økonomiske udvikling, individers og gruppers livsvilkår og sociale problemer  

 ud fra en sociologisk synsvinkel, 2. beskrive de samfundsmæssige rammer for  

 socialrådgiverens arbejde samt de muligheder og begrænsninger, de giver med  

 hensyn til at gribe ind over for de problemskabende processer, og 3. beskrive de sociologiske metoder med henblik på  

 indsamling af erfaring fra den sociale virkelighed og vurdere eksisterende  

 undersøgelser.
 Stk. 4.  Hele fagområdet er forudsætningsstof, jf. § 5.
 § 38.  Fagområde 8, psykologi: Fagområdets  

mål er, at de studerende får viden om og forståelse af individets og  

 gruppers sociale situation og af menneskets oplevelser, adfærd og samspil i  

 grupper, sociale miljøer og samfundet.
 Stk. 2.  Fagområdets indhold er:
 1. De forhold, der er væsentlige for individets  

 tilegnelse af samfundets kultur gennem opvækst, opdragelse, udvikling og  

 uddannelse, herunder de problemer, der kan opstå i denne periode.
 2. Familien som en økonomisk og social enhed, således  

 som den fremtræder i forskellige sociale lag, herunder betydningen af de  

 køns- og aldersbestemte roller og funktioner i familien.
 3. De forhold, der virker opløsende eller  

 stabiliserende på familien, herunder familiemedlemmernes indbyrdes samspil og  

 de sociale konsekvenser af opdelingen i produktionslivet og privatlivet.
 4. De sociale og psykiske konsekvenser for individer  

 og grupper af arbejdsløshed, nedslidning, social og faglig mobilitet m.m.
 5. Forskellige former for afvigende social adfærd og  

 de reaktioner, der i samfundet udvises over for sociale problemer, herunder  

 kendskab til de forskellige behandlingsteorier.
Stk. 3.  Evalueringskrav: Den studerende skal kunne 1. vise en helhedsforståelse af individets sociale  

 institution og dets samspil med grupper og miljø, 2. belyse de konkrete sociale problemer, der opstår i  

 socialiseringsprocessen ved konflikt mellem socialiseringskrav og ved  

 udstødning fra uddannelsessystemet eller erhvervslivet, og 3. iagttage individers og gruppers sociale adfærd og  

 kunne forholde sig systematisk til opståen af sociale problemer samt give  

 eksempler på anvendelse af sådanne iagttagelser i socialt arbejde.
 § 39.  Fagområde 9, psykiatri og socialmedicin:  

 Fagområdets mål  er, at de studerende får viden om og forståelse af de  

 specielle sociale og psykologiske faktorer, der har betydning for sygdommes  

 opståen og konsekvenser for indvivid og samfund, samt en viden, der gør det  

 muligt for dem at indgå i et tværfagligt samarbejde med andre  

 personalegrupper inden for social- og og sundhedssektoren.
 Stk. 2.  Fagområdets indhold er:
1. Socialmedicins og psykiatris anvendelse i  

 samfundet.
Udgangspunkter herfor er en social-historisk beskrivelse af  

 socialmedicinens og psykiatriens skiftende funktioner og rammer.
2. Sygdomsbegrebet specielt - det psykiatriske sygdomsbegreb og debatten om dette, - sammenhæng mellem psykiske og sociale forhold, herunder boligforhold i  

 bestemte risikogrupper, - relationen mellem socialmedicin, arbejdsmedicin og bolig- og  

 arbejdsmiljø samt debatten om denne (f.eks. i forbindelse med  

 førtidspensionering).
 3. De organisatoriske rammer, inden for hvilke  

 socialmedicin og psykiatri fungerer, herunder specielt socialrådgiverens  

 placering inden for disse rammer.
 4. Sundhedspolitikken og dennes berøringsflader til  

 socialpolitikken.
Stk. 3.  Evalueringskrav: Den studerende skal kunne 1. redegøre for sammenhængene mellem sociale lags og  

 gruppers sygdomme og livsvilkår og 2. belyse betydningen af socialrådgiveres samarbejde  

 med andre faggrupper inden for socialmedicin og psykiatri ud fra nogle  

 konkrete sociale problemer i forbindelse med sygdomme.
 § 40.  Fagområde 10, teorier og metoder i socialt  

 arbejde:  Fagområdets mål er, at de studerende får viden om og  

 forståelse af metodisk socialt arbejde, således at de ud fra en  

 helhedsforståelse kan analysere sociale problemer samt opnå færdighed i  

 opsøgende, forebyggende og behandlende arbejde.
 Stk. 2.  Fagområdets indhold er:
 1. Fælleselementer i socialt arbejde:
a.
Helhedsforståelse af sociale problemers karakter i den aktuelle  

 samfundssammenhæng samt af baggrunden for problemernes opståen i samspillet  

 mellem individ og samfund.
b.
Systematisk sagsarbejde ud fra givne arbejdsmodeller.
Systematisk  

 arbejde med sociale problemer på individ-, gruppe- og samfundsniveau.  

 Indsamling af information, analyse, planlægning, handling, opfølgning og  

 vurdering, herunder løbende prioritetsmæssige og økonomiske vurderinger.
c.
Teorier om kommunikation, herunder om at etablere og bruge  

 kontaktforhold, at anvende samtaleteknik, at kende egne holdninger og at  

 indgå i samarbejdssituationer.
d.
Faglig etik, herunder stadige overvejelser over, hvilke mål og grupper  

 af mennesker socialt arbejde tjener.
e.
Socialrådgiverens rolle og placering i institutionen/forvaltningen  

 under samarbejde med andre faggrupper, andre forvaltningsgrene og  

 institutioner samt medlemmer af kommunale og andre styrelsesorganer.
f.
Omsætning af viden fra teori og metode i socialt arbejde og andre  

 fagområder til praktisk behandling.
 2. Metoder i socialt arbejde:
a.
Socialt arbejde med individer og familier.
Systematisk sagsarbejde i  

 individuelt socialt arbejde, familiearbejde, faser i sagsbehandlingen;  

 praktisk koordineret familiebehandling, indsats i forhold til  

 multiproblemfamilier, intensiv korttidshjælp til familier i krise,  

 oversigtligt kendskab til mere terapeutisk inspirerede former for  

 familiebehandling; afvigerbehandling, generelt og specielt af særlige  

 afvigergrupper, socialt arbejde med institutionsanbragte klienter,  

 konsekvenserne af institutionsanbringelse for klient/familie.
b.
Socialt gruppearbejde.
Arbejde med klientgrupper på en sådan måde, at  

 klienterne gennem gruppeerfaringer sættes i stand til at arbejde  

 hensigtsmæssigt med personlige, familiemæssige og miljømæssige problemer, der  

 allerede er opstået, eller at forebygge, at sociale problemer opstår.
c.
Samfundsarbejde.
Arbejde med større grupper af mennesker i miljøer, der  

 har fælles problemer, for at de skal afklare og udtrykke deres behov, samt  

 støtte til de pågældende til i fællesskab at arbejde henimod en ændring af  

 deres situation.
d.
Social planlægning og administration.
Arbejde med at etablere,  

 opretholde, ændre og udvikle samfundets institutioner for at mobilisere  

 ressourcer og anvende dem på hensigtsmæssig måde til at tilgodese behov på  

 det sociale område.
e.
Forskning i socialt arbejde.
Forståelse og anvendelse af  

 forskningsresultater.
Stk. 3.  Evalueringskrav: Den studerende skal kunne 1. fremlægge en helhedsvurdering af individets sociale  

 situation og dets samspil med grupper og miljø, 2. fremlægge en helhedsvurdering af et givet  

 socialproblem og udlede andre problemstillinger, som knytter sig til dette, 3. dokumentere færdighed i at arbejde efter planlagte  

 arbejdsfaser, 4. fremlægge viden om kommunikation med en klar  

 opfattelse af, hvilken målgruppe henvendelse sker til, samt tilrettelægge  

 information eller samtale på en sådan måde, at den passer til målgruppen, 5. dokumentere forståelse af gruppeprocesser, af  

 enkeltpersoners mulighed for at gribe ind og ændre processer samt være  

 bevidst om såvel egen funktion som gruppefunktion, 6. redegøre for, hvilket værdigrundlag der arbejdes ud  

 fra, og 7. dokumentere, hvordan viden fra teori og metode i  

 socialt arbejde og andre fagområder omsættes til konkret handling.
 Ikrafttræden m.v.
 § 41.  Bekendtgørelsen træder i kraft den 1. maj 1987  

 og har virkning for studerende, der har begyndt  

 socialrådgiveroverbygningsuddan- nelsen pr. 1. september 1986 eller senere.
Stk. 2.  Bekendtgørelse nr. 439 af 27. august 1981 om  

 socialrådgiveruddannelsen ved Aalborg Universitetscenter ophæves.
Dens  

 bestemmelser gælder dog fortsat for studerende, der har begyndt  

 socialrådgiveroverbygningsuddannelsen før 1. september 1986. Centret kan  

 fastsætte overgangsordninger, hvorefter sådanne studerende kan afslutte  

 uddannelsen efter denne bekendtgørelse.
