Indholdsfortegnelse 1. Indledning 2 2. Ændret fordelingsgrundlag i blandede ejendomme 2.1. Fordeling imellem beboelses- og erhvervsdel 2.2. Fordeling imellem beboelseslejemål 2.3. Konverterede henlæggelsesbeløb 3. Overgangsordning 3.1. Forhøjelse med højst 1 pct.-point årligt 3.1.1. Fordeling imellem beboelses- og erhvervsdel 3.1.2. Konverterede henlæggelsesbeløb 3.1.3. Eksempel 3.2. Lejeforhøjelse med højst 5 kr. pr. m2 årligt 3.2.1. Fordeling imellem de enkelte beboelseslejemål 3.2.2. Konverterede henlæggelsesbeløb 3.2.3. Eksempel 4. Ændret anvendelse i overgangsperioden 4.1. Ændring fra erhverv til beboelse 4.2. Ændring fra beboelse til erhverv 5. Varsling af lejeforhøjelser 6. Arbejdsskema til beregning af lejeforhøjelser Bilag: Arbejdsskemaer 1. Indledning Folketinget har med lov nr. 419 af 1. juni 1994 (herefter ændringsloven)  

 vedtaget en række ændringer af både lejelov og boligreguleringslov, som  

 trådte i kraft den 1. juli 1994 dog således, at nogle af ændringerne først  

 træder i kraft den 1. januar 1995.
 Et af hovedelementerne i lovændringen er en ændring af det gældende  

 fordelingsgrundlag i boligreguleringslovens § 11 for ejendomme, som  

 indeholder såvel beboelsesarealer som erhvervsarealer.
 Det gældende fordelingsgrundlag for budgetudgifterne i den  

 omkostningsbestemte husleje mellem bolig- og erhvervsdelen tager udgangspunkt  

 i lejen pr. 1. marts 1975. Fordelingen af udgifter sker således på baggrund  

 af en fordelingsnøgle, der er næsten 20 år gammel.
 Ved lovændringen er fordelingsgrundlaget for budgetudgifter imellem  

 beboelsesdelen og erhvervsdelen i blandede ejendomme med virkning fra 1.  

 januar 1995 fastsat til at være baseret på bruttoetagearealet, jf. § 2, nr.  

 12, i ændringsloven.
 Med ændringen har man især ønsket at tilstræbe en udligning af forskellen  

 imellem lejeniveauerne for beboelseslejemål i blandede ejendomme og i rene  

 beboelsesejendomme, hvor niveauet typisk er lavest i de blandede ejendomme.
Overgangen til det nye fordelingsgrundlag vil kunne medføre  

 lejeforhøjelser for beboelseslejlighederne i de blandede ejendomme.
Med § 4,  

 stk. 6, i ændringsloven er der derfor vedtaget en overgangsordning, som på to  

 forskellige måder sikrer en jævn tilpasning over en periode til den nye  

 fordelingsmåde.
 Denne vejledning indeholder en beskrivelse af det nye fordelingsprincip  

 (afsnit 2) med en gennemgang af de tilhørende overgangsordninger (afsnit 3),  

 samt en række modeller for løsning af de problemer, der kan opstå i relation  

 til fysisk-faktiske ændringer af henholdsvis beboelses- og erhvervsdelen i en  

 blandet ejendom (afsnit 4).
 Endvidere indeholder vejledningen en beskrivelse af den førstkommende  

 varsling (afsnit 5), det vil sige regulering af den omkostningsbestemte  

 husleje for 1995 i relation til det ændrede fordelingsgrundlag.
 Herudover foretages en gennemgang af de som bilag til vejledningen  

 vedlagte skemaer til beregning af lejeforhøjelser som følge af det ændrede  

 fordelingsgrundlag (afsnit 6).
2. Ændret fordelingsgrundlag i blandede ejendomme Efter de hidtil gældende regler i boligreguleringslovens § 11 skal  

 budgetudgifterne i blandede ejendomme fordeles efter lejen, henholdsvis  

 lejeværdien, pr. 1. marts 1975. Dog fordeles afsætning til vedligeholdelse,  

 jf. § 22 i lejeloven og §§ 18 og 18 b i boligreguleringsloven, efter  

 bruttoetageareal.
 Denne fordelingsmetode har den virkning, at lejen for erhvervsdelen pr. 1.  

 marts 1975 er bestemmende for størrelsen af den del af det samlede  

 huslejebudget, som lejen i beboelseslejemålene skal dække.
Med virkning pr. 1. januar 1995 ændres dette fordelingsgrundlag således,  

 at fordelingen fremover skal ske i forhold til den aktuelle arealfordeling  

 imellem erhvervsdelen og beboelsesdelen.
Hermed frigøres lejefastsættelsen i  

 beboelseslejemålene i de omfattede ejendomme fra det forhold, at ejendommen  

 indeholder erhvervsarealer.
 Begrebet »erhvervsdelen« omfatter i denne relation den del af  

 ejendommen, som ikke er udlejet til beboelse, samt udlejerens eventuelle  

 bolig og såkaldte klubværelser.
Udgangspunktet for det ændrede fordelingsgrundlag er at frigøre  

 lejeberegningen for beboelseslejemålene fra det værdimæssige forhold imellem  

 beboelsesdelen og erhvervsdelen og alene relatere omkostningsfordelingen til  

 en objektiv størrelse som arealet.
Det har således ikke været hensigten, at  

 ændre i de faktiske forhold, som fordelingsgrundlaget skal anvendes på.
 Beregning af ejendommens, herunder erhvervsdelens, bruttoetageareal tager  

 således udgangspunkt i den del af ejendommen for hvilken, der på budgettet  

 efter det hidtidige fordelingsgrundlag er optaget leje eller lejeværdi pr. 1.  

 marts 1975.
 Dette betyder f.eks., at garager, som udgør en del af ejendommen og  

 medregnedes med lejeværdi i huslejebudgettet efter de hidtidige regler, skal  

 medregnes.
 For at undgå, at ændringen bevirker store pludselige lejeforhøjelser for  

 den enkelte beboelseslejer, er der fastsat en overgangsordning, som sikrer,  

 at lejeforhøjelserne fordeles over en rimelig periode.
 Ændringen får alene virkning for de blandede ejendomme, som er omfattet af  

 kapitel II-IV i boligreguleringsloven, det vil sige ejendomme, som er  

 underlagt huslejeregulering.
Samtidig med ændringen af fordelingsgrundlaget for blandede ejendomme  

 træder et nyt regelsæt for ejendomme med færre end 7 beboelseslejemål  

 (»småejendomme«) i kraft.
Efter disse regler undtages småejendomme  

 som hovedregel fra reglerne i kapitel II-IV i boligreguleringsloven og  

 berøres således ikke af det ændrede fordelingsgrundlag.
2.1. Fordeling imellem beboelses- og erhvervsdel Den omkostningsbestemte husleje beregnes som hidtil på baggrund af §§ 7, 8  

 og 9 i boligreguleringsloven, og ejendommens samlede budgetudgifter medtages  

 således i det omkostningsbestemte huslejebudget.
 Den del af de samlede budgetudgifter, som henregnes til  

 beboelseslejemålene, beregnes efter ændringen på grundlag af det forhold, som  

 beboelsesdelen udgør i forhold til ejendommens samlede areal.
 Herefter fordeles samtlige budgetudgifter, herunder afsætning til  

 vedligeholdelse, for fremtiden efter areal.
Det bemærkes, at udlejeren ikke skal nedsætte lejen, hvis den ændrede  

 fordeling bevirker, at beboelsesdelen skal bære en mindre del af  

 driftsudgifterne.
Dette følger af de almindelige regler om omkostningsbestemt  

 husleje, hvorefter udlejeren som udgangspunkt ikke er forpligtet til at  

 nedsætte lejen, hvis driftsudgifterne falder.
2.2. Fordeling mellem beboelseslejemålene Fordelingen af den del af budgetudgifterne, som opgjort efter  

 arealfordelingen påhviler beboelsesdelen, foretages uændret efter  

 bestemmelserne i boligreguleringslovens § 10.
Det vil sige, at fordelingen foretages på grundlag af lejlighedernes  

 indbyrdes værdi.
I det omfang beboelseslejlighederne i ejendommen anses at  

 have nogenlunde ensartet værdi, kan etagearealet anvendes som  

 fordelingsnøgle.
De beløb, der afsættes til vedligeholdelse efter §§ 18 og 18  

 b fordeles dog umiddelbart efter lejlighedernes bruttoetageareal, jf. § 10,  

 stk. 1, 2. pkt., i boligreguleringsloven.
2.3. Konverterede henlæggelsesbeløb Samtidig med at ændringen af fordelingsgrundlaget for blandede ejendomme  

 træder i kraft, ophæves den gældende ordning med henlæggelse til fornyelse af  

 tekniske installationer, jf. § 2, nr. 7, i lov nr. 419 af 1. juni 1994.
Ordningen med henlæggelser til fornyelse ophæves således, at det beløb,  

 der ved udgangen af 1994 lovligt henlagdes eller ville kunne henlægges pr. m2  

 bruttoetageareal for ejendommen, for fremtiden overføres med 1/3 til afkastet  

 for ejendommen, jf. § 9, stk. 7, og med 1/3 til vedligeholdelseskontoen efter  

 § 18 hhv. § 18 b, jf. §§ 18, stk. 1, 3. pkt., og 18 b, stk. 1, 3. pkt.
I de  

 tilfælde, hvor ejendommen ikke har en vedligeholdelseskonto efter § 18 b,  

 dvs. ejendomme, som er taget i brug i 1970 og derefter, overføres begge  

 trediedele til kontoen efter § 18.
 Herefter kan der ikke længere indregnes henlæggelse til fornyelse i det  

 omkostningsbestemte huslejebudget.
Ordningen med konvertering af henlæggelsesbeløb til afkast og  

 vedligeholdelse har ingen umiddelbar tilknytning til det ændrede  

 fordelingsgrundlag i blandede ejendomme, men får betydning i relation til  

 beregning af lejeforhøjelser for de beboelseslejemål, som bliver omfattet af  

 overgangsordningen.
Der henvises herom til afsnit 3.1.2. og 3.2.2. Årsagen  

 til at de konverterede hanlæggelsesbeløb behandles i to selvstændige afsnit  

 er, at der gælder forskellige fordelingsregler for disse beløb, dels når de  

 fordeles mellem beboelses- og erhvervsdelen, og dels når de fordeles imellem  

 de enkelte beboelseslejemål.
3. Overgangsordning Overgangsordningen vedrører fordelingen af budgetudgifter imellem  

 beboelses- og erhvervsdelen, og består af to dele:
- en procentuel årlig begrænsning af overgangen til det nye  

 fordelingsgrundlag, - en absolut begrænsning af den årlige lejeforhøjelse, der kan beregnes  

 for det enkelte beboelseslejemål.
 Den procentuelle begrænsning finder anvendelse ved beregningen af  

 størrelsen af den del af de samlede budgetudgifter, som for hvert år kan  

 overføres til beboelsesdelen.
 Den absolutte begrænsning fastsætter et maksimum for størrelsen af den  

 lejeforhøjelse for den enkelte beboelseslejer, som den procentuelle  

 overførsel af budgetudgiftandele til beboelsesdelen kan medføre.
 Medfører den procentuelle overførsel, at den absolutte begrænsning  

 overskrides, skal lejeforhøjelsen reduceres til det maksimalt tilladte,  

 hvilket betyder, at den procentuelle overførsel begrænses yderligere.
 Overgangsordningen omfatter alene lejeforhøjelser, som er afledt af det  

 ændrede fordelingsgrundlag imellem beboelses- og erhvervdelen, herunder  

 konverteringen af henlæggelsesbeløb. Øvrige huslejestigninger så som stigende  

 budgetudgifter og forhøjede afsætningsbeløb, er ikke begrænset af  

 overgangsordningen.
 Overgangsordningen tager således udgangspunkt i de faktiske årlige  

 budgetudgifter, dvs. incl. eventuelle udgiftsstigninger, herunder  

 satsregulering af budgetposter.
3.1. Forhøjelse med 1 procentpoint årligt Den procentuelle overgangsordning fremgår af bestemmelsen i § 4, stk. 6, i  

 ændringsloven.
 Det er heri fastsat, at der for de blandede ejendomme, hvor det ændrede  

 fordelingsgrundlag vil medføre, at beboelsesdelen fremover skal bære en  

 større del af de samlede budgetudgifter end hidtil, højst kan overføres 1  

 pct.-point af budgetudgifterne fra erhvervsdelen til beboelsesdelen om året.
3.1.1. Fordeling imellem beboelses- og erhvervsdel I praksis vil dette betyde, at det ved udgangen af 1994 gældende  

 fordelingsforhold imellem beboelses- og erhvervsdelen herefter ændres med 1  

 pct.-point om året pr. 1. januar, indtil fordelingsprocenten for  

 beboelsesdelen (boligprocenten) er forhøjet til et niveau, der svarer til  

 beboelsesdelens procentvise andel af ejendommens samlede bruttoetageareal.
Den procentuelle overgang til det nye fordelingsgrundlag bevirker, at  

 overgangen vil ske over en længere periode i ejendomme med stor forskel  

 imellem den gældende fordelingsprocent og den nye arealbaserede  

 fordelingsprocent end i ejendomme med en mindre forskel.
Hermed sikres, at  

 der sker en jævn overgang til den forhøjede husleje for beboelseslejerne.
 Med den procentuelle overgangsordning har udlejeren kendskab til  

 overgangsperiodens længde for den pågældende ejendom og kender år for år i  

 perioden den fordelingsprocent, der kan anvendes.
3.1.2. Konverterede henlæggelsesbeløb Overgangsordningen finder anvendelse på samtlige poster i de årlige  

 huslejebudgetter dog således, at den del af vedligeholdelsesbeløbene,  

 (grundbeløbene efter lejelovens § 22 og boligreguleringslovens §§ 18 og 18 b)  

 der efter de hidtil gældende regler fordeles efter areal, ikke medregnes.  

 Disse beløb tillægges lejen for de enkelte beboelseslejemål særskilt som  

 hidtil.
 Med de gældende fordelingsregler er det imidlertid således, at de beløb,  

 som skal afsættes til vedligeholdelse efter § 22 i lejeloven og §§ 18 og 18 b  

 i boligreguleringsloven, jf. ovenfor, fordeles imellem beboelses- og  

 erhvervsdelen efter bruttoetageareal, jf. den hidtil gældende bestemmelse i §  

 11, stk. 1, 3. pkt.
 For at undgå, at de beløb, som overføres fra henlæggelsesbeløbet, jf.  

 afsnit 2.3., med 2/3 til vedligeholdelseskontiene, straks overgår til  

 fordeling efter areal i modsætning til som hidtil efter lejen pr. 1. marts  

 1975, og dermed umiddelbart giver sig udslag i lejeforhøjelser for  

 beboelseslejerne, er overgangen til arealfordeling for disse beløb omfattet  

 af den procentuelle overgangsordning.
 Dette betyder, at beboelsesdelens andel af disse beløb, uanset den  

 gældende bestemmelse om, at afsætningsbeløbene til vedligeholdelse fordeles  

 imellem beboelses- og erhvervsdelen fordeles efter areal, ligesom de øvrige  

 budgetposter forhøjes med 1 pct.-point om året, indtil fordelingen svarer til  

 arealfordelingen.
3.1.3. Eksempel Hvis beboelsesprocenten (den del af de samlede budgetudgifter, der kan  

 opkræves over beboelseslejen incl. de konverterede henlæggelsesbeløb men  

 ekskl. den resterende del af vedligeholdelsesbeløbene) i 1994 er 50 pct., og  

 beboelsesdelen arealmæssigt udgør 60 pct. af det samlede bruttoetageareal,  

 kan beboelsesprocenten i 1995 forhøjes til 51 pct., i 1996 til 52 pct. og så  

 fremdeles, indtil den i 2004 udgør 60 pct. og dermed svarer til den  

 arealmæssige fordeling.
3.2. Lejeforhøjelse med højst 5 kr. pr. m2 årligt For yderligere at sikre at den enkelte beboelseslejer ikke udsættes for  

 urimeligt store årlige lejeforhøjelser som følge af det ændrede  

 fordelingsgrundlag imellem beboelses- og erhvervsdelen, er der samtidig  

 fastsat en maksimumsgrænse for den lejeforhøjelse, der årligt vil kunne  

 pålignes de enkelte beboelseslejere.
 Det er således i § 4, stk. 6, 4. pkt., i ændringsloven fastsat, at lejen  

 for det enkelte beboelseslejemål, uanset den procentuelle overgangsordning,  

 højst kan forhøjes med 5 kr. pr. m2 om året.
 I de antalsmæssigt relativt begrænsede tilfælde, hvor den årlige  

 overførsel af 1 pct.-point af de samlede budgetudgifter til beboelsesdelen  

 alligevel vil medføre, at lejen for det enkelte beboelseslejemål forhøjes med  

 mere end 5 kr. pr. m2, må lejeforhøjelsen reduceres til 5 kr. pr. m2.
3.2.1. Fordeling imellem de enkelte beboelseslejemål Den maksimalt tilladte lejeforhøjelse gælder for det enkelte lejemål.
Det  

 er derfor nødvendigt først at beregne, hvor meget forhøjelsen med 1  

 pct.-point af de samlede budgetudgifter vil udgøre.
På grundlag af den del af de samlede budgetudgifter, som kan pålignes  

 beboelseslejemålene, beregnes dernæst lejeforhøjelsen for de enkelte  

 beboelseslejemål.
Såfremt forhøjelsen overstiger 5 kr. pr. m2, skal den  

 reduceres.
 Foretages der reduktion i lejeforhøjelserne, vil overførslen af  

 budgetudgifter fra erhvervsdelen til beboelsesdelen blive mindre end 1 pct.  

 Der beregnes derfor en modificeret boligprocent for beboelsesdelen til brug  

 for næste års lejeberegning.
 Hvis overgangsordningen medfører, at lejeforhøjelsen må reduceres, vil  

 overgangsperioden som følge heraf blive forlænget.
3.2.2. Konverterede henlæggelsesbeløb Når den del af de samlede budgetudgifter, som kan opkræves over  

 beboelseslejen, skal fordeles imellem de enkelte beboelseslejemål, sker  

 fordelingen, jf. afsnit 2.2., efter disses indbyrdes værdi.
Afsætning til  

 vedligeholdelse fordeles dog altid efter areal.
 Dette fordelingsgrundlag er der ikke ved lovændringen ændret i.
 Det får imidlertid betydning for lejeberegningen for de enkelte  

 beboelseslejemål, når de tidligere henlæggelsesbeløb konverteres til  

 vedligeholdelsesbeløb.
 Efter den hidtil gældende ordning med henlæggelse til fornyelse af  

 tekniske installationer indgik disse beløb i huslejebudgettet som en  

 budgetpost på linie med de øvrige budgetposter, og blev som sådan (bortset  

 fra vedligeholdelsesbeløbene) for beboelsesdelens vedkommende fordelt imellem  

 de enkelte beboelseslejemål efter værdi.
 Når de tidligere henlæggelsesbeløb imidlertid med lovændringen konverteres  

 til vedligeholdelse, indebærer dette en ændring af fordelingsgrundlaget, idet  

 disse beløb for fremtiden indregnes i vedligeholdelsesbeløbene og dermed  

 fordeles imellem beboelseslejemålene efter areal.
 Denne ændring vil medføre en omfordeling af den del af  

 vedligeholdelsesbeløbene, som udgøres af de konverterede henlæggelsesbeløb.  

 På ejendomsniveau er omfordelingen neutral, men for beboelseslejemål, hvor  

 den indbyrdes værdifordeling ikke svarer til arealfordelingen, vil ændringen  

 indebære en regulering af lejen i opad- og nedadgående retning, dog typisk af  

 marginal størrelse.
 Disse justeringer er ikke omfattet af den maksimale grænse for  

 lejeforhøjelse på 5 kr. pr. m2.
Når de konverterede henlæggelsesbeløb medtages i beregningen af grænsen  

 for lejeforhøjelse for de enkelte lejemål, er det de satsregulerede beløb,  

 som skal medtages.
For at minimere fejlmarginen foretages der imidlertid ikke  

 afrunding til nærmeste hele kronebeløb i denne beregning.
Afrunding foretages  

 alene, når det samlede vedligeholdelsesbeløb for ejendommen, dvs.  

 grundbeløbet tillagt det konverterede henlæggelsesbeløb for hver af kontiene  

 efter § 18 og § 18 b, satsreguleres.
3.2.3. Eksempel Det tidligere angivne eksempel videreføres således, at den gældende  

 beboelsesprocent (1994) er 50, og den nye boligprocent efter bruttoetageareal  

 er 60. Det samlede areal udgør 5.000 m2 heraf 3.000 m2 beboelse.
De samlede budgetudgifter året efter (1995) udgør 1.200.000 kr.
I beløbet  

 indgår dog ikke det samlede afsætningsbeløb til vedligeholdelse men alene de  

 konverterede to tredjedele af fornyelseshenlæggelserne med i alt 150.000 kr.  

 (30 kr. pr. m2 x 5.000 m2).
 Beboelsesdelens andel af de samlede budgetudgifter, der i 1994 udgør  

 600.000 kr., kan således i 1995 forhøjes fra 50 pct. til 51 pct. af 1.200.000  

 kr. svarende til en forhøjelse på ialt 12.000 kr. eller til ialt 612.000 kr.
 Herefter skal det beregnes, om lejeforhøjelsen for det enkelte lejemål  

 overstiger 5 kr. pr. m2.
 Denne beregning er afhængig af, om den indbyrdes fordeling imellem de  

 enkelte lejligheder foretages efter areal eller efter værdi.
Fordeling efter areal Fordeles der efter areal, kan beregningen foretages umiddelbart på  

 grundlag af det samlede boligareal:
12.000 kr. : 3.000 m2 = 4 kr. pr. m2 Da forhøjelsen ikke overstiger 5 kr. pr. m2, kan lejeforhøjelsen foretages  

 uden videre.
Proceduren gentages i hvert år i overgangsperioden, indtil  

 fordelingsprocenten svarer til arealfordelingen.
 Havde den samlede forhøjelse imidlertid udgjort 18.000 kr., ville  

 lejeforhøjelsen for det enkelte beboelseslejemål andrage:
18.000 kr. : 3.000 m2 = 6 kr. pr. m2 Da den samlede lejeforhøjelse højst kan udgøre 5 kr. pr. m2 x 3.000 m2 =  

 15.000 kr., kan der således ikke fuldt ud overføres 1 pct.-point af de  

 samlede budgetudgifter men kun:
 15.000 kr. : 18.000 kr. x 100 = 0,83 pct.
Årets boligprocent bliver derfor ikke 51, men må modificeres til 50,83.  

 Ved beregning af det følgende års lejeforhøjelser (1996) forhøjes denne  

 boligprocent som udgangspunkt med 1 pct.-point til 51,83. Proceduren  

 gentages, indtil fordelingsprocenten svarer til arealfordelingen.
I de  

 tilfælde, hvor lejeforhøjelsen begrænses af grænsen på 5 kr. pr. m2, bliver  

 overgangsperioden forlænget.
Fordeling efter værdi I de tilfælde, hvor den indbyrdes fordeling imellem beboelseslejemålene  

 foretages på grundlag af værdi, vil forhøjelsen pr. m2 ikke være den samme  

 for alle lejemål, og m2-forhøjelsen må derfor beregnes for det enkelte  

 beboelseslejemål.
 Der findes i ejendommen følgende forskellige beboelseslejemål, hvor lejen  

 er udtryk for lejlighedens værdi:
Når lejestigningen på i alt 12.000 kr. fordeles på de enkelte lejligheder,  

 skal de konverterede henlæggelsesbeløbs andel af den samlede lejeforhøjelse  

 først fordeles efter areal.
Dernæst fordeles den resterende lejeforhøjelse  

 efter boligprocenter.
Af de samlede budgetudgifter udgør de konverterede henlæggelsesbeløb  

 150.000 kr.
Heraf kan beboelsesdelen pålignes 51 pct. = 76.500 kr., hvoraf  

 forhøjelsen udgør 1 pct. = 1.500 kr., som fordeles efter areal således:
 1.500 kr. : 3.000 m2 = 0,50 kr. pr. m2.
Den resterende del af forhøjelsen udgør 10.500 kr.
Da boligernes samlede  

 boligprocent udgør 50 pct., andrager forhøjelsen 210 kr. pr.  

 boligprocentpoint.
De enkelte boligers forhøjelse bliver således:
 I dette tilfælde overstiger lejeforhøjelsen ikke for nogen af  

 lejlighedstypernes vedkommende grænsen på 5 kr. pr. m2.
I tilfælde af at lejeforhøjelsen for enkelte eller for alle  

 lejlighedstyper overstiger grænsen, skal forhøjelsen reduceres, og en  

 modificeret fordelingsprocent for fordeling imellem beboelses- og  

 erhvervsdelen beregnes for enten en del af beboelsesdelen eller hele  

 beboelsesdelen.
I sådanne tilfælde, vil overgangsperioden enten for en del af  

 beboelseslejemålene eller for alle blive forlænget.
4. Ændret arealanvendelse i overgangsperioden Udgangspunktet for overgangsordningen er fordelingen ved udgangen af 1994,  

 dvs. en fordeling, som beregnes på grundlag af lejen pr. 1. marts 1975.  

 Fordelingen ændres herefter gradvist til arealfordeling.
 Hvis der i løbet af overgangsperioden sker forskydninger i benyttelsen  

 eller eksistensen af bolig og erhvervsdelen, vil dette i de fleste tilfælde  

 få betydning for lejeberegningen i perioden.
4.1. Ændring fra erhverv til beboelse Hvis der i overgangsperioden omdannes erhvervsarealer til beboelse, kan  

 der for det pågældende lejemål fra starten beregnes en husleje svarende til  

 en andel af de samlede budgetudgifter fordelt imellem beboelses- og  

 erhvervsdelen efter areal.
Den indbyrdes fordeling imellem  

 beboelseslejemålene foretages som hidtil.
 Dette betyder, at omdannelsen ikke får betydning for den øvrige del af  

 beboelseslejemålene, idet overgangen til arealfordeling for disse fortsætter  

 uændret.
 Hensynet bag overgangsordningen er at sikre en jævn udvikling i huslejen  

 for de eksisterende beboelseslejemål og dermed undgå store lejestigninger som  

 følge af overgangen til arealfordelingen.
 Da omdannelse af erhverv til beboelse indebærer en tilgang til  

 boligmængden, er dette hensyn ikke tilstede.
 Beregningen af leje for dette lejemål må af regnskabsmæssige hensyn foregå  

 særskilt således, at lejeindtægten for dette lejemål ikke påvirker den del af  

 de samlede budgetudgifter, som de øvrige beboelseslejemål dækker.
4.2. Ændring fra beboelse til erhverv Omdannes beboelseslejemål til erhvervsarealer, vil dette medføre, at den  

 aktuelle beboelsesprocent skal reduceres med en størrelse, som svarer til  

 lejemålets værdimæssige andel af beboelsesprocenten.
 Samtidig skal der foretages en justering af den aktuelle arealfordeling  

 således, at det samlede beboelsesareal reduceres med arealet af det omdannede  

 lejemål.
5. Varsling af lejeforhøjelser Lejeforhøjelser, der skyldes det ændrede fordelingsgrundlag, kan varsles  

 een gang årligt typisk i forbindelse med de almindelige sædvanligvis årlige  

 forhøjelser af den omkostningsbestemte husleje, som følge af øgede  

 budgetudgifter, jf. §§ 12 og 13 i boligreguleringsloven.
 Det ændrede fordelingsgrundlag lægges således til grund ved fordelingen af  

 de samlede budgetudgifter, og lejen i ejendomme, hvor det nye  

 fordelingsgrundlag vil medføre lejeforhøjelser, vil dermed blive forhøjet  

 dels som følge af ændringen og dels som følge af de stigende budgetudgifter.
 I de ejendomme, hvor udviklingen i budgetudgifterne i sig selv ikke giver  

 grundlag for at forhøje lejen, kan lejeforhøjelse som følge af det nye  

 fordelingsgrundlag, jf. § 4, stk. 6, i ændringsloven, varsles efter  

 bestemmelsen i boligreguleringslovens § 13 a.
 Dette betyder, at sådanne lejeforhøjelser kan varsles med 3 måneders  

 varsel alene ved udlejerens skriftlige meddelelse herom til lejeren.  

 Varslingen er således ikke omfattet af de gyldighedsbetingelser, som er  

 angivet i §§ 12 og 13 i boligreguleringsloven.
 Såfremt forhøjelsen varsles efter § 13 a, lægges udgifterne i det seneste  

 huslejebudget til grund dog således, at de aktuelle vedligeholdelsesbeløb  

 inkl. konverterede henlæggelsesbeløb anvendes, samtidig med, at de hidtidige  

 henlæggelsesbeløb tages ud af budgettet.
 Det bør fremgå af varslingen, hvorledes den nye fordelingsprocent er  

 beregnet.
6. Arbejdsskemaer til beregning af lejeforhøjelser Til støtte for beregningen af det enkelte boliglejemåls årlige stigning  

 som følge af overgangsordningen gennemgås i det følgende en beregningsmetode,  

 der både tilgodeser de nævnte maksimalbestemmelser og sikrer, at intet  

 boliglejemål kommer til at betale en leje, som overstiger det pågældende  

 lejemåls andel af de samlede budgetudgifter, der imellem beboelsesdelen og  

 erhvervsdelen er fordelt efter erhverv.
 Som omtalt i afsnit 3.2.3 afhænger beregningsmåden af, om den samlede  

 beboelsesleje fordeles mellem beboelseslejemålene efter areal eller værdi.
Fordeling efter areal Til beregning af stigningen i ejendomme, hvor beboelseslejen fordeles  

 efter areal, anvendes skema A, jf. bilag 1.
 Eksempel på udfyldelse af skema A:
Pkt.
A: De samlede omkostningsbestemte budgetudgifter for hele  

 ejendommen (excl. afsætningsbeløb til vedligeholdelse, herunder konverterede  

 henlæggelser), jf. boligreguleringslovens § 8, anføres.
Pkt.
B: Pr. 31.12.1994 overføres et beløb svarende til 2/3 af de  

 gældende hensættelser til tekniske installationers fornyelse til de udvendige  

 vedligeholdelseskonti.
Beløbet (incl. satsregulering) anføres.
Beløbet, som  

 satsreguleres, er beløbet opgjort pr. m2.
Pkt.
C: Summen af beløbene i pkt.
A og B udgør det samlede  

 fordelingsbeløb.
I 1995 vil fordelingsbeløbet pr. definition svare til de  

 samlede budgetudgifter (excl. afsætning til vedligeholdelse) før udskillelse  

 af det konverterede henlæggelsesbeløb.
Pkt.
D: Boligernes andel af ejendommens samlede fordelingsbeløb,  

 jf. pkt.
C, opgøresmed udgangspunkt i den gældende boligprocent.
Pkt.
E: I punkt E beregnes stigning i boligernes andel i henhold  

 til hovedreglen (forhøjelse af boligandelen med 1 pct.point). Det bemærkes,  

 at den beregnede stigning ikke nødvendigvis svarer til den endelige lovlige  

 stigning, idet det skal sikres, at lejen ikke i noget boliglejemål stiger med  

 mere end 5 kr. pr. m2.
Pkt.
G: Den beregnede stigning i boligernes andel af  

 budgetudgifterne (incl. de konverterede henlæggelsesbeløb), jf. pkt.
E,  

 beregnes pr. m2.
Pkt.
H: Hvis den beregnede stigning pr. m2 overstiger 5 kr. pr.  

 m2, reduceres stigningen til 5 kr. pr. m2.
Den effektive stigning i beboelseslejerne som følge af overgangsordningen  

 bliver * pkt.
E-beløbet, hvis pkt.
G er mindre end 5 kr. pr. m2 eller * 5 kr. pr. m2 x boligarealet, hvis pkt.
G er større end 5 kr. pr. m2.
* pkt.
E-beløbet, hvis pkt.
G er mindre end 5 kr. pr. m2 eller * 5 kr. pr. m2 x boligarealet, hvis pkt.
G er større end 5 kr. pr. m2.
Pkt.
J: Boliglejemålenes nye andel af det samlede fordelingsbeløb  

 beregnes som summen af punkterne D og H.
Pkt.
K: Ny boligprocent beregnes.
Fordeling efter værdi Hvis fordelingen af beboelseslejen mellem beboelseslejemålene sker på  

 grundlag af lejemålenes værdi, anvendes til beregning af den årlige  

 lejestigning som følge af overgangsordningen skema B.
Skema B, som består af  

 tre arbejdsskemaer, er optaget som bilag 2 til vejledningen.
 Til illustration af beregningsmetoden er nedenfor gennemført beregninger  

 for en ejendom med 8 boliglejemål a 90 m2 og 2 erhvervslejemål a 180 m2.  

 Boligprocenten varierer for de enkelte lejemål fra 6,0 pct. til 6,3 pct.  

 Ejendommens samlede boligprocent er 49,0 pct.
 Ejendommens budgetleje (excl. 2/3 af de hidtidige hensættelser til  

 tekniske installationers fornyelse) udgør 320.000 kr., mens de 2/3 af de  

 hidtidige hensættelser, der skal overføres til de udvendige  

 vedligeholdelseskonti, udgør 35.000 kr.
 Indledningsvist foretages en opgørelse af:
* ejendommens samlede omkostningsbestemte budgetudgifter (excl.  

 afsætningsbeløb til vedligeholdelse, herunder konverterede henlæggelser), jf.  

 boligreguleringslovens § 8 samt af * 2/3 af de hidtidige hensættelser til tekniske installationers fornyelse,  

 der fremover skal overføres til vedligeholdelseskontiene.
Beløbet  

 satsreguleres, jf. afsnit 3.2.2.
 Med udgangspunkt heri opgøres herefter den maksimale stigning på 1  

 pct.-point, jf. skema B 1.
 Eksempel på udfyldelse af skema B 1:
Pkt.
A: De samlede omkostningsbestemte budgetudgifter for hele  

 ejendommen (excl. afsætningsbeløb til vedligeholdelse, herunder konverterede  

 henlæggelser), jf. boligreguleringslovens § 8, anføres.
Pkt.
B: Pr. 31.12.1994 overføres et beløb svarende til 2/3 af de  

 gældende hensættelser til tekniske installationers fornyelse til de udvendige  

 vedligeholdelseskonti.
Beløbet (incl. satsregulering) anføres.
Beløbet, som  

 satsreguleres, er beløbet opgjort pr. m2.
Pkt.
C: Summen af beløbene i pkt.
A og B udgør det samlede  

 fordelingsbeløb.
I 1995 vil fordelingsbeløbet pr. definition svare til de  

 samlede omkostningsbestemte budgetudgifter (excl. afsætning til  

 vedligeholdelse) før udskillelse af de konverterede henlæggelsesbeløb.
Pkt.
D: Boligernes andel af ejendommens samlede fordelingsbeløb,  

 jf. pkt.
C, opgøres med udgangspunkt i den gældende boligprocent.
 I punkterne E og F beregnes stigning i boligprocenten i henhold til  

 hovedreglen (forhøjelse af boligandelen med 1 pct.-point). Det bemærkes, at  

 den beregnede stigning ikke nødvendigvis svarer til den endelige lovlige  

 stigning, idet det skal sikres, at lejen ikke i noget boliglejemål stiger med  

 mere end 5 kr. pr. m2.
Pkt.
E: Den maksimale stigning i boligernes andel af de  

 omkostningsbestemte budgetudgifter efter overgangsordningens hovedregel  

 beregnes som 1 pct. af beløbet i pkt.
A.
Pkt.
F: Den maksimale stigning i boligernes andel af de  

 konverterede henlæggelsesbeløb efter overgangsordningens hovedregel beregnes  

 som 1 pct. af beløbet i pkt.
B.
Pkt.
G: Med henblik på beregning af den endelige lovlige stigning  

 er det herefter nødvendigt at beregne de individuelle stigninger for de  

 enkelte boliglejemål.
Til brug herfor anvendes skema B 2 og B 3. Efter beregningen i skema B2 og  

 B3 overføres summen i spalte 11 i skema B3 til pkt.
G i skema B1.
Pkt.
H: Boliglejemålenes nye andel af det samlede fordelingsbeløb  

 beregnes som summen af punkterne D og G.
I forbindelse med skema B 2 og B 3 skal foretages en række beregninger.  

 Formler hertil er anført nedenfor.
De i formlerne anvendte variable er  

 defineret i nedenstående boks.
Spalte 4-andele beregnes ved overgangsperiodens begyndelse - og fastholdes  

 herefter Spalte 1. Lejlighederne identificeres.
 Spalte 2. De enkelte boliglejemåls bruttoetageareal anføres.
Spalte 3. Ved den første varsling (tidligst virkning pr. 1.1.1995)  

 anføres de pr. 31.12.1994 gældende boligprocenter.
Ved følgende varslinger  

 anføres de justerede andele, jf. nedenfor i spalte 12 i skema B3.
 Spalte 4. Til brug for de følgende beregninger, jf. spalte 10,  

 beregnes det enkelte lejemåls maksimale andel af de samlede budgetudgifter  

 ved overgangsperiodens udløb:
 Boligernes maksimale andel beregnes ved overgangsperiodens begyndelse,  

 hvorefter de beregnede andele fastholdes i hele overgangsperioden.
 Andelene er afrundet til to decimaler.
 For bolig 1 bliver andelen:
 Spalte 8. Summen af spalte 6 og 7 beregnes og anføres.
 Spalte 9. I henhold til den særlige stigningsbegrænsning må intet  

 lejemål få lejestigninger, der overstiger 5 kr. pr. m2. Der beregnes derfor  

 en maksimal stigning for det enkelte lejemål (5 kr. pr. m2 x AREALbolig x).
Spalte 10. Som nævnt kan maksimalbestemmelserne medføre, at nogle  

 lejemål både absolut og relativt stiger mere end andre lejemål.
For at undgå,  

 at der herved opstår skævheder i lejeberegningerne, beregnes i spalte 10 den  

 maksimale reststigning MAXbolig x, som det enkelte lejemål har »plads  

 til«.
Den årlige stigning i lejen som følge af overgangsordningen kan  

 aldrig overstige dette beløb.
 Beregningen foretages med udgangspunkt i boligernes maksimale andel af de  

 samlede budgetudgifter, jf. spalte 4.
 Den maksimale reststigning for den enkelte bolig beregnes som forskellen  

 mellem boligens maksimale og aktuelle andel af de samlede budgetudgifter:
MAXbolig x = FBialt x (MAXANDbolig x - BPbolig x) For bolig 1, der ved udgangen af 1994 har en boligprocent på 6,00 pct. og  

 en maksimalandel på 8,16 pct., er den maksimale stigning, der skal realiseres  

 i løbet af overgangsperioden:
MAXbolig 1 = 355.000 x (0,0816 - 0,06) = 7.668,00 kr.
 I de følgende år, hvor der i takt med overgangen til nyt  

 fordelingsgrundlag sker en succesiv forhøjelse af den enkelte boligs andel af  

 lejen, reduceres den maksimale reststigning.
Overgangsordningen vil således i 1995 medføre, at bolig 1's andel af det  

 samlede fordelingsbeløb hæves fra 6,00 pct. til 6,12 pct., jf. spalte 12. Som  

 følge heraf vil den maksimale reststigning i 1996 være reduceret til MAXbolig 1 = 355.000 x (0,0816 - 0,0612) = 7.242,00 kr.
Det bemærkes, at den absolutte  

 reststigning vil stige i takt med stigninger i de omkostningsbestemte  

 budgetudgifter.
 Spalte 11. Det er nu muligt at beregne den effektive stigning for  

 det enkelte boliglejemål (EFFbolig x). Stigningen beregnes som det mindste  

 beløb i spalte 8, 9 og 10.
Summen af de effektive stigninger overføres til pkt.
G i skema B1,  

 hvorefter boliglejemålenes nye andel af det samlede fordelingsbeløb kan  

 beregnes i pkt.
H (skema B1).
 Af eksemplet fremgår, af stigningsbegrænsningen på 5 kr. pr. m2 bliver  

 effektiv for bolig nr. 7 og 8.
Spalte 12. De enkelte boligers nye andelaf det samlede  

 fordelingsbeløb (NYANDELbolig x) beregnes.
Andelen beregnes således på  

 grundlag af de anførte oplysninger om samlet fordelingsbeløb (pkt.
C),  

 gældende boligprocent (spalte 3) og den effektive stigning (spalte 11):
NYANDELbolig x = De beregnede nye procentandele, der afrundes til 2 decimaler, udgør  

 udgangspunktet for næste års justering af boligernes andel af det samlede  

 fordelingsbeløb.
 I det følgende regnskabsår vil BPbolig x således være lig med NYANDELbolig  

 x i indeværende års beregning.
 Det bemærkes, at årets afsætningsbeløb til vedligeholdelse afslutningsvist  

 fordeles på de enkelte lejligheder som ved hidtidige lejereguleringer.
