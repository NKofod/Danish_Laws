 Til samtlige eksportautoriserede slagterier og de kontrollerende dyrlæger  

 ved disse.
 Afskylning af flækkesave og halspartier på svin.
Kreaturflækkesave er i mange tilfælde forsynet med indbygget eller  

 påmonteret skylleanordning, bl.a. med det formål at fjerne det under  

 savningen fremkomne savsmuld.
Denne skylning under flækningen har flere gange  

 været kritiseret fra amerikansk side med henvisning til de  

 U.S.A.-bestemmelser, som forbyder afskylning af slagtekroppene før  

 dyrlægekontrollen har fundet sted.
 Man har nu modtaget oplysninger om, at den nævnte skylning under savningen  

 ikke fortsat vil blive accepteret, hvorfor det herved pålægges de pågældende  

 kreaturslagterier at bringe den her omtalte fremgangsmåde til ophør.
 Opmærksomheden skal i denne anledning også henledes på afskylning af  

 halspartiet på svin, jf. senest skrivelse herfra af 11. november 1977, K.K.  

 3999-1977, idet det indskærpes, at spuling af brysthule eller blottede  

 kødflader ikke er tilladt, og at forudsætningen for fortsat at anvende en  

 sådan kontinuerlig skylning er, at de anvendte dyser eller brusere er  

 placerede således, at vandstrømmen er så lodret som muligt, samt at  

 vandtrykket holdes på et rimeligt lavt niveau.
 P.V.V.
