Nr BSF 23 Forslag til folketingsbeslutning om efteruddannelse Fremsat af Aage Frandsen (SF) Agerschou (SF) Tommy Dinesen (SF) Lilli  

 Gyldenkilde (SF) Birgitte Husmark (SF) Rahbæk Møller (SF) Stillinger (SF)  

 Ebba Strange (SF) den 14. november 1990 Folketinget opfordrer regeringen til at fremsætte lovforslag med virkning fra den 1. april 1991 om tilvejebringelse af økonomiske midler, der kan sikre en større efteruddannelsesindsats efter følgende retningslinjer:
 Såvel private som offentlige arbejdspladser skal ud af den enkelte  

 virksomheds/institutions samlede lønsum afsætte et beløb til efteruddannelse.  

 I efterfølgende overenskomstaftaler skal der tages stilling til, hvor stort  

 beløbet skal være, og med hvilken stigningstakt beløbet skal øges.
Bemærkninger til forslaget I den enkelte virksomhed skal beslutning om midlernes anvendelse træffes  

 af paritetisk nedsatte uddannelsesudvalg.
På større arbejdspladser vil der  

 kunne være tale om udvalg, der sorterer under samarbejdsudvalg.
På mindre  

 arbejdspladser, hvor der ikke er samarbejdsudvalg, kan der vælges en eller  

 flere repræsentanter med særligt ansvar for uddannelse.
De nedsatte  

 uddannelsesudvalg skal udarbejde en plan over uddannelsestilbud, som samtlige  

 ansatte på arbejdspladsen kan søge om at få del i.
Planen over uddannelsestilbud skal omfatte al form for efteruddannelse,  

 kursusvirksomhed, studierejser m.v., som udbydes til de ansatte.
På baggrund  

 af de ansattes ansøgning om at få del i uddannelsestilbudene skal  

 uddannelsesudvalget tage stilling til, hvem der skal have efteruddannelse, og  

 hvilken efteruddannelse der skal være tale om.
Det er vigtigt, at enhver form  

 for efteruddannelse indgår i en samlet pulje, som alle har lige megen ret til  

 at få del i.
Efteruddannelse må ikke forbeholdes nogle få, som måske i  

 forvejen er bedst uddannet.
Ved at der afsættes penge til efterudannelse, vil det være muligt, at  

 nogle af dem, der er i arbejde, kan kvalificere sig yderligere samtidig med,  

 at der vil blive en arbejdsplads ledig for personer, der hidtil har været  

 arbejdsløse.
Der anvendes i dag alt for få midler til efteruddannelse, først  

 og fremmest af de mennesker, der er beskæftiget direkte i produktionen,  

 servicesektoren m.v.
Her bør efteruddannelsesindsatsen øges til ca. det  

 dobbelte af, hvad den er i dag.
Derimod ofres der tilsyneladende rigelig med  

 penge til efteruddannelse, herunder kursusvirksomhed, studierejser m.v., til  

 personer på ledelsesniveau.
