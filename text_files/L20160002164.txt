Bekendtgørelse om opsigelse af overenskomst af 6. november 1991 med Estland om fremme og gensidig beskyttelse af investeringer I tilslutning til Udenrigsministeriets bekendtgørelse nr. 30 af 15. april 1993, Lovtidende C, meddeles det, at parterne, under henvisning til artikel 16, stk. 1, i overenskomst af 6. november 1991 mellem Kongeriget Danmarks regering og Republikken Estlands regering om fremme og gensidig beskyttelse af investeringer, har opsagt overenskomsten med virkning fra den 11. september 2016.
