Skriftlig fremsættelse (5.  

 oktober 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om indgåelse af dobbeltbeskatningsaftale med  

 Hong Kong for så vidt angår skibsfart (Lovforslag nr.
L 22).
Regeringen har den 9. december 2004 underskrevet en  

 dobbeltbeskatningsaftale med Hong Kong for så vidt angår indkomster fra  

 skibsfart.
Aftalen indeholder regler for, hvornår Danmark eller Hong Kong kan  

 beskatte et rederi, som er hjemmehørende det ene sted, og som driver  

 virksomhed  

 det andet.
Aftalen indeholder også regler for, hvordan dobbeltbeskatning  

 undgås.
Aftalen kan ikke tiltrædes fra dansk side, før Folketinget har  

 vedtaget  

 en lov, som bemyndiger regeringen til dette.
Den foreliggende aftale indeholder de samme bestemmelser om  

 beskatning af indkomst ved skibsfart, som findes i de generelle  

 dobbeltbeskatningsaftaler, og som følger principperne i OECD-modellen for  

 dobbeltbeskatningsaftaler og kommentarerne hertil.
Princippet er, at  

 rederivirksomhed kun kan beskattes der, hvor rederiet er hjemmehørende.
 Danmark har tidligere indgået en tilsvarende aftale med Hong  

 Kong for så vidt angår luftfart.
 Idet jeg i øvrigt henviser til lovforslagets bemærkninger,  

 skal jeg hermed anbefale forslaget til Folketingets velvillige behandling.
