Skrivelse om, hvorvidt et medlem af et byråd, der er dømt for overtrædelse af straffelovens § 266 b, stk. 1, er valgbar (Valgbarhedsnævnets skrivelse af 10. maj 2016 til et byråd) Ved e-post af 25. februar og 15. marts 2016 har et byråd i X kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 363 af 2. april 2014, indberettet til Valgbarhedsnævnet, at byrådsmedlem N.
N. ved X Landsret den  er blevet idømt 10 dagbøder á 800 kr. med forvandlingsstraf af fængsel i 10 dage for overtrædelse af straffelovens § 266 b, stk. 1.
Det fremgår af sagen, at pågældende den  som politiker på det sociale medie Twitter offentligt har fremsat følgende udtalelser: Om jødernes situation i Europa: muslimerne fortsætter hvor Hitler sluttede, der indeholder en generaliserende påstand, der må forstås således, at muslimer som gruppe sættes i forbindelse med grov kriminalitet (drab),  og Kun den behandling, Hitler fik, vil ændre situationen, der må forstås som indeholdende en alvorlig trussel rettet mod muslimer.
Udtalelserne er efter deres karakter egnede til at fostre intolerance og mistillid, ligesom udtalelserne samlet set er egnet til at opildne til såkaldte hadforbrydelser over for muslimer.
Udtalelserne er efter deres karakter således klart omfattet af straffelovens § 266 b, stk. 1.
Landsretten har ved udmåling af straffen  ud over udtalelsernes grovhed  lagt vægt på, at N.
N. er en kendt politiker, og at udtalelserne er fremsat via Twitter, hvorefter N.
N må have indset, at udtalelserne, der var kontroversielle, ville nå bredt ud i offentligheden.
 I den anledning skal det meddeles, at Valgbarhedsnævnet har fundet, at den begåede handling  uanset de krav, der må stilles til personer, der beklæder hverv som medlem af kommunale og regionale råd  ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende må derfor anses for valgbar.
