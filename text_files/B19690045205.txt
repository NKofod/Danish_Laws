 I henhold til kildeskattelovens § 66, stk. 1-3, og § 90 bestemmes  

 følgende:
 § 1.  Udbytteskat indbetales af den  

 indeholdelsespligtige til kildeskattedirektoratet, der giver nærmere  

 anvisning om den fremgangsmåde, som skal følges ved indbetalingen.
 Stk. 2.  Falder den efter kildeskattelovens § 66, stk.  

 1, 2. pkt., sidste dag for rettidig indbetaling af udbytteskat på en  

 helligdag eller en lørdag, forlænges fristen for indbetaling til den nærmest  

 følgende hverdag.
 § 2.  Kildeskattedirektoratet bemyndiges til at  

 indrømme henstand med indbetaling af udbytteskat efter reglerne i  

 kildeskattelovens § 66, stk. 2, 2. og 3. pkt.
 § 3.  Kildeskattedirektoratet bemyndiges til at  

 fastsætte de i kildeskattelovens § 66, stk. 3, 3. pkt., omhandlede daglige  

 bøder.
 § 4.  Bekendtgørelsen træder i kraft den 1. januar  

 1970.
 Finansministeriet, den 8. september  

 1969.
 Poul Møller.
