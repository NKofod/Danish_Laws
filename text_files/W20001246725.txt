K e n d e l s e afsagt  

 af Tvistighedsnævnet den 5. september 2000 i sag nr. 33.1999 Elev  

 A mod virksomhed B Mellem klageren, elev A, født den 14. marts 1972, og  

 indklagede, virksomhed B, blev der den 20. december 1997 indgået en  

 uddannelsesaftale, hvorefter klageren skulle uddannes som  

 medieteknikmekaniker  

 med uddannelsesperiode fra den 1. januar 1998 til den 15. marts 2002. Efter  

 gensidig aftale af  

    

  

 4. og 5. maj 2000  

 ophævedes uddannelsesaftalen med virkning fra den 30. april 2000.
 Denne sag vedrører spørgsmålet om klagerens ret til betalt  

 ferie i ferieåret 2. maj 1998 til 1. maj 1999.
Klagerens faglige organisation, Dansk  

 Metalarbejderforbund,  

    

  

 har ved  

 klageskrift modtaget den 2. september 1999 indbragt sagen for  

 Tvistighedsnævnet  

 med endelig påstand om, at indklagede tilpligtes at betale 11.603,20 kr. med  

 tillæg af procesrente fra den 31. august 1998. Beløbet svarer til betalt  

 ferie  

 i 24 dage.
Indklagede har betalt klageren ferie i 6 dage.
 Indklagede har påstået frifindelse.
 Det fremgår af sagen, at Funktionærernes og Tjenestemændenes  

  

 Fælles-Arbejdsløshedskasse  

  

 i april 1998 meddelte klageren,  

 at han i ferieåret 1998/99 havde ret til 24 dage med feriedagpenge.  

 Feriedagpengene er ikke blevet udbetalt til klageren.
På aftalen af 4. og 5. maj 2000 om ophævelse af  

    

  

 uddannelsen er ved pkt. 2 med håndskrift  

 tilføjet: Bortset feriepengeafregning for 1999, findes intet økonomisk  

 mellemværende parterne imellem. Klageren har bl.a. forklaret, at den håndskrevne tilføjelse i  

 ophævelsesaftalens pkt. 2 ikke er påført af ham.
Han underskrev aftalen den  

 4.  

 maj 2000 og afleverede den til C.
Da han nogle dage senere modtog aftalen fra  

 C, hæftede han sig alene ved, at virksomheden havde underskrevet aftalen.
Han  

 bemærkede ikke den nævnte tilføjelse.
Han har ikke aftalt med virksomheden,  

 at  

 hans krav vedrørende løn under ferie i 1998/99 er frafaldet i forbindelse med  

 aftalen om ophævelse af uddannelsen.
Forretningsfører C har bl.a. forklaret, at tilføjelsen i pkt.  

 2 er påført af ham.
Dette gjorde han på grundlag af den drøftelse han og A  

 havde, da A afleverede aftalen til ham.
De drøftede forskellige udeståender,  

 men talte dog ikke specifikt om de 24 feriedage.
Klageren har til støtte for sin påstand anført, at han i  

 medfør af ferielovens § 7 har krav på betalt ferie i 30 dage i ferieåret  

 1998/99. Han havde ikke ret til løn under ferie eller feriegodtgørelse, der  

 kunne fradrages i indklagedes betalingsforpligtelse.
Som følge af  

 uddannelsesforholdet havde han heller ikke krav på feriedagpenge.
Han har  

 ikke  

 frafaldet sit krav ved aftale med indklagede.
Indklagede har til støtte for frifindelsespåstanden anført,  

 at klageren alene har pligt til betaling af ferie i 6 dage som sket, idet  

 klageren havde krav på feriedagpenge for den øvrige ferieperiode.
Under alle  

 omstændigheder var det et led i aftalen om ophævelse af uddannelsen - som  

 indklagede egentlig var imod - at bl.a. det omhandlede krav på betalt ferie i  

 24 dage blev frafaldet af klageren.
I sagens behandling har som faste medlemmer er  

 Tvistighedsnævnet deltager Mogens Kroman (formand), ansættelseschef Anne  

 Kathrine  

  

 Schøn  

  

 og advokat Tine B.
Skyum (begge Dansk  

 Arbejdsgiverforening) og konsulent Claus Jørgensen og konsulent Evelyn  

 Jørgensen (begge Landsorganisationen i Danmark). Som særlig sagkyndige dommer  

 deltog sekretær Kels Bækkelund Hansen fra Dansk Metal og Britt.  

  

 Kannegaard  

  

 fra Dansk Industri.
 Således som sagen er oplyst for nævnet, har indklagede ikke  

 godtgjort, at klageren ved aftale har frafaldet sit krav under nærværende  

 sag.
Klageren havde i ferieåret 1998/99 ret til 24 dage med  

 feriedagpenge, men havde ikke optjent løn under ferie eller feriegodtgørelse,  

 jf. ferielovens § 7, stk. 1, 2. pkt.
Det følger herefter af ferielovens § 7,  

 stk. 1, 1. pkt., at klageren som påstået har krav på betalt ferie i 24 dage,  

 idet det bemærkes, at klageren, som følge af den pr. 1. januar 1998  

 etablerede  

 uddannelse, ikke havde krav på udbetaling af feriedagpenge.
Der gives  

 herefter  

 klageren medhold, dog således, at procesrente beregnes fra sagens  

 indbringelse  

 for nævnet.
 T h i  

    

  

 b e s t e m  

  

 m  

  

 e s:
 Indklagede, B, skal inden 14 dage til klageren, A, betale  

 11.603,20 kr. med tillæg af procesrente fra den 2. september 1999.
 Hver part bærer sine omkostninger.
 Denne kendelse kan inden 8 uger efter modtagelsen  

 indbringes for domstolene.
