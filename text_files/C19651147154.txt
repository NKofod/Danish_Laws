 Jm.
3.k.1964-178 9.marts 1965.
 Ved skrivelse af 9. oktober 1964 har De forelagt spørgsmålet om ydelse af  

 vederlag til fiskerne NN og YY, der den 14. maj 1964 i .... fjord bjærgede en  

 kvie, idet De har udtalt, at forholdet efter Deres mening må henføres under  

 strandingslovens § 14, således at der foreligger krav på bjærgeløn, som De i  

 det foreliggende tilfælde vil mene passende kan ansættes til 150 kr.
 Det fremgår af sagen, at kvien må antages at være faldet i vandet fra  

 ..... overdrev, hvor den græssede blandt andre kreaturer, samt at der i  

 medfør af mark- og vejfredslovens regler er tilbudt finderne et vederlag på 5  

 kr. i optagelsespenge, et tilbud, de imidlertid har afvist under henvisningen  

 til det med bjærgningen forbundne besvær.
I den anledning skal man meddele, at forholdet efter justitsministeriets  

 opfattelse ikke omfattes af strandingslovens regler, men må bedømmes efter  

 reglerne i hittegodsloven.
Justitsministeriet kan imidlertid tiltræde, at  

 ejeren opfordres til at betale finderne 150 kr. for den med bjærgningen  

 forbundne ulejlighed.
