Ændringsforslag stillet den 25. maj 2009 uden for betænkningen Ændringsforslag til 2. behandling af Forslag til lov om ændring af aktieavancebeskatningsloven og forskellige andre love (Harmonisering af selskabers aktie- og udbyttebeskatning m.v.) [af skatteministeren (Kristian Jensen)] Til § 1 Af skatteministeren:
 39) I det under nr. 6 foreslåede § 4 A, stk. 2, ændres »1, 2, 2 e eller 2 f« til: »1-2 a, 2 d-2 g og 3 a-5 b«.
[Aktier i alle danske skattepligtige selskaber, der er nævnt i bilaget til moder/dattersel­skabs­direktivet, kan være datterselskabsaktier] Af skatteministeren:
 40) I det under nr. 6 foreslåede § 4 A, stk. 3, indsættes efter »selskabsaktionærer«: »omfattet af selskabsskattelovens § 1 eller § 2, stk. 1, litra a,«.
[Bestemmelsen justeres, således at det klart fremgår, at den kun finder anvendelse på selskabsaktionærer omfattet af selskabsskattelovens § 1 eller § 2, stk. 1, litra a.] Af skatteministeren:
 41) I det under nr. 6 foreslåede § 4 B, stk. 2, indsættes efter »selskabsaktionærer«: »omfattet af selskabsskattelovens § 1 eller § 2, stk. 1, litra a,«.
[Bestemmelsen justeres, således at det klart fremgår, at den kun finder anvendelse på selskabsaktionærer omfattet af selskabsskattelovens § 1 eller § 2, stk. 1, litra a.] Til § 11 Af skatteministeren:
 42) Efter nr. 13 indsættes som nyt nummer:
 »01. Efter § 31 indsættes:
 »§ 31 A.  Skattepligtige omfattet af § 2, jf. § 9, der har valgt realisationsbeskatning af porteføljeaktier, jf. aktieavancebeskatningslovens § 9, kan fradrage tab på kontrakter, der indeholder ret eller pligt til at afstå aktier, der ikke er optaget til handel på et reguleret marked eller på en multilateral handelsfacilitet, i det omfang det fremgår af stk. 2-4.
 Stk. 2. Tab på en kontrakt som nævnt i stk. 1 kan fradrages, i det omfang tabet ikke overstiger forudgående indkomstårs skattepligtige nettogevinster på kontrakten, hvori der ikke er fradraget tab på andre kontrakter som nævnt i stk. 1, dog ikke et tidligere indkomstår end 2002. Tab, der ikke kan fradrages efter 1. pkt., fradrages i indkomstårets nettogevinster på alle kontrakter omfattet af § 29, der indeholder ret eller pligt til at afstå eller erhverve aktier, og derefter i indkomstårets nettogevinster på realisationsbeskattede porteføljeaktier, jf. aktieavancebeskat­ningslovens § 9, stk. 1. Tab i det pågældende indkomstår efter aktieavancebeskatningslovens § 9 og § 43, stk. 3, modregnes før tab efter 2. pkt.
Stk. 3. Tab, der ikke kan fradrages efter stk. 2, fremføres til fradrag i de følgende indkomstårs nettogevinster på alle kontrakter omfattet af § 29, der indeholder ret eller pligt til at afstå eller erhverve aktier, og derefter i følgende indkomstårs nettogevinster på realisationsbeskattede porteføljeaktier, jf. aktieavancebeskat­ningslovens § 9, stk. 1. Uudnyttet tab efter aktieavancebeskatningslovens § 9 og § 43, stk. 3, modregnes før tab efter 1. pkt.
Fradrag for tab kan kun fremføres til et senere indkomstår, hvis det ikke kan rummes i skattepligtig nettogevinst i et tidligere indkomstår.
Stk. 4. Stk. 1-3 finder ikke anvendelse på kontrakter, der er omfattet af § 31.« [Kildeartsbegrænsning på finansielle kontrakter vedrørende realisationsbeskattede porteføljeaktier] Til § 12 Af skatteministeren:
 43) Nr. 1 affattes således:
 »1. § 7 Q, stk. 3, affattes således:
»Stk. 3. Udgifter til sagkyndig bistand i skatteansættelsessager og skattesager kan ikke fradrages ved indkomstopgørelsen.
Selskaber m.v. og selvstændigt erhvervsdrivende kan dog fradrage udgifter som nævnt i 1. pkt. ved opgørelsen af den skattepligtige indkomst, i det omfang der ikke kan ydes godtgørelse efter skatteforvaltningslovens kapitel 19.« [Fradrag for udgifter til sagkyndig bistand, der ikke berettiger til omkostningsgodtgørelse, uanset på hvilket stadium i sagen udgifterne afholdes] Af skatteministeren:
 44) I nr. 15 indsættes efter den foreslåede § 16 I:
»§ 16 J.
Hvis en skattepligtig for et indkomstår har betalt skat af merafkast i en kapital- eller venturefond, kan skatten udbetales kontant til den skattepligtige i et senere indkomstår, i det omfang merafkastet tilbagebetales til de øvrige investorer ved en efterregulering af afkastfordelingen i kapital- og venturefonden.
Stk. 2. I det omfang den skattepligtige har modtaget udbytter, som ikke er medregnet til den skattepligtige indkomst som følge af § 16 H, stk. 13, eller § 16 I, stk. 9, medregnes den kontante udbetaling til den skattepligtige indkomst i det indkomstår, hvor skatten tilbagebetales.« [Tilbagebetaling af for meget betalt skat ved efterfølgende regulering af merafkastet] Til § 14 Af skatteministeren:
 45) Efter nr. 19 indsættes som nyt nummer:
»01. I § 13, stk. 1, nr. 2, 1. pkt., ændres »1, 2, 2 e eller 2 f« til: »1-2 a, 2 d-2 g og 3 a-5 b«.« [Udbytte af aktier i alle danske skattepligtige selskaber, der er nævnt i bilaget til moder-/datterselskabsdirektivet, kan være skattefrit] Til § 22 Af skatteministeren:
 46) Stk. 9 affattes således:
 »Stk. 9. Ved beskatning af porteføljeaktier, jf. aktieavancebeskatningslovens § 9 som affattet ved denne lovs § 1, nr. 10, og aktier omfattet af ligningslovens § 16 I som affattet ved denne lovs § 12, nr. 15, som ejes ved begyndelsen af indkomståret 2010, anvendes som anskaffelsessum:
1) Handelsværdien ved begyndelsen af indkomståret 2010, medmindre selskabet er omfattet af nr. 2. Hvis et selskabs samlede anskaffelsessummer på porteføljeaktier, jf. aktieavancebeskatningslovens § 9 som affattet ved denne lovs § 1, nr. 10, ved begyndelsen af indkomståret 2010 overstiger disse aktiers samlede handelsværdi, kan dette nettokurstab fradrages efter reglerne i § 9, stk. 2-5, i nettogevinster efter aktieavancebeskatningslovens § 9, stk.1, i indkomståret 2010 eller senere.
Ved opgørelsen efter 2. pkt. medregnes anskaffelsessummen henholdsvis afståelsessummen på aktier, som selskabet har afstået den 25. maj 2009 eller senere, og som på afståelsestidspunktet havde været ejet i 3 år eller mere.
Nettokurstabet nedsættes, i det omfang selskabet i indkomstårene 2007-2009 har været fritaget for at medregne modtagne udbytter af aktier som nævnt i 2. og 3. pkt. ved indkomstopgørelsen.
Hvis den skattepligtige i indkomståret 2010 vælger realisationsbeskatning vedrørende porteføljeaktier, der ikke er optaget til handel på et reguleret marked eller en multilateral handelsfacilitet, kan nettokurstab på sådanne aktier efter 2. pkt. alene fradrages i gevinster på realisationsbeskattede aktier. 2. og 3. pkt. omfatter ikke nettokurstab på aktier, hvor selskabet i ejerperioden har kunnet modtage skattefrie udbytter efter selskabsskattelovens § 13, stk. 1, nr. 2, og på aktier, der er erhvervet i forbindelse med en skattefri omstrukturering, der er vedtaget den 25. maj 2009 eller senere.
Livsforsikringsselskaber opgør ikke et nettokurstab.
[Fastsættelse af indgangsværdier for porteføljeaktier og indførelse af adgang til at fradrage nettotab ved begyndelsen af indkomståret 2010 i fremtidige gevinster på porteføljeaktier] Af skatteministeren:
 47) Stk. 13  udgår.
[Konsekvensændring af forslaget under nr. 46] Af skatteministeren:
 48) I stk. 19, der bliver stk. 18, indsættes efter »Værdien ved begyndelsen af indkomståret 2010«: »og nettokurstab«.
[Selvangivelsespligt for nettokurstab, jf. forslaget under nr. 46] Bemærkninger Til nr. 39 og 45 Til nr. 40 og 41 Til nr. 42 Til nr. 43 Til nr. 44 Til nr. 46 Eksempel:
 Eksempel:
1) selskaber, der på tidspunktet for fremsættelsen af ændringsforslaget ikke har påbegyndt indkomståret 2010 og ikke ejer porteføljeaktier på dette tidspunkt, og 2) selskaber, der ikke er stiftet på tidspunktet for fremsættelsen af ændringsforslaget.
