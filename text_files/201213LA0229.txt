Vedtaget af Folketinget ved 3. behandling den 28. juni 2013 Forslag til Lov om ændring af lov om elektroniske kommunikationsnet og -tjenester (Kommunal udlejning af arealer m.v.) § 1 I lov nr. 169 af 3. marts 2011 om elektroniske kommunikationsnet og -tjenester, som ændret ved lov nr. 250 af 21. marts 2012, § 22 i lov nr. 1231 af 18. december 2012 og § 3 i lov nr. 1242 af 18. december 2012, foretages følgende ændringer:
 1. Overskriften til afsnit V affattes således:
»Samhusning, fælles udnyttelse af faciliteter og kommunal udlejning af arealer m.v.« 2. Efter § 60 indsættes i afsnit V:
»Kapitel 21 a Kommunal udlejning af arealer m.v.
§ 60 a.
Kommunalbestyrelsen henholdsvis regionsrådet kan indgå aftaler på markedsvilkår med udbydere af elektroniske kommunikationsnet om udlejning af arealer, bygninger, høje konstruktioner, master m.v. med henblik på udbygning af radiokommunikationsnettet.« § 2 Loven træder i kraft den 1. oktober 2013.
§ 3 Loven gælder ikke for Færøerne og Grønland.
