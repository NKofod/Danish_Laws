Pressenævnets kendelse i sag nr. 14-70-00737 Resumé Microsofts msn.com/da-dk er ikke tilmeldt Pressenævnet Msn.com/da-dk skrev i november 2014 artiklen Rockere får strafrabat: stak offer 29 gange.
Her står, at klager er medlem af støttegruppen AK81. Det afviser klager, men da online-mediet ikke er tilmeldt Pressenævnet, har nævnet afvist at behandle sagen.
 Pressenævnets formand udtaler:
 Da den internetside, hvorpå artiklen er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarslovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1. Klagen afvises uden realitetsbehandling.
 [Klager]har ved advokat Morten Wosylus klaget til Pressenævnet over artiklen Rockere får strafrabat: stak offer 29 gange bragt på msn.com/da-dk den 21. november 2014, idet han mener, at god presseskik er tilsidesat.
Advokat Morten Wosylus har til støtte for klagen anført, at det fremgår af artiklen, at [Klager] er medlem af støttegruppen AK81, hvilket ikke er korrekt.
Den ukorrekte oplysning udgør en krænkelse af [Klager].
 Pressenævnets formand udtaler:
 Da den internetside, hvorpå artiklen er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarslovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1. Klagen afvises uden realitetsbehandling.
