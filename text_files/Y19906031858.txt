 Forbrugerombudsmanden afviste at bedømme et anpartsprojekts  

 overensstemmelse med markedsføringsloven under henvisning til, at det  

 påklagede projekt var blevet udbudt for 5 siden, idet overtrædelser af  

 markedsføringslovens § 2 efter straffeloven forældes efter 2 år.
2.1. Markedsføringslovens anvendelsesområde 2.1.1. Overtrædelse af markedsføringslovens § 2 forældet efter  

 straffelovens regler En forbruger anmodede Forbrugerstyrelsen om at bedømme overensstemmelsen  

 mellem markedsføringsloven og et investeringsselskabs udbud af et  

 anpartsprojekt udbudt i 1984. Forbrugeren følte sig vildledt af selskabets  

 markedsføringsmateriale.
 På tidspunktet for anmodningen til Forbrugerstyrelsen var det 5 år siden,  

 investeringsselskabet havde udbudt anpartsprojektet, og selskabets  

 markedsføringsmateriale var tilsvarende gammelt.
Efter straffelovens forældelsesregler er overtrædelse af  

 markedsføringslovens § 2 om forbud mod urigtige, vildledende eller urimeligt  

 mangelfulde angivelser imidlertid underkastet en 2-årig forældelse.
På denne  

 baggrund afviste Forbrugerstyrelsen at bedømme anpartsprojektets  

 overensstemmelse med markedsføringsloven. (J.nr.
FO 89-182-14) 2.1.2. Pressemeddelelse omfattet af markedsføringsloven Når erhvervsdrivende markedsfører sig i form af pressemeddelelser, er de  

 ofte ikke opmærksomme på, at de også i denne situation er undergivet  

 markedsføringslovens begrænsninger, der omfatter enhver handling foretaget i  

 erhvervsøjemed.
En bank udsendte en pressemeddelelse vedrørende en pensionsordning, som  

 banken kunne tilbyde i samarbejde med et nærmere angivet forsikringsselskab.  

 Det anførtes i meddelelsens første afsnit, at præmierne for disse  

 forsikringer lå op til 70% under det hidtidige markedsniveau.
Endvidere  

 anførtes det, at disse præmier slog bunden ud af markedet.
Denne udtalelse forklaredes senere i meddelelsen med, at det drejede sig  

 om såkaldte naturlige præmier, hvor yngre aldersgrupper betaler en meget lav  

 præmie, mens præmien for de ældre aldersgrupper ville ligge betydeligt højere  

 end markedsniveauet.
På denne baggrund fandt Forbrugerombudsmanden, at de  

 indledende udtalelser i pressemeddelelsen var vildledende og i strid med god  

 markedsføringsskik, jfr. § 2, stk. 1, og § 1 i markedsføringsloven.
I sin  

 bedømmelse lagde Forbrugerombudsmanden vægt på, at pressen ved læsning af  

 pressemeddelelsen må formodes at blive påvirket af det umiddelbare indtryk af  

 meddelelsen.
Eksempelvis lød overskriften i en avis »Forsikring med  

 rabat på 70 pct.«. (J.nr.
FO 88-1614-62) (*1) Offentliggjort i Forbrugerstyrelsens juridiske årbog 1990, side 18.
