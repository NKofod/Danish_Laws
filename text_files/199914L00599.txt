Betænkning afgivet af Sundhedsudvalget  

 den 18. maj 2000 Betænkning over Forslag til lov om ændring af lov om  

 lægemidler [af Birthe Skaarup (DF) m.fl.] Udvalget har behandlet lovforslaget i nogle  

 møder.
 Herefter indstiller et  

flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til forkastelse ved 3.  

 behandling.
 Et mindretal (Venstres, Det Konservative  

 Folkepartis, Dansk Folkepartis og Frihed 2000 s medlemmer af udvalget)  

 indstiller lovforslaget til vedtagelse uændret.
Et mindretal inden for mindretallet (Venstres medlemmer af  

 udvalget) kan tilslutte sig, at der   som anført i lovforslaget  

 gives mulighed for reklamering for håndkøbsmidler i tv.
Det er  

 en forudsætning, at Lægemiddelstyrelsen har godkendt disse  

 præparater og har meddelt tilladelse til reklame/reklamering.
 Det er Venstres opfattelse, at når befolkningen kan  

 få information om visse håndkøbsmidler via satelit-tv fra  

 udlandet, bør der også være mulighed for reklamering i  

 dansk tv.
Venstre skal dog præcisere, at det kun kan dreje sig  

 om håndkøbspræparater og ikke præparater, der er  

 receptpligtige.
Ud over de i forslaget anførte reklameringsmuligheder  

 for rygeophør er Venstre af den opfattelse, at man også kan  

 udstrække muligheden for at reklamere til at omfatte præparater  

 mod snue, hovedpine m.v., som forhandles i håndkøb.
 Det skal dog være en forudsætning, at der  

 altid i reklameindslaget anføres, at man i tvivlstilfælde  

 bør henvende sig på et apotek eller til egen læge.
