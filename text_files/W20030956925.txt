Kassen  

 modtog ikke kontingent for januar kvartal 2002 og sendte den 5. februar 2002  

 et  

 rykkerbrev til medlemmets oprindelige adresse.
Rykkerbrevet kom retur med  

 adressat ubekendt.
Kassen  

 prøvede at finde medlemmets adresse på internettet og gennem hendes  

 arbejdgiver, men forgæves.
Kassen sendte slettebrevet til den oprindelige  

 adresse.
Den 3. april 2002 oplyste CPR  

    

  

 registret medlemmets nye adresse.
Dette var samme dag, som fristen for  

 genoprettelse udløb.
 Direktoratet  

 har henvist til, at kassen har forsøgt at finde hendes adresse på internet og  

 gennem arbejdsgiver.
 Det  

 forhold at kassen først den 3. april 2002 får besked om adresseændringen via  

 CPR registret finder direktoratet ikke kan føre til et andet resultat.
 Kassens  

 tilmelding til  

    

  

 CPR registret er  

 medlemsservice som kassen ikke er forpligtet til.
Det var  

 for nævnets sekretariatet oplyst, at kassemedarbejderen ved sin søgning på  

 internettet fik 5-6 hits.
Han ville ikke ringe til disse mennesker og høre,  

 om  

 de var medlem af kassen.
Ankenævnet  

 ophævede slettelsen.
Ankenævnet lagde vægt på, at kassen gennem sin søgning  

 på  

 internettet havde fået 5-6 muligheder for medlemmets korrekte adresse, og  

 ankenævnet fandt det overvejende sandsynligt, at medlemmets daværende adresse  

 var blandt disse.
Ankenævnet lagde videre vægt på de alvorlige konsekvenser  

 en  

 slettelse ville have for medlemmet, og ankenævnet fandt derfor, at kassen var  

 forpligtet til at efterprøve de muligheder den var i besiddelse af, for at  

 finde medlemmets adresse.
 Ankenævnet  

 ændrede således direktoratets afgørelse af 18. oktober 2002.
Restanceslettelse  adresseskift  genoprettelse af  

 medlemskab Ankenævnet har behandlet  

 Deres sag  

    

  

 på møde den 26. juni 2003.
Nævnet traf følgende A F G Ø R E L S E Ankenævnet finder, at  

 slettelsen af Deres medlemskab skal ophæves.
Deres medlemskab skal således  

 ikke  

 anses for ophørt den 1. januar 2002.
Ankenævnet har lagt til  

 grund, at kassen den 5. februar 2002 sendte et rykkerbrev vedrørende  

 medlemskontingent  

 for januar kvartal, til den adresse De var registreret under i kassen.
Kassen  

 har oplyst, at da rykkerbrevet kom retur, blev Deres adresse søgt gennem  

 internettet og gennem Deres arbejdsgiver uden resultat.
 Kassen sendte den 6. marts  

 2002 slettebrev til Dem, fortsat til den adresse kassen var i besiddelse af.  

 Fristen  

 for genoprettelse var den 3. april 2002. Slettebrevet kom ikke retur, men den  

 3. april  

    

  

 2002 oplyste CPR registret  

 Deres nye adresse til kassen.
 De har oplyst at De har  

 meddelt kassen Deres adresseændring pr. 1. oktober 2000. Kassen har oplyst at  

 den ikke kan se at have modtaget en sådan.
 Folkeregistret i  

    

  

 -  

    

  

 kommune har modtaget Deres flyttemeddelelse den 9. oktober 2000 og  

 indberettet den til CPR registret den 28. oktober 2000.
 Kassen har oplyst, at den  

 blev tilsluttet CPR registret med automatisk opdatering af medlems-adresser i  

 september/oktober 2001.
Kassemedarbejderen har den  

 13. juni 2003 oplyst, at han søgte på internettet på Tele Danmark og fik 5-6  

 adresseoplysninger på personer med samme navn som Dem.
Kassemedarbejderen  

 undlod at kontakte disse personer for at høre, om de var medlem af kassen.
 Ankenævnet lægger vægt på,  

 at kassen gennem sin søgning på internettet havde fået 5-6 muligheder for  

 Deres  

 korrekte adresse, og ankenævnet finder det overvejende sandsynligt, at Deres  

 daværende adresse  

    

  

 var blandt disse.  

 Ankenævnet har videre lagt vægt på de alvorlige konsekvenser en slettelse  

 ville  

 have for Dem, og ankenævnet finder derfor, at kassen var forpligtet til at  

 efterprøve de muligheder den var i besiddelse af, for at finde Deres adresse.
 Ankenævnet henviser til § 78  

 i lov om arbejdsløshedsforsikring m.v. og til §§ 8-9 i direktoratets  

 bekendtgørelse nr. 514 af 7. juni 2001 om betaling af medlems - og  

 efterlønsbidrag til en A-kasse.
 Ankenævnet ændrer således  

 direktoratets afgørelse af 18. oktober 2002.
BEMÆRKNINGER Ankenævnet har anmodet  

    

  

 ... A-kasse om at genoprette Deres  

 medlemskab.
Dette forudsætter indbetaling af det påløbne kontingent.
På ankenævnets vegne De kan læse om afgørelsens  

 faktiske og retlige grundlag på de følgende sider.
Kopi til:  

  

 ... Arbejdsløshedskasse  

  

 Arbejdsdirektoratet + akter 1. Sagsforløb Arbejdsdirektoratet  

 fremstiller sagen på følgende måde:
 " Det fremgår af sagen,  

 at De ikke betalte medlemsbidraget for januar kvartal 2002. A-kassen sendte  

 Dem  

 et rykkerbrev den 5. februar 2002, hvoraf det fremgik, at De blev slettet som  

 medlem, hvis De ikke betalte senest den 27. februar 2002.
Rykkerbrevet kom retur til  

 a-kassen.
A-kassen forsøgte via internettet samt arbejdsgiver at finde frem  

 til  

 Deres nye adresse, men uden held.
Da De ikke betalte, sendte  

 a-kassen den 6. marts 2002 et slettebrev, hvoraf det fremgik, at De var  

 slettet  

 som medlem af a-kassen, fordi De ikke havde betalt medlemsbidrag.
Deres  

 medlemskab kunne genoprettes, hvis De betalte det skyldige beløb inden 4 uger  

 -  

 og senest den 3. april 2002. Det fremgik endvidere, at slettelsen kunne få  

 konsekvenser for Deres ret til efterløn.
Dette brev kom ikke retur til  

 a-kassen.
 A-kassen modtog besked fra  

 CPR-registret om adresseændringen den 3. april 2002. A-kassen sendte ikke nyt  

 brev om slettelsen, idet fristen for betaling var den 3.april.
 Da De ikke betalte det  

 skyldige beløb til tiden, blev De herefter slettet af a-kassen med virkning  

 fra  

 den 1. januar 2002.
 Den 25. august 2002  

 (direktoratet: juli) rettede De telefonisk henvendelse til a-kassen.
A-kassen har under  

 henvisning til Deres telefoniske henvendelse i sin afgørelse af 25. juli 2002  

 fatsholdt slettelsen af Deres medlemskab.
Da a-kassen ikke havde modtaget en  

 adresseændring fra Dem var giroindbetalingskort, rykker- og slettebrev sendt  

 til Deres adresse på AA.
I Deres klage af 1. august  

 2002 har De fremført, at det er en ulykkelig situation for Dem at miste  

 retten  

 til efterløn.
De har oplyst, at De i en årrække havde været tilmeldt PBS, men  

 i  

 forbindelse med bankflytning den 1. januar 2002 blev betalingerne til  

 a-kassen  

 afmeldt.
 De har videre oplyst, at De  

 ikke modtog rykkerbrevet, selvom De havde meddelt flytning til a-kassen den  

 1.  

 oktober 2000. De havde ikke været opmærksom på, at a-kassen ikke havde  

 modtaget  

 Deres meddelelse om ny adresse, idet De i hele perioden havde modtaget  

 medlemsbladet.
De mente ikke, at a-kassens  

 søgning efter Deres adresse via internettet var fyldestgørende, idet en  

 søgning  

 på Krak ville give 5 muligheder og derved maksimalt 5 telefonopringninger.
De  

 stod som nr. 4 på listen, og da De havde duetsvarer på Deres telefon, ville  

 et  

 opkald, der ikke blev besvaret, blive stillet om til Deres mobiltelefon, hvor  

 en telefonsvarer kunne modtage besked.
De mente endvidere, at Deres adresse  

 altid kunne findes via CPR-registret.
 A-kassen har fastholdt  

 slettelsen af Deres medlemskab over for direktoratet, men har bedt  

 direktoratet  

 om at tage stilling til, om De kan få genoprettet Deres medlemskab uden tab  

 af  

 anciennitet".
 Sekretariatet er enig i  

 direktoratets fremstillingen.
2. Arbejdsdirektoratets afgørelse Direktoratet traf den 18.  

 oktober 2002 denne afgørelse:
 " De kan ikke  

 genoprettes som medlem af a-kassen fra den 1. januar 2002.
Begrundelse Direktoratet har lagt til  

 grund, at De i brev af 6. marts 2002 blev slettet som medlem af a-kassen,  

 fordi  

 De ikke betalte medlemsbidraget.
Slettelsen havde virkning fra den 1. januar  

 2002.
Hvis medlemskabet ønskes  

 genoprettet i denne situation, skal det skyldige beløb betales inden 4 uger  

 efter, at slettebrevet er sendt.
Det fremgår af § 78, stk. 4, i lov om  

 arbejdsløshedsforsikring m.v., jf. lovbekendtgørelse nr. 603 af 25. juni  

 2001.
 I Deres tilfælde var  

 genoprettelsen af medlemskabet således betinget af, at De betalte alt  

 skyldigt  

 og forfaldent medlemsbidrag inden fristens udløb den 3. april 2002.
 Direktoratet har lagt vægt  

 på, at De ikke betalte det skyldige beløb inden fristens udløb.
De har i klagen anført, at  

 De ikke har modtaget rykker- og slettebrevet, at De meddelte adresse-ændring  

 til a-kassen i forbindelse med Deres flytning, og at Deres adresse kan  

 oplyses  

 via CPR-registret.
De har videre anført, at a-kassens søgning efter Deres  

 adresse ikke har været fyldestgørende.
Direktoratet mener  

 imidlertid ikke at det kan medføre en ændret afgørelse.
Vi har lagt til  

 grund,  

 at a-kassen har fulgt den fremgangsmåde, der er foreskrevet i § 78 i lov om  

 arbejdsløshedsforsikring m.v.
A-kassen sendte Dem et  

 rykkerbrev den 5. februar 2002, som kom retur til a-kassen.
A-kassen forsøgte  

 at finde Deres nye adresse via internettet og Deres arbejdsgiver, men uden  

 held.
Den 6. marts 2002 sendte  

 a-kassen Dem et slettebrev med frist for betaling den 3. april, og dette brev  

 kom ikke retur til a-kassen.
Efterfølgende fik a-kassen besked via  

 CPR-registret, at adressen var ændret.
Direktoratet mener, at  

 a-kassen har forsøgt at finde Deres nye adresse.
Da a-kassen først den 3.  

 april  

 får oplysning om Deres nye adresse via CPR-registret, er det for sent at  

 sende  

 et nyt slettebrev.
 Vi har videre lagt til  

 grund, at a-kassen ikke har modtaget en meddelelse fra Dem om  

 adresse-ændringen, hvilket De har pligt til ifølge a-kassens vedtægt".
3. Klagen til ankenævnet De skrev den 21. oktober  

 2002:
"I det jeg henviser til  

 brev af 18. oktober 2002 vil jeg hermed anke afgørelsen da jeg stadig ikke  

 mener at arbejdsløshedskassen har opfyldt betingelserne for at finde mig.
Jeg  

 vedlægger kopi af tidligere fremsendt brev.
Jeg forstår stadig ikke at  

 det kan påvises at A-kassen har opfyldt deres forpligtelser til at forsøge at  

 finde mig.
A-kassen sender et brev den 5. februar som kommer retur p.gr.a.  

 fejl  

 adressering, dette på trods sender Akassen igen et slettebrev til samme  

 adresse  

 den 6. marts velvidende at jeg ikke bor på denne adresse mere.
At A-kassen  

 påstår at de har forsøgt at finde mig uden held på bl.a. internettet forstår  

 jeg ikke da en simpel KRAK søgning på " NN " giver 5 muligheder.
 Med hensyn til meddelelse om  

 adresseændring fastholder jeg at have tilsendt et flyttekort den 1. l 0 2000.  

 Jeg har desværre ingen dokumentation da der jo ikke er krav om at flyttekort  

 skal meddeles pr anbefalet brev.
 Til orientering kan jeg  

 tillige oplyse at jeg stadig modtager fagbladet fra ...... på trods af  

 udmeldelsen hvilket vidner om at opdatering af adresse/medlemslister ikke  

 foregår løbende.
Jeg skal desuden meddele at  

 jeg pr 1.11 2002 igen flytter.
Min nye adresse bliver CC.  

  

 I det jeg ser frem til en positiv afgørelse." 4. Arbejdsdirektoratets bemærkninger til klagen Direktoratet skrev den 11.  

 november 2002:
 Direktoratet sender klage  

 over afgørelse af 18. oktober 2002.
 Der er ikke kommet nye  

 oplysninger, der giver direktoratet anledning til at ændre afgørelsen.
NN anfører i sin klage, at  

 hun ikke mener, at a-kassen har opfyldt sin forpligtelse til at forsøge at  

 finde hendes adresse BB.
Hun anfører, at a-kassen på trods af, at  

 rykkerbrevet  

 kom retur på grund af forkert adresse, sendte slettebrevet til den samme  

 adresse.
NN har videre anført, at  

 a-kassen ved en søgning i Krak havde haft 5 muligheder for at finde hendes  

 adresse.
Hun har oplyst, at hun i forbindelse med flytningen sendte et  

 flyttekort til a-kassen den 1. oktober 2000, og at hun stadig modtager  

 medlemsbladet fra a-kassen.
Direktoratet sendte NN klage  

 til høring i a-kassen og bad bl.a. om bemærkninger til udsendelsen af  

 medlemsbladet.
A-kassen har oplyst, at der i forbindelse med adresseændringen  

 fra CPR-registret er lavet et afdelingsskift, hvilket betyder, at hun fortsat  

 har modtaget medlemsbladet, selvom hun ikke var medlem.
Efterfølgende har a-kassen  

 telefonisk oplyst, at medlemsbladet blev sendt til NNs tidligere adresse,  

 indtil man fra CPR-registret den 3. april 2002 modtog oplysning om hendes nye  

 adresse.
A-kassen bad NN om at dokumentere, at hun havde modtaget bladet i  

 hele  

 perioden fra sin flytning den 1. oktober 2000, hvilket hun ikke gjorde.
 Direktoratet har lagt vægt  

 på, at a-kassen har forsøgt at finde hendes adresse via internettet og  

 arbejdsgiver, da man modtog rykkerbrevet retur, men uden held.
 Vi har videre lagt vægt på  

 a-kassens oplysning om, at man ikke har modtaget et flyttekort fra NN.
Vi finder ikke, at det  

 forhold at a-kassen først den 3. april 2002 får besked om adresseændringen  

 fra  

 CPR-registret, kan føre til et andet resultat.
Vi har lagt vægt på, at  

 a-kassens tilmelding til CPR-registret er en særlig medlemsservice, som  

 a-kassen yder uden at være forpligtet hertil.
 Det er på den baggrund  

 fortsat vores opfattelse, at NN selv må bære riskoen for, at brevene ikke er  

 kommet frem til hendes adresse i BB.
5. Nyt efter klagen A-kassen oplyser, at kassen  

 blev tilmeldt  

    

  

 CPR. registret i  

 september/oktober måned 2001 efter et længere indkøringsforløb.
Der er nu  

 opdateringer ca. 2 gange om ugen.
 Folkeregistreret -  

    

  

 har oplyst, at medlemmets adresseskift blev  

 indtastet til CPR registret den 26. oktober 2000.
Kassens medarbejder har den  

 13. juni 2003 oplyst, at han søgte på internettet på Tele Danmark og han fik  

 5-6 adresser på navnet NN.
Han ville ikke ringe til disse og høre om de var  

 medlem af kassen.
Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001.
§ 78.  

  

 Et medlem skal betale medlemsbidrag efter § 77 til de af  

 kassen fastsatte tidspunkter.
Medlemsbidraget skal vedrøre en nærmere angiven  

 periode.
 Stk. 2. Et medlem, der undlader at betale det  

 fulde medlemsbidrag rettidigt, bortset fra frivilligt efterlønsbidrag, jf. §  

 77, stk. 4, slettes som medlem af kassen med virkning fra det tidspunkt,  

 indtil  

 hvilket medlemmet har betalt bidrag, jf. dog stk. 3.
Stk. 3. Slettelse kan kun finde sted, hvis  

 medlemmet ikke har betalt det skyldige medlemsbidrag senest 3 uger efter, at  

 kassen skriftligt har rykket medlemmet for restancen.
Rykkerskrivelsen skal  

 afsendes til de medlemmer, der ved den forudgående måneds afslutning ikke har  

 betalt det fulde medlemsbidrag, der forfalder i denne måned.
Skrivelsen skal  

 udtrykkeligt angive, at medlemmet vil blive slettet, hvis det skyldige  

 medlemsbidrag ikke bliver betalt.
 Stk. 4. Hvis det skyldige medlemsbidrag, jf.  

 stk. 2 og 3, samt senere forfaldent medlemsbidrag betales senest 4 uger  

 efter,  

 at medlemmet er blevet skriftligt underrettet om slettelsen, hæves  

 slettelsen.
Arbejdsdirektoratets bekendtgørelse nr. 514 af 7.  

 juni 2001 om betaling af medlems- og efterlønsbidrag til en a-kasse Kapitel 4 Rykker- og sletteproceduren for medlemsbidraget Rykkerproceduren § 8.  

  

 Betaler man ikke medlemsbidraget til tiden, skal a-kassen  

 sende et rykkerbrev.
Stk. 2. A-kassen skal sende  

 brevet, når den konstaterer, at man ved den forudgående måneds afslutning  

 ikke  

 har betalt hele det bidrag, der skulle betales i denne måned.
Opkræver  

 a-kassen  

 et restancegebyr, skal dette pålægges alle medlemmer, der ikke har betalt  

 bidraget, inden brevet sendes.
Restancegebyret må ikke fremstå som en del af  

 medlemsbidraget.
 Stk. 3. A-kassen skal i  

 brevet klart skrive, at man vil blive slettet, hvis medlemsbidraget til  

 a-kassen ikke bliver betalt senest 3 uger efter, at brevet er sendt, jf. dog  

 §  

 9, stk. 3, om genoprettelse af medlemskabet.
 Stk. 4. Betaler man  

 medlemsbidraget til a-kassen, kan man ikke slettes som medlem af denne,  

 selvom  

 man ikke betaler det faglige kontingent.
 Stk. 5. A-kassen skal kunne  

 dokumentere, at brevet er sendt.
Slettelse og genoprettelse af medlemskabet § 9.  

  

 Betaler man ikke medlemsbidraget inden udløbet af  

 betalingsfristen på 3 uger, jf. § 8, stk. 3, skal a-kassen straks sende et  

 brev  

 om, at man slettes som medlem af a-kassen.
Man slettes fra det tidspunkt,  

 hvortil man har betalt.
 Stk. 2. A-kassen skal skrive  

 i slettebrevet, at medlemskabet bliver genoprettet, hvis man senest 4 uger  

 efter at brevet er sendt, betaler det opkrævede bidrag, samt de bidrag, der  

 senere skulle have været betalt.
Stk. 3. Betaler man, hvad  

 man skylder senest 4 uger efter, at a-kassen har sendt brevet, genoprettes  

 medlemskabet.
Betaler man det opkrævede bidrag senest den dag, brevet sendes,  

 genoprettes medlemskabet.
 Stk. 4. Betaler man bidraget  

 efter udløbet af betalingsfristen i rykkerbrevet, og får man sit medlemskab  

 genoprettet, får man en karantæne, jf. § 10, stk. 1.
 Stk. 5. A-kassen skal kunne  

 dokumentere, at brevet er sendt.
 Ledernes Arbejdsløshedskasses vedtægter, Afsnit 5.  

 Medlemmernes pligter.
§ 14 Et medlem har pligt til at  

 meddele bopælsændringer til kassen.
