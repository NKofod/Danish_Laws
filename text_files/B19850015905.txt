 I medfør af § 62, stk. 1, nr. 2, i lov nr. 279 af 6. juni 1984 om  

 apoteksvirksomhed fastsættes:
 § 1.  Farmaceutiske kandidater og eksaminater, der  

 ansættes på apotek eller ved apotekernes eller provisorernes organisationer  

 den 1. maj 1985 eller senere kan ikke optages i apotekervæsenets  

 pensionsordning.
 Stk. 2.  Farmaceutiske kandidater og eksaminater, der  

 ansættes i sundhedsstyrelsen, ved Danmarks farmaceutiske Højskole, ved  

 universiteternes farmakologiske institutter, på sygehusapotek eller som  

 sygehusapoteker med virkning fra den 15. maj 1985 eller senere, kan ikke  

 optages i apotekervæsenets pensionsordning.
 § 2.  Bekendtgørelsen træder i kraft den 1. maj 1985.
