 Tilladelse til turist- og bestillingskørsel blev tilbagekaldt, da  

 vognmanden gentagne gange havde overtrådt køre- og hviletidsbestemmelserne.
 Der er med gyldighed til 30. september 1988 udstedt tilladelse til turist-  

 og bestillingskørsel i henhold til lov om buskørsel til Dem.
 Vi har fra politimesteren i Hjørring modtaget underretning om, at De den  

 2. september 1986 har vedtaget et bødeforlæg på 20.000 kr. for overtrædelse  

 af de gældende køre- og hviletidsbestemmelser, i alt 32 forhold i perioden  

 juni 1984 - juli 1985.
Sagen har været forelagt persontrafikrådet.
Rådet fandt, at de begåede  

 forhold giver grund til at antage, at De ikke fremtidig vil drive  

 virksomheden på forsvarlig måde.
Rådet besluttede derfor i medfør af lovens §  

 14, stk. 2, at tilbagekalde tilladelsen til turist- og bestillingskørsel  

 indtil videre.
