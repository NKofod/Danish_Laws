Indhold Forudsætninger MK-godkendelsesordningen Ansøgning om MK-godkendelse Prøvning Krav Mærkning Kontrol Bemærkninger Gyldighed Gebyr Offentliggørelse FORUDSÆTNINGER Ved en brandmæssigt egnet gulvbelægning forstås en gulvbelægning, som er - moderat brandudbredende - moderat røgudviklende.
Bygningsreglement 1982, BR-82 For gulvbelægninger gælder kap. 6.5.1, stk. 5:
»Gulv. og trappebelægninger i flugtveje skal være brandmæssigt  

 egnede, jf.
DS 1063.2.« I BR-82, bilag 4 (side 217) er angivet en række eksempler på brandmæssigt  

 egnede gulvbelægninger, som umiddelbart kan anvendes, og som derfor ikke skal  

 MK-godkendes.
For tæppebelægninger er det dog fastsat, at de skal være  

 MK-godkendt.
Bygningsreglement for Småhuse, BR-S 85 BR-S 85 indeholder ingen krav, der vedrører anvendelsen af brandmæssigt  

 egnede gulvbelægninger.
MK-GODKENDELSESORDNINGEN Boligministeriets cirkulære af 20. august 1986 angiver retningslinjerne  

 for MK-godkendelsesordningen.
 I det følgende beskrives de regler, som ansøgning om MK-godkendelse af  

 brandmæssigt egnede gulvbelægninger vil blive behandlet efter.
ANSØGNING OM MK-GODKENDELSE Ansøgning om MK-godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf. 42 86 55 33 Ansøgningen skal indeholde følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
 b Gulvbelægningens navn og eventuelle typebetegnelse.
 c Producentens specifikation af gulvbelægningen, dvs. oplysninger om dens  

 konstruktion, materialesammensætning, tykkelse og vægt.
 d Prøvningsattest.
Prøvningen skal udføres på et laboratorium, som kan anerkendes af  

 Boligministeriet.
I de nordiske lande anvendes normalt følgende laboratorier:
 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder også, at hvis  

 ejeren af prøvningsattesten og ansøgeren af godkendelsen er to forskellige  

 juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelsessagen.
 Prøvningsattesten må normalt højst være 1 år gammel på tidspunktet for  

 ansøgningen.
PRØVNING Prøvning af gulvbelægningers brandtekniske egenskaber foregår som angivet  

 i:
- DS/INSTA 414, Brandprøvning, Gulvbelægninger.
Brandspredning og  

 røgudvikling (erstatter DS 1059.2).
 DS/INSTA 414 er identisk med nordtest method NT FIRE 007.
KRAV Klassifikation af brandmæssigt egnede gulvbelægninger foregår i henhold  

 til:
 - DS 1063.2, Brandteknisk klassifikation, Gulvbelægninger.
MÆRKNING Det vil være anført i godkendelsen som et vilkår, at gulvbelægningen  

 leveres mærket - evt. på emballagen - med den betegnelse, som den er godkendt  

 under.
KONTROL Det vil være anført i godkendelsen som et vilkår, at der træffes aftale  

 med et kontrolorgan, som kan anerkendes af Boligministeriet, om løbende  

 kontrol med gulvbelægningens brandtekniske egenskaber og med mærkningen.
 Samtlige prøvningslaboratorier, som er nævnt under ANSØGNING OM  

 MK-GODKENDELSE, punkt d, er anerkendt af Boligministeriet.
 For at begrænse omkostningerne ved kontrolordningen, tilstræbes det, at  

 kontrollen foregår hos producenten.
 Markedsføres en gulvbelægning med en anden betegnelse end den, som  

 benyttes af producenten, må der enten træffes aftale om en særskilt kontrol  

 med gulvbelægningen på ansøgerens lager, eller også må hele produktionen  

 mærkes med den betegnelse, som er anført i godkendelsen.
Der er truffet aftale med de danske laboratorier om, at der sendes en kopi  

 af kontrolaftalen til MK-godkendelsessekretariatet, så snart den er  

 underskrevet.
I de øvrige tilfælde påhviler det ansøgeren selv at sørge for,  

 at MK-godkendelsessekretariatet modtager en kopi.
 Det understreges, at kontrolaftalen skal være indgået, inden godkendelsen  

 kan udstedes.
BEMÆRKNINGER Prøvningsstandarden og klassifikationsstandarden kan købes ved henvendelse  

 til:
Dansk Standardiseringsråd Aurehøjvej 12 Postboks 77 DK-2900 Hellerup tlf. 31 62 32 00 Gulvbelægninger prøves - ifølge metodebeskrivelsen - på et underlag af  

 enten spånplade eller fiberarmeret silikatplade.
I de tilfælde, hvor  

 fiberarmeret silikatplade har været anvendt, vil det være anført i  

 godkendelsen, at gulvbelægningen kun må anvendes på underlag af ubrændbart  

 materiale.
Endvidere bemærkes, at der med godkendelsen kun vil blive taget stilling  

 til gulvbelægningens brandtekniske egenskaber i relation til  

 byggelovgivningens krav.
Dette betyder, at godkendelsen ikke kan tages som et  

 udtryk for, at gulvbelægningens øvrige egenskaber som fx slidbestandighed,  

 rengøringsvenlighed og ledningsevne er tilfredsstillende.
GYLDIGHED Boligministeriets godkendelser supplerer bygningsreglementerne og skal  

 lægges til grund for kommunalbestyrelsens behandling af byggesagerne på samme  

 måde som bestemmelserne i bygningsreglementerne, medmindre andet udtrykkeligt  

 fremgår af godkendelsen.
En godkendelse gives for en periode af 5 år.
Efter udløbet af  

 gyldighedsperioden kan godkendelsen forlænges for en ny 5-års periode.  

 Ansøgning om fornyelse af godkendelsen skal indsendes til  

 MK-godkendelsessekretariatet ca. 6 måneder før godkendelsen udløber.  

 MK-godkendelsessekretariatet udsender normalt en påmindelse herom.
GEBYR Ifølge punkt IV, næstsidste afsnit i cirkulæret om godkendelsesordningerne  

 vil der i forbindelse med MK-godkendelsernes udstedelse blive opkrævet et  

 gebyr, der fastsættes af Boligministeriet.
Bestemmelsen gælder såvel ved  

 udstedelsen af nye godkendelser som ved fornyelsen af godkendelser efter  

 deres normale udløb.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for MK-godkendelse  

 af gulvbelægninger udgør for tiden (1987) kr. 8.300,-.
Hvis godkendelsen ønskes ændret i løbet af godkendelsesperioden, kan der,  

 såfremt der er tale om en mindre ændring, der skønnes at være uvæsentlig for  

 godkendelsens indhold og omfang, fx adresseforandring og/eller en justering  

 af produktbeskrivelse eller -specifikation, udarbejdes en ny godkendelse med  

 samme udløbsdato som den oprindelige godkendelse.
For en sådan ændring  

 betales et gebyr, der for tiden (1987) udgør kr. 2.000,-.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 1552 København V tlf. 33 12 73 73 Nærmere oplysning om ordningen kan fås hos Byggecentrum.
Omtale af materialet eller konstruktionen som godkendt af Boligministeriet  

 må kun ske med angivelse af godkendelsens sagsnummer.
Gengivelse af  

 godkendelsen må kun ske ved gengivelse af godkendelsen i sin helhed.
