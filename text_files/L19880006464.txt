I henhold til kgl. resolution af 6. november 1987 har Danmark tiltrådt en  

 i Wien den 15. november 1972 mellem Finland, Norge, Portugal, Schweiz,  

 Storbritannien, Sverige og Østrig undertegnet konvention om kontrol og  

 stempling af varer af ædle metaller.
Konventionen har følgende ordlyd:
Konvention om kontrol og stempling af varer af ædle metaller Indledning Republikken Østrig, republikken Finland, Kongeriget Norge, Den  

 portugisiske Republik, Kongeriget Sverige, Den schweiziske Forbundsstat og  

 Det forenede kongerige Storbritannien og Nordirland, Som ønsker at lette den internationale handel med varer af ædle metaller  

 under bevarelse af den beskyttelse af forbrugerne, der er begrundet i disse  

 varers særlige art, Har indgået følgende aftale:
1. Omfang og anvendelse Artikel 1 1. En kontraherende stats lovgivning, hvorefter varer  

 af ædle metaller skal prøves af et autoriseret organ og stemples med  

 officielle stempler, som angiver, at de er tilfredsstillende prøvet, eller  

 hvorefter sådanne varer skal stemples med angivelse af den ansvarlige for  

 varen, metallets art eller holdighed, skal anses for opfyldt for så vidt  

 angår varer af ædle metaller, der er importeret fra en anden kontraherende  

 stats territorium, dersom de pågældende varer er blevet kontrolleret og  

 stemplet i henhold til denne Konventions bestemmelser.
 2. For varer, der er kontrolleret og stemplet i  

 henhold til denne Konventions bestemmelser, må en importerende kontraherende  

 stat ikke foreskrive yderligere prøvning eller stempling af den i stk. 1  

 nævnte art, bortset fra de kontrolprøver, der er omhandlet i art. 6.
3. Denne Konventions bestemmelser forpligter ikke en  

 kontraherende stat til at give tilladelse til import eller salg af varer af  

 ædle metaller, som ikke opfylder den pågældende stats minimumskrav til  

 holdighed.
Endvidere forpligter Konventionens bestemmelser ikke en  

 kontraherende stat, som accepterer 800 promille som holdighed for sølv, til  

 at tillade import eller salg af varer stemplet med en holdighed af 830.
Artikel 2 I denne Konvention betyder »varer af ædle metaller« varer af  

 sølv, guld, platin eller legeringer heraf, som de er defineret i bilag I.
Artikel 3 1. Varer af ædle metaller skal for at være omfattet af  

 art. 1:
 2. Bestemmelserne i art. 1 finder ikke anvendelse på  

 varer af ædle metaller, som efter at være blevet stemplet som foreskrevet i  

 bilag II, har fået disse stempler forandret eller udslettet.
Artikel 4 De kontraherende stater er ikke forpligtet til at lade bestemmelserne i  

 art. 1, stk. 1 og 2, finde anvendelse på varer af ædle metaller, som efter at  

 være forelagt en autoriseret kontrolmyndighed og prøvet og stemplet som  

 foreskrevet i art. 3, er blevet ændret ved tilføjelse eller på anden måde.
II.
Kontrol og sanktioner Artikel 5 1. Hver kontraherende stat skal udpege en eller flere  

 kontrolmyndigheder, som skal være de eneste organer, der inden for dens  

 territorium er bemyndiget til at udøve den kontrol med varer af ædle  

 metaller, der er fastsat ved denne Konvention, samt til at påføre sit eget  

 kontrolstempel og det fælles kontrolstempel.
2. Hver kontraherende stat skal underrette depositaren  

 om udnævnelsen af de således autoriserede kontrolmyndigheder og om deres  

 kontrolstempler og om eventuel inddragelse af denne autorisation.
Depositaren  

 skal straks underrette alle andre kontraherende parter i overensstemmelse  

 hermed.
Artikel 6 Denne Konventions bestemmelser forhindrer ikke, at en kontraherende stat  

 gennemfører kontrolprøver på varer af ædle metaller, der bærer de i  

 Konventionen fastsatte stempler.
Sådanne prøver skal udføres således, at de  

 ikke er til unødig ulempe for importen eller salget af varer af ædle  

 metaller, der er stemplet i overensstemmelse med denne Konventions  

 bestemmelser.
Artikel 7 1. De kontraherende stater bemyndiger herved  

 depositaren til at lade det fælles kontrolstempel registrere hos World  

 Intellectual Property Organization (WIPO), i henhold til bestemmelserne i  

 Pariserkonventionen om Beskyttelse af Industriel Ejendomsret, som et  

 nationalt holdighedsstempel for hver kontraherende stat.
Det samme skal  

 depositaren gøre for så vidt angår en kontraherende stat, for hvem  

 Konventionen træder i kraft på et senere tidspunkt, eller for en tiltrædende  

 stat.
Artikel 8 1. Hver kontraherende stat skal have og opretholde  

 lovgivning, der gør det strafbart at forfalske eller misbruge det fælles  

 kontrolstempel, der er fastsat ved denne Konvention, eller de autoriserede  

 kontrolmyndigheders stempler, som er blevet notificeret i henhold til art. 5,  

 stk. 2, samt uden tilladelse at ændre varen eller ændre eller udslette  

 holdighedsstemplet eller navnestemplet, efter at det fælles kontrolstempel er  

 blevet påført.
 2. Hver kontraherende stat påtager sig at indlede  

 retsforfølgning i medfør af den i stk. 1 nævnte lovgivning, når det  

 konstateres eller bringes til dens kundskab af en anden kontraherende stat,  

 at der er tilstrækkeligt bevis for forfalskning eller misbrug af det fælles  

 kontrolstempel eller de autoriserede kontrolmyndigheders stempler, eller for  

 uberettiget ændring af varen eller ændring eller udslettelse af  

 holdighedsstemplet eller navnestemplet, efter at det fælles kontrolstempel er  

 påført, eller, hvor dette findes mere hensigtsmæssigt, at træffe andre  

 passende foranstaltninger.
Artikel 9 1. Dersom en importerende kontraherende stat eller en  

 af dens kontrolmyndigheder har grund til at antage, at en eksporterende  

 kontraherende stats kontrolmyndighed har påført det fælles kontrolstempel  

 uden først at have opfyldt denne Konventions relevante bestemmelser, skal den  

 kontrolmyndighed, med hvis stempel varen angiveligt er stemplet, straks  

 opfordres til at udtale sig, og denne kontrolmyndighed skal omgående yde al  

 rimelig bistand til sagens undersøgelse.
Dersom der ikke opnås en  

 tilfredsstillende løsning, kan hver af parterne henvise sagen til Den  

 permanente Komite ved meddelelse til dennes formand.
I så fald skal formanden  

 indkalde til møde i Den permanente Komite senest en måned efter modtagelsen  

 af meddelelsen.
 2. Hvis en sag er blevet henvist til Den permanente  

 Komite i medfør af stk. 1, kan komiteen, efter at have givet de implicerede  

 parter lejlighed til at udtale sig, foreslå passende forholdsregler.
3. Dersom et i henhold til stk. 2 fremsat forslag ikke  

 er blevet efterkommet inden for en rimelig tid, eller Den permanente Komite  

 har undladt at fremsætte noget forslag, kan den importerende kontraherende  

 stat indføre et sådant særligt tilsyn med varer af ædle metaller, der er  

 stemplet af den pågældende kontrolmyndighed, og som indføres på dens  

 territorium, som den finder påkrævet, herunder midlertidigt nægte at  

 anerkende sådanne varer.
Sådanne forholdsregler skal straks meddeles alle  

 kontraherende stater og skal fra tid til anden tages op til overvejelse af  

 Den permanente Komite.
4. Når der foreligger gentaget og groft misbrug af det  

 fælles kontrolstempel, kan den importerende kontraherende stat midlertidigt  

 nægte at anerkende varer, der bærer den pågældende kontrolmyndigheds stempel,  

 uanset om de er kontrolleret og stemplet i henhold til denne Konvention.
I så  

 fald skal den importerende kontraherende stat straks underrette alle andre  

 kontraherende stater, og Den permanente Komite skal træde sammen inden for en  

 måned for at behandle sagen.
III.
Den permanente Komite og ændringer Artikel 10 1. Der nedsættes herved en permanent komite, hvori  

 hver kontraherende stat skal være repræsenteret.
Hver kontraherende stat har  

 en stemme.
 2. Den permanente Komite har følgende opgaver:
at overveje og vurdere denne Konventions funktion; at fremme teknisk og administrativt samarbejde mellem de kontraherende  

 stater vedrørende forhold, der er omfattet af Konventionen; at overveje foranstaltninger til sikring af ensartet fortolkning og  

 anvendelse af Konventionens bestemmelser; at fremme behørig beskyttelse af stemplerne mod forfalskning og misbrug; at fremsætte forslag i forbindelse med sager, der henvises til den i  

 medfør af bestemmelserne i art. 9, stk. 2, eller til bilæggelse af tvister,  

 der måtte opstå i forbindelse med Konventionens anvendelse, og som forelægges  

 for Den permanente Komite.
3. Den permanente Komite skal vedtage en  

 forretningsorden for sine møder, herunder regler for indkaldelse til sådanne  

 møder.
Komiteen skal træde sammen mindst en gang om året.
Første møde skal  

 indkaldes af depositaren senest 6 måneder efter Konventionens ikrafttræden.
4. Den permanente Komite kan afgive indstilling om et  

 hvilket som helst spørgsmål vedrørende Konventionens gennemførelse samt  

 fremsætte forslag om ændring af Konventionen eller dens bilag.
Sådanne  

 indstillinger eller forslag skal fremsendes til depositaren, som skal  

 underrette alle kontraherende stater.
Artikel 11 1. For så vidt angår forslag, der er modtaget fra Den  

 permanente Komite om ændring af bilagene til Konventionen, skal depositaren  

 underrette alle kontraherende stater og opfordre deres regeringer til at give  

 deres samtykke til de foreslåede ændringer inden for en frist på fire  

 måneder.
Et sådant samtykke kan gøres betinget, hvis det er nødvendigt for at  

 opfylde interne forfatningsmæssige krav.
2. Medmindre der er modtaget et negativt svar fra en  

 kontraherende stats regering inden for den i stk. 1 nævnte frist, træder  

 ændringen af bilagene i kraft 6 måneder efter udløbet af denne periode, for  

 så vidt der ikke i ændringen er optaget bestemmelse om et senere  

 ikrafttrædelsestidspunkt, og forudsat at enhver betingelse i det i stk. 1  

 omtalte samtykke er blevet opfyldt.
Depositaren skal underrette alle  

 kontraherende stater om ikrafttrædelsen og datoen herfor.
 3. For så vidt angår forslag, der er modtaget fra Den  

 permanente Komite om ændring af Konventionens bestemmelser, eller for så vidt  

 angår et forslag om ændring af Konventionen eller dens bilag, som er modtaget  

 fra en kontraherende stat, skal depositaren forelægge sådanne forslag for  

 alle kontraherende stater til godkendelse.
 4. Dersom en kontraherende stat inden for en frist på  

 tre måneder, regnet fra forelæggelsen af et ændringsforslag i medfør af stk.  

 3, anmoder om, at der indledes forhandlinger om forslaget, skal depositaren  

 drage omsorg for, at sådanne forhandlinger finder sted.
5. Såfremt alle kontraherende stater godkender en  

 ændring af Konventionen eller dens bilag, som er foreslået i medfør af stk.  

 3, træder ændringen i kraft en måned efter, at det sidste  

 godkendelsesinstrument er deponeret, medmindre ændringen indeholder  

 bestemmelse om en anden dato.
Godkendelsesinstrumenterne skal deponeres hos  

 depositaren, som skal underrette alle kontraherende stater.
IV.
Afsluttende bestemmelser Artikel 12 1. Denne Konvention er åben for tiltrædelse af enhver  

 stat, der er medlem af De forenede Nationer eller af nogen af de særlige  

 organer, eller af Den internationale Atomenergiorganisation eller er part i  

 Statutten for Den internationale Domstol, og som har sådanne ordninger om  

 prøvning og stempling af varer af ædle metaller, som er nødvendige for at  

 opfylde denne Konventions krav.
 2. Anmodninger om tiltrædelse, som udtrykker vilje til  

 at opfylde de i denne Konvention indeholdte forpligtelser, ledsaget af en  

 beskrivelse af de kontrolmyndigheder, som den anmodende stat agter at udpege  

 i henhold til art. 5, skal stiles til depositaren, som skal underrette alle  

 kontraherende staters regeringer med anmodning om deres samtykke.
 3. Grundlaget for de kontraherende staters regeringers  

 beslutning om, hvorvidt de vil give deres samtykke til tiltrædelsen, skal  

 udelukkende være den tekniske kompetence og pålideligheden hos den  

 kontrolmyndighed, der er beskrevet i tiltrædelsesanmodningen, samt  

 tilstedeværelsen af lovgivning, der er nødvendig for at opfylde  

 bestemmelserne i art. 8.
4. Regeringerne skal meddele depositaren deres svar  

 senest fire måneder efter, at anmodningen om tiltrædelse er modtaget.
En  

 regering, der ikke svarer inden for denne frist, skal anses for at have  

 samtykket i tiltrædelsen.
Depositaren skal meddele den anmodende stats og de  

 kontraherende staters regeringer, om anmodningen om tiltrædelse har fået  

 almindelig tilslutning.
5. Såfremt alle kontraherende staters regeringer har  

 samtykket i tiltrædelsen, kan den anmodende stat tiltræde denne Konvention  

 ved at deponere et tiltrædelsesinstrument hos depositaren, som skal  

 underrette alle andre kontraherende stater.
Tiltrædelsen træder i kraft tre  

 måneder efter deponeringen.
Artikel 13 Kongeriget Danmark og republikken Island, som har deltaget i udarbejdelsen  

 af denne Konvention, kan tiltræde den ved at deponere et  

 tiltrædelsesinstrument hos depositaren.
Tiltrædelsen træder i kraft to  

 måneder efter deponeringsdagen, dog ikke før udløbet af den 4-måneders frist,  

 der er nævnt i art. 16, stk. 2.
Artikel 14 1. Regeringen for enhver signatarstat eller  

 tiltrædende stat kan ved deponeringen af sit ratifikations- eller  

 tiltrædelsesinstrument eller på ethvert senere tidspunkt skriftligt erklære  

 over for depositaren, at Konventionen skal finde anvendelse på alle eller en  

 del af sådanne i erklæringen nævnte territorier, for hvis udenrigsanliggender  

 den er ansvarlig.
Depositaren skal underrette alle andre kontraherende  

 staters regeringer om en sådan erklæring.
2. Dersom erklæringen blev afgivet ved deponeringen af  

 ratifikations- eller tiltrædelsesinstrumentet, træder denne Konvention i  

 kraft i forhold til disse territorier samtidig med, at Konventionen træder i  

 kraft i forhold til den stat, der har afgivet erklæringen.
I alle andre  

 tilfælde træder Konventionen i kraft i forhold til disse territorier tre  

 måneder efter, at depositaren har modtaget erklæringen.
 3. Anvendelsen af denne Konvention på alle eller en  

 del af disse territorier kan bringes til ophør af regeringen for den stat,  

 der har afgivet den i stk. 1 nævnte erklæring, forudsat at den giver tre  

 måneders skriftligt varsel til depositaren, som skal underrette alle andre  

 kontraherende stater.
Artikel 15 Enhver kontraherende stat kan træde tilbage fra denne Konvention ved at  

 give tolv måneders skriftligt varsel til depositaren, som skal underrette  

 alle kontraherende stater, eller på sådanne andre vilkår, som de  

 kontraherende stater er blevet enige om.
Hver kontraherende stat forpligter  

 sig til i tilfælde af tilbagetræden fra Konventionen at ophøre med anvendelse  

 af det fælles kontrolstempel til noget formål, når den har trukket sig  

 tilbage.
Artikel 16 1. Denne Konvention skal ratificeres af  

 signatarstaterne.
Ratifikationsinstrumenterne skal deponeres hos depositaren,  

 som skal underrette alle andre signatarstater.
2. Denne Konvention træder i kraft fire måneder efter  

 deponeringen af det fjerde ratifikationsinstrument.
I forhold til enhver  

 anden signatarstat, der deponerer sit ratifikationsinstrument senere, træder  

 Konventionen i kraft to måneder efter deponeringen, dog ikke før udløbet af  

 den ovennævnte 4-måneders frist.
 Til bekræftelse heraf har de undertegnede, dertil behørigt bemyndigede  

 repræsentanter underskrevet denne Konvention.
Underskrevet i Wien den 15. november 1972 i et eksemplar på det engelske  

 og det franske sprog.
Begge tekster er lige autentiske og skal deponeres hos  

 den svenske regering, som skal foranledige bekræftede genparter fremsendt til  

 alle andre signatarstater og tiltrædende stater.
Bilag 1 Definitioner og tekniske krav 1. I denne Konvention betyder »varer af ædle  

 metaller« varer, der består af eller indeholder guld, sølv, platin eller  

 legeringer, hvori disse indgår, og som er komplette med hensyn til alle deres  

 metalliske dele, bortset fra:
Holdigheder 2. For denne Konventions formål anerkendes følgende  

 holdigheder:
 3.'Holdighed' betyder det antal vægtenheder rent guld eller sølv eller  

 platin, der findes i 1000 vægtenheder legering.
 4. Hvis holdigheden af en vare af ædelt metal er  

 højere end en holdighed for det pågældende metal, som er nævnt i stk. 2, skal  

 den for denne Konventions formål anses som værende af den nærmest lavere  

 holdighed som defineret i nævnte stykke.
 5. Holdigheden af alle dele af varen, bortset fra  

 slaglod og de i medfør af stk. 7-14 tilladte dele, må ikke være lavere end  

 holdigheden for den pågældende vare.
Anvendelse af slaglod 6. Holdigheden af slaglod skal være som følger:
For så vidt angår guldvarer i filigran samt urkasser med en holdighed på  

 750 skal slagloddet indeholde mindst 740 promille guld.
For varer af hvidguld  

 med en holdighed på 750 skal slagloddet indeholde mindst 585 promille guld.
Slaglod af lavere holdighed end den pågældende ædelmetalvare må kun  

 anvendes i den for sammenlodningen nødvendige mængde.
Dette slaglod må ikke  

 anvendes til forstærkning, vægtforøgelse eller fyldning.
Anvendelse af dele af uædelt metal 7. Dele af uædelt metal i ædelmetalvarer er forbudt,  

 bortset fra følgende tilfælde:
 8. Dele af uædelt metal, som er tilladt i henhold til  

 stk. 7 a), c), d) og e) må ikke loddes til det ædle metal.
9. Hvor det er praktisk muligt, skal uædle metaldele  

 stemples eller graveres med ordet »METAL« eller med en særlig  

 betegnelse for metallet; hvor dette ikke kan lade sig gøre, skal disse dele  

 ved deres farve skille sig klart ud fra det ædle metal.
Dette krav gælder  

 ikke for værker til ure.
Uædelt metal må ikke anvendes udelukkende til  

 forstærkning, vægtforøgelse eller fyldning.
Brug af ikke-metalliske stoffer 10. Anvendelse af ikke-metalliske dele er tilladt, når  

 disse skiller sig klart ud fra det ædle metal, ikke er belagt eller farvet,  

 således at de ligner ædelt metal, og når deres udstrækning er klart synlig.  

 Ikke-metalliske fyldmaterialer i skafter til knive, gafler og skeer er også  

 tilladt, når sådanne fyldstoffer kun anvendes i det omfang, der er nødvendigt  

 for sammenføjningen.
Brug af mere end eet ædelt metal i samme vare 11. Anvendelse af mere end et ædelt metal i samme vare  

 er forbudt, bortset fra følgende tilfælde:
12. Det er tilladt at belægge sølvvarer med guld,  

 forudsat at hele varen i sin helhed stemples som sølv.
Det er tilladt at  

 belægge varer af hvidguld, sølv eller platin med rhodium, forudsat at varen i  

 sin helhed stemples som henholdsvis guld, sølv eller platin.
 13. Underbelægning og slutbelægning på ædelmetalvarer  

 med andre metaller end dem, der er tilladt i henhold til stk. 12, er forbudt.
 14. De i stk. 11 a) omtalte platindele, de i stk. 11  

 b) omtalte guld- eller platindele, de i stk. 11 c) omtalte dele af mindre  

 ædelt metal samt den i stk. 12 omtalte guldbelægning skal mindst have den  

 minimumsholdighed, der er foreskrevet for disse metaller i stk. 2.
 Bilag II.
Kontrol ved de autoriserede kontrolmyndigheder 1. En autoriseret kontrolmyndighed skal undersøge,  

 hvorvidt varer af ædle metaller, der forelægges den til stempling med det  

 fælles kontrolstempel, opfylder betingelserne i bilag I til denne Konvention.
Analysemetoder 2. Den autoriserede kontrolmyndighed skal anvende en  

 af følgende analysemetoder til prøvning af varer af ædle metaller:
Guld: Kupellation Sølv: Gay-Lussac eller Volhard eller potentiometrisk analyse Platin: Gravimetrisk (ammoniumchloroplatinat) eller atomabsorption eller  

 spektrografisk eller spektrofotometrisk analyse.
 3. Det antal prøver, der udtages og analyseres, skal  

 være tilstrækkeligt til, at kontrolmyndigheden kan overbevise sig om, at alle  

 dele af de undersøgte varer opfylder de krævede holdigheder.
 4. Der tillades ingen negativ tolerance.  

 Kontrolmyndigheden kan dog godkende prøveresultater, der udviser en mindre  

 afvigelse, når denne ligger inden for grænserne af de anerkendte  

 unøjagtigheder ved de godkendte prøvemetoder.
Stempling 5. Følgende stempler skal påføres:
 De under a) og b) nævnte stempler skal stemples eller indstøbes i  

 genstanden.
 De under c) og d) nævnte stempler skalstemples i genstanden.
6. Dersom en vare består af dele, hvoraf en eller  

 flere er hængslet eller med lethed kan adskilles fra varens hoveddel, skal  

 ovennævnte stempler kun påføres hoveddelen.
I sådanne tilfælde skal  

 kontrolmyndigheden, hvor det er praktisk muligt, påføre de andre dele det  

 fælles kontrolstempel.
 7. Det i stk. 5 a) nævnte navnestempel skal bestå af  

 den ansvarliges navn, en forkortelse for dette, eller et symbol, der er  

 optaget i den kontraherende stats officielle register, eller i et af dens  

 autoriserede kontrolmyndigheders registre, inden for hvis territorium den  

 pågældende vare kontrolleres.
 8. Det fælles kontrolstempel skal bestå af en  

 afbildning af en vægt tillige med det tal i arabiske taltegn, der angiver  

 arbejdets holdighed i promille, i relief på en linieret baggrund, omgivet af  

 en ramme, der viser arten af det ædle metal:
 - for guldvarer:
 - for sølvvarer:
 - for platinvarer:
 Eksempler på udformningen af det fælles kontrolstempel er vist i vedføjede  

 tillæg.
9. Hvis den autoriserede kontrolmyndighed finder, at  

 den pågældende vare opfylder bestemmelserne i bilag I til denne Konvention,  

 kan den autoriserede kontrolmyndighed påføre varen sit eget stempel og det  

 fælles kontrolstempel.
Når det fælles kontrolstempel er påført, skal den  

 autoriserede kontrolmyndighed, førend den giver varen fra sig, sikre sig, at  

 den er fuldstændig stemplet i henhold til bestemmelserne i stk. 5 og 6. Hvor  

 det er muligt, placeres alle stempler i umiddelbar nærhed af hinanden.
Tillæg Eksempler på det fælles kontrolstempel For guldvarer af holdighed 750:
 For sølvvarer af holdighed 925:
 For platinvarer af holdighed 950: Konventionen om kontrol og stempling af  

 varer af ædle metaller trådte i medfør af artikel 16, stk. 2, i kraft den 27.  

 juni 1975 for følgende lande: Sverige, Østrig, Finland og Schweiz.
 Danmark deponerede sit tiltrædelsesinstrument hos den svenske regering den  

 17. november 1987, og konventionen trådte i medfør af artikel 13 i kraft den  

 17. januar 1988 for Danmark.
 Endvidere har følgende lande med virkning fra de vedføjede datoer tiltrådt  

 konventionen:
Storbritannien 1.juni 1976 Portugal 6. september 1982 Norge 1. september 1983 Irland 8. november 1983 Der er taget dansk forbehold for Færøernes og Grønlands medtagelse under  

 konventionen.
