Vejledning om arbejdsgiverdokumentation som  

 betingelse for udbetaling af arbejdsløshedsdagpenge og  

 efterløn Indledning.
 I bekendtgørelse nr. 496 af 21. juni 1999 er der fastsat regler om  

 arbejdsgiverdokumentation som betingelse for udbetaling af  

 arbejdsløshedsdagpenge og efterløn.
Arbejdsgiverdokumentation er en betingelse for, at en a-kasse kan udbetale  

 arbejdsløshedsdagpenge og efterløn.
En a-kasse mister retten  

 til refusion for udbetalte dagpenge og efterløn, hvis der ikke  

 foreligger arbejdsgiverdokumentation, jf. § 79, stk. 3 i lov om  

 arbejdsløshedsforsikring m.v.
Reglerne om arbejdsgiverdokumentation bygger på, at arbejdsgiveren  

 dokumenterer beskæftigelsens omfang og varighed.
Det skal som  

 udgangspunkt ske ved lønsedler.
Medlemmet oplyser på tro og love  

 årsag til fravær, fraværets omfang og fraværets  

 placering.
 Til § 2. Dokumentation for arbejdsfortjenesten.
 A-kasserne skal som udgangspunkt bruge lønsedler som  

 dokumentation.
Lønsedler kan bruges, hvis a-kassen kan se omfanget af medlemmets  

 beskæftigelse.
Det samme gælder lønsedler, hvor a-kassen  

 ved brug af overenskomster eller lignende kan beregne antallet af  

 løntimer.
Hvis medlemmet ikke kan aflevere lønsedler, eller indeholder  

 lønsedlerne ikke de nødvendige oplysninger, skal a-kassen  

 indhente dokumentation fra arbejdsgiveren.
Arbejdsgiverdokumentation kan  

 være blanket AR 274, (Arbejdsgivererklæring beregning af  

 arbejdsløshedsdagpenge og efterløn).
Medlemmet skal selv på tro og love oplyse om fravær uden  

 løn i beregningsperioden.
Medlemmet kan give oplysningerne på  

 blanket AR 296 (Erklæring om fravær).
 Til § 3. Dokumentation for opfyldelse af  

 beskæftigelseskravet.
 A-kasserne skal som udgangspunkt bruge lønsedler som  

 dokumentation.
Lønsedler kan bruges, hvis a-kassen kan se omfanget af medlemmets  

 beskæftigelse.
Det samme gælder lønsedler, hvor a-kassen  

 ved brug af overenskomster eller lignende kan beregne antallet af  

 løntimer.
 Arbejdsgiveroplysninger om antal løntimer, sygefravær, ferie  

 m.v., f.eks. i form af tjeneste-/indberetningslister eller  

 ansættelsesbevis, vil kunne bruges til fortolkning af eller i stedet  

 for lønsedler.
 Hvis medlemmet har haft fravær uden løn i ansættelsen,  

 skal medlemmet på tro og love oplyse om fraværsperiodernes  

 årsag, længde og placering.
 Medlemmet kan give oplysningerne på blanket AR 296, (Erklæring  

 om fravær).
 Kan medlemmet ikke aflevere lønsedler, eller indeholder disse ikke  

 de nødvendige oplysninger, skal a-kassen indhente dokumentation fra  

 arbejdsgiveren.
 Oplysninger om antallet af løntimer og ansættelsesperiode(r)  

 kan indhentes på blanket AR 263, (Oplysninger fra Arbejdsgivere  

 II).
Der skal foreligge arbejdsgiverdokumentation, hver gang a-kassen beregner  

 beskæftigelseskravet.
Der henvises til reglerne i direktoratets  

 bekendtgørelse om beskæftigelseskravet, dagpengeperioden og  

 aktivperioden.
 Til § 5. Dokumentation for årsag til  

 arbejdsophør.
 Det følger af § 5, at a-kassen ikke i alle tilfælde skal  

 indhente oplysninger om årsagen til arbejdsophøret hos  

 medlemmets tidligere arbejdsgiver.
 A-kassen skal på baggrund af de foreliggende oplysninger foretage en  

 konkret vurdering om, medlemmet skal tildeles en sanktion.
 Hvis a-kassen er i tvivl, om der bør træffes afgørelse  

 jf. § 63, stk. 1, nr. 2 og 3 i lov om  

 arbejdsløshedsforsikring m.v., skal a-kassen indhente nærmere  

 oplysninger om årsagen til arbejdsophøret hos medlemmets  

 tidligere arbejdsgiver.
 A-kassen kan anvende blanket AR 264, (Oplysninger fra Arbejdsgivere  

 III).
 Til § 6. Dispensationer m.v.
 Dokumentationsreglerne kan fraviges inden for enkelte fag og faglige  

 områder, hvor særlige forhold gør sig gældende.
 Dette gælder f.eks. musikere og artister, der kan anses for  

 lønmodtagere.
 Hvis der ikke kan fremskaffes dokumentation efter  

 reglerne i denne bekendtgørelse, kan dagpenge og efterløn  

 udbetales, hvis der i stedet foreligger bureaukontrakt eller  

 aftalebekræftelse.
Bureaukontrakten kan bruges som hel eller delvis  

 arbejdsgiverdokumentation.
Den skal indeholde oplysninger om kontraktens  

 parter, tidspunktet for arrangementet og honorarets størrelse.
 Hvis aftalen mellem de optrædende og arrangøren ikke er  

 indgået gennem et bureau, skal der som hel eller delvis  

 arbejdsgiverdokumentation foreligge en aftalebekræftelse for hvert  

 enkelt arrangement, der er udført.
 Aftalebekræftelsen skal blandt andet indeholde oplysninger om, hvem  

 der har indgået aftalen, tidspunktet for arrangementet og honorarets  

 størrelse, herunder betaling for kørsel.
 Arrangøren skal erklære, at arrangementet er udført og  

 kvittere for udbetaling af honoraret.
 Deltager flere personer i et arrangement, skal blanket AR 295, (bilag til  

 aftalebekræftelse/kontrakt) udfyldes.
 Til § 7.
Uanset der ikke foreligger arbejdsgiverdokumentaton, jf. §§ 2 og 3  

 kan dagpenge og efterløn udbetales i indtil 2 måneder.
Dette  

 gælder kun, hvis dokumentationen ikke kan fremskaffes så hurtigt,  

 at udbetalingen kan ske uden forsinkelse.
Udbetalingen skal i disse tilfælde ske på grundlag af  

 medlemmets oplysninger på tro og love.
A-kassen skal tage forbehold  

 over for medlemmet for en eventuel senere regulering.
Bestemmelsen  

 forudsætter, at a-kassen følger reglerne om rekvirering af  

 arbejdsgiveroplysninger, rykkerprocedure og politianmeldelse.
Reglerne findes  

 i direktoratets bekendtgørelse om arbejdsgiveres pligt til at give  

 oplysninger om løn, beskæftigelse m.v. til brug for  

 administrationen af forsikringssystemet.
 Kan den nævnte dokumentation ikke fremskaffes, f.eks. fordi  

 virksomhedens bogholderi er gået til grunde, kan udbetalingen af  

 dagpenge og efterløn fortsat ske på grundlag af medlemmets  

 oplysninger på tro og love med forbehold om eventuel senere  

 regulering.
Det forudsættes, at a-kassen sikrer sig fornøden  

 dokumentation for, at den ikke kan fremskaffe oplysningerne.
Dette kan f.eks.  

 ske ved en erklæring fra politiet om, at oplysningerne ikke på  

 nuværende tidspunkt kan fremskaffes.
 Hvis der foreligger en sådan erklæring fra politiet, er der i  

 princippet ingen øvre grænse for, hvor længe dagpenge og  

 efterløn kan udbetales uden arbejdsgiverdokumentation.
 A-kassen skal dog også i disse tilfælde sammenholde medlemmets  

 oplysninger med andre tilgængelige oplysninger, f.eks.  

 overenskomster.
 Til § 8. Blanketter.
Ved rekvirering af oplysninger fra arbejdsgiveren skal a-kasserne som  

 udgangspunkt bruge de blanketter, der er nævnt i denne vejledning.
Hvor  

 der er fastsat særlige regler om brug af bestemte blanketter, skal  

 a-kasserne dog bruge disse.
A-kasserne kan udarbejde egne blanketter.
Blanketterne skal godkendes af  

 direktoratet, hvis de afviger væsentligt fra direktoratets blanket.
 I tilfælde hvor a-kassens egen blanket indeholder de samme  

 oplysninger som direktoratets blanket, sendes blanketten til orientering.
 En godkendelse vil sædvanligvis forudsætte, at blanketten  

 mindst indeholder de samme oplysninger som direktoratets blanket, og at  

 blanketten ikke er vanskeligere at bruge og udfylde end direktoratets  

 blanket.
En godkendelse kan ikke begrænses til en bestemt afdeling af en  

 decentral a-kasse.
Godkendelsen vil forudsætte, at blanketterne skal  

 bruges af alle a-kassens afdelinger.
Dette gælder dog ikke i  

 tilfælde, hvor en a-kasses afdelinger har hvert sit specielle faglige  

 område.
 Til § 10.Ikrafttræden m.v.
 Cirkulære af 19. marts 1986 om arbejdsgiverdokumentation i  

 forbindelse med optagelse og udbetaling af dagpenge/efterløn til  

 lønarbejdende musikere og artister ophæves.
 Arbejdsgivernes oplysningspligt.
Arbejdsgiverne har pligt til at afgive de oplysninger, der er nævnt  

 i bekendtgørelsen jf. § 91, stk.1 i lov om  

 arbejdsløshedsforsikring m.v.. Undladelse heraf kan medføre  

 bødestraf, jf. § 101, stk. 1 i samme lov.
Der henvises  

 herved til direktoratets bekendtgørelse om arbejdsgiveres pligt til at  

 give oplysninger om løn, beskæftigelse m.v. til brug for  

 administrationen af forsikringssystemet.
