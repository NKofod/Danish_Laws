Betænkning afgivet af Europaudvalget den 23. maj 2007 Betænkning over Forslag til folketingsbeslutning om  

 udarbejdelse af strategi for afvikling af EUs landbrugsstøtte [af Lone Dybkjær (RV) m.fl.] 1. Udvalgsarbejdet Beslutningsforslaget blev fremsat den 16. januar 2007 og var til  

 1. behandling den 19. april 2007. Beslutningsforslaget blev efter 1.  

 behandling  

 henvist til behandling i Europaudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 1 spørgsmål til udenrigsministeren til  

 skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 beslutningsforslaget til  

  

 vedtagelse uændret.
Venstres, Socialdemokratiets, Dansk Folkepartis, Det  

 Konservative Folkepartis, Det Radikale Venstres og Socialistisk Folkepartis  

 medlemmer  

 af udvalget samt  

 Morten  

 Messerschmidt  

 (UFG) indstiller beslutningsforslaget til  

 vedtagelse med følgende bemærkninger: Partierne og  

 Morten  

 Messerschmidt  

 konstaterer, at EUs landbrugspolitik i mange  

 år har udgjort kernen i EU-samarbejdet og samtidig ført til en løbende  

 modernisering af landbrugserhvervet, så det er rustet til en global  

 markedsøkonomi.  

 Partierne og  

 Morten  

 Messerschmidt  

 mener imidlertid, at landbrugspolitikken har visse mangler.
Nu er det på tide  

 at konkretisere, hvordan EUs landbrugspolitik skal bruges til at  

 imødegå  

 fremtidens udfordringer.
 Landbrugspolitikken skal fortsat udgøre de fælles og  

 transparente rammebetingelser for landbruget i EU, og den fælles  

 landbrugspolitik skal være baseret på en ensartet fællesskabsfinansiering.  

 Det  

 er med andre ord vigtigt at sikre, at EU-støtten ikke afløses af nationale  

 støtteordninger, og at der ikke sker en opdeling af det fælles marked.
Partierne og  

 Morten  

 Messerschmidt  

 finder, at en yderligere liberalisering og  

 markedsorientering af den fælles landbrugspolitik er helt nødvendig.  

 EUs  

 budget må gøres mere fremadrettet.
Det betyder, at EU-midlerne på  

 landbrugsområdet eksempelvis hellere skal anvendes på fremadrettet forskning  

 og  

 innovation end på omfattende støtteordninger.
 Partierne og  

 Morten  

 Messerschmidt  

 støtter, at der fra dansk side arbejdes for en  

 reel reduktion og dermed afvikling af såvel den direkte som den indirekte  

 støtte samt en vedvarende øget markedsorientering af den fælles  

 landbrugspolitik,  

 idet der samtidig kan ydes støtte til miljø- og naturarbejde i landbruget,  

 udvikling af bæredygtige produktionsmetoder og produkter samt til initiativer  

 i  

 landdistrikterne.
Det noteres med tilfredshed, at Danmark har besluttet  

 internationalt at forfølge målet øget markedsåbning og afvikling af  

 handelsforvridende landbrugsstøtte i WTO.
Det er en retning, som et flertal i  

 Folketinget bakker op (jf. forespørgselsdebatter de senere år).
Partierne og  

 Morten  

 Messerschmidt  

 bakker op, at regeringens politik skal være at  

 sikre størst mulig indflydelse fra sag til sag, samtidig med at der arbejdes  

 efter den overordnede målsætning om afvikling af landbrugsstøtten på længere  

 sigt.
Det støttes, at regeringen arbejder for, at de reformivrige landes  

 stemmer bruges aktivt til at presse reformdagsordenen frem.
Regeringen  

 opfordres  

 til at optrappe sine bestræbelser i denne retning og melde klart ud til den  

 europæiske offentlighed, at målet er at få landbrugsstøtten afviklet.  

 Regeringen skal samtidig arbejde for at undgå, at reformstemmerne isoleres.
Regeringen vil søge den bredest mulige opbakning i EU-kredsen  

 til at fortsætte og uddybe det reformspor, som den fælles landbrugspolitik  

 har  

 fulgt indtil nu.
Det er derfor vigtigt løbende at afdække reformprocessens  

 afgørende  

 skæringspunkter (»sundhedstjekket« og midtvejsevalueringen af EUs  

 budget),  

 samt hvilke udfordringer og konsekvenser en afvikling af landbrugsstøtten vil  

 aflede,  

 ikke mindst for de medlemslande, som traditionelt ikke deler den danske  

 forhandlingsposition.
Regeringen opfordres til at nedsætte en strategigruppe af  

 eksperter, som skal have til formål at afdække disse spørgsmål.
Sekretariatet  

 for strategigruppen placeres i Fødevareministeriet.
Partierne og  

 Morten  

 Messerschmidt  

 har aftalt, at Fødevareministeriet udarbejder  

 oplæg til organisering af strategigruppens arbejde, herunder inddragelse af  

 eksperterne.
Der udarbejdes en aktivitetsoversigt og tidsplan for arbejdet i  

 strategigruppen.
Det foreslås, at strategigruppen afholder sit første møde i  

 juni måned 2007. Strategigruppens arbejdsform vil være et antal åbne  

 temamøder  

 i løbet af efteråret 2007. Temamøderne vil kunne tage udgangspunkt i notater  

 udarbejdet til strategigruppen.
Temamøderne vil lede op til en international  

 konference i Danmark i begyndelsen af december 2007 med det formål at  

 fastlægge  

 en offensiv strategi for, hvilke initiativer Danmark skal tage for at øge  

 opbakningen i EU til en afvikling af landbrugsstøtten.
Herefter vil der kunne  

 konkluderes på den fremtidige strategi for afvikling af landbrugsstøtten,  

 f.eks. i form af en forespørgselsdebat og en folketingsvedtagelse om emnet.
Enhedslistens medlem af udvalget støtter forslaget om at  

 udarbejde en strategi for afvikling af EUs landbrugsstøtte.
En sådan  

 strategi  

 må indeholde et bud på, hvordan der kan skabes en bæredygtig udvikling i  

 landdistrikterne, herunder en vurdering af, hvilke støtteordninger dette  

 forudsætter.
Vi mener faktisk, at der er brug for at give støtte til en  

 omlægning af det danske landbrug, hvor der kommer meget mere fokus på natur  

 og  

 miljø, meget mere fokus på økologisk omstilling og meget mere fokus på  

 dyrevelfærd.
Enhedslisten er indforstået med, at det i en periode vil koste  

 penge og midler, som skal investeres i en sådan omlægning.
Enhedslisten  

 vurderer, at der på det lidt halvlange sigt vil være en fornuftig økonomisk  

 gevinst  i hvert fald vil der være en miljømæssig gevinst.
Enhedslisten støtter, at Danmark udvikler en strategi for  

 afvikling af EUs landbrugsstøtteordninger, som både baserer sig på,  

 hvad det  

 er, vi skal gøre her i Danmark for at sikre os, at vi får en fornuftig  

 udvikling i landdistrikterne i forbindelse med, at vi afvikler EUs  

 landbrugsstøtte, og også udvikler nogle svar på, hvad det er, der skal til i  

 andre europæiske lande.
For det er da indlysende, at hvis man i nogle  

 europæiske lande kan konstatere, at en direkte afvikling af landbrugsstøtten  

 vil føre til meget, meget store sociale problemer, bliver man jo nødt til at  

 forholde sig til det og være med til at løse de problemer, og dér må vi sige,  

 at med de midler, der er afsat til landbrugsstøtte, er der også gode  

 muligheder  

 for det.
 Det handler om at finde nogle løsninger på  eller nogle  

 modeller for  hvordan man kan sikre en fornuftig udvikling, også i  

 landdistrikter i andre dele af EU, og så i sidste instans selvfølgelig sørge  

 for, at man indretter EU-systemet på en sådan måde, at det ikke virker  

 direkte  

 nedbrydende på mulighederne for at udvikle landbrugsproduktion og  

 landbrugseksport i tredjeverdenslande.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten  

  Messerschmidt (UFG)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Mette Gjerskov (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Siumut, Fólkaflokkurin, Tjóðveldisflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 75 Bilagsnr.
Titel 1 Udkast til tidsplan for udvalgets behandling af B 75 2 1. udkast til betænkning over B 75 3 2. udkast til betænkning over B 75 Oversigt over spørgsmål og svar vedrørende B 75 Spm.nr.
