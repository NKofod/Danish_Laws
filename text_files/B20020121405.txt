Bekendtgørelse om ændring af  

 bekendtgørelse om ikrafttræden af lov nr. 1302 af 20. december  

 2000 om tilskud til visse miljøvenlige lastbiler og fastsættelse  

 af 1. registreringsdato for miljøvenlige lastbiler, der kan få  

 tilskud § 1 I bekendtgørelse nr. 521 af 25. juni 2002 om ikrafttræden af  

 lov nr. 1302 af 20. december 2000 om tilskud til visse miljøvenlige  

 lastbiler og fastsættelse af 1. registreringsdato for  

 miljøvenlige lastbiler, der kan få tilskud, foretages  

 følgende ændringer:
 1. Efter § 2 indsættes:
»§ 2 a.
For registrerede lastbiler, der opfylder kriterierne  

 for automatisk udbetaling af tilskud efter § 2, stk. 1-3, men hvor  

 lastbilerne ikke var tilmeldt motorregisteret den 19. juli 2002, kan der  

 efter ansøgning opnås tilskud.
 Stk. 2. Ansøgning om tilskud i henhold til stk. 1  

 skal indgives til Told- og Skattestyrelsen, Østbanegade 123, 2100  

 København Ø, senest den 31. januar 2003. Ansøgningen  

 skal være bilagt en kopi af køretøjets originale  

 registreringsattest og hvoraf lastbilens Euro-3 status skal fremgå.
 Stk. 3. Der udbetales ikke tilskud vedrørende  

 lastbiler, for hvilke der allerede er udbetalt tilskud i henhold til  

 § 2.
 Stk. 4. Indgives flere ansøgninger vedrørende  

 samme lastbil, for hvilken der kan opnås tilskud efter stk. 1-3,  

 udbetales tilskuddet til den bruger af lastbilen, der ifølge de  

 bilagte kopier af de originale registreringsattester, har været bruger  

 på den dato, der ligger nærmest forud for den 31. januar  

 2003.
 Stk. 5. Told- og Skattestyrelsen træffer  

 afgørelse om udbetaling af tilskud senest den 28. februar 2003.«.
§ 2 Bekendtgørelsen træder i kraft den 1. januar 2003.
