 I § 3 i vedtægterne for rådet for større færdselssikkerhed fastslås det,  

 at rådet samarbejder med et repræsentantskab, bestående af et eller flere  

 medlemmer fra hver politikreds udpeget af politimesteren, med mindre denne  

 selv mener at kunne påtage sig opgaven.
 Samarbejdet mellem politiet og rådet har i mange år i vidt omfang været  

 formidlet gennem disse lokale repræsentanter, der i dag alle er  

 polititjenestemænd.
 Samarbejdet med repræsentanterne har i årenes løb været af stor betydning.  

 For yderligere at forbedre og effektivisere dette samarbejde har rådet  

 drøftet mulighederne for en mere nøjagtig fastlæggelse af principperne for  

 politiets bistand til rådets arbejde, herunder en nærmere beskrivelse af de  

 stedlige repræsentanters status og arbejdsvilkår samt en fastlæggelse af  

 deres arbejdsopgaver for rådet og af deres almindelige politimæssige opgaver.
 I overensstemmelse med en indstilling fra rådet og efter drøftelse i  

 justitsministeriets centrale samarbejdsudvalg for politiet fastsætter  

 justitsministeriet herefter fra den 1. april 1973 følgende retningslinier for  

 politiets bistand til rådet for større færdselssikkerhed:
 1. For hver politikreds udpeger politimesteren  

 (politidirektøren i København) en polititjenestemand til at virke som rådet  

 for større færdelssikkerheds repræsentant i politikredsen og som  

 politikredsens kontaktmand i færdselssikkerhedsspørgsmål.
2. Ved udpegelsen lægges vægt på, om den pågældende er  

 egnet til dette særlige arbejde.
I vurderingen bør indgå, om den pågældende  

 har tilkendegivet eller i praksis vist interesse for  

 færdselssikkerhedsarbejdet.
Udpegelsen gælder for 3 år ad gangen.
Forlængelse  

 kan ske, men der bør forinden indhentes en udtalelse fra rådet for større  

 færdselssikkerhed.
3. Arbejdet som repræsentant og kontaktmand er et led  

 i den pågældendes tjeneste.
Det indebærer følgende opgaver og forpligtelser  

 for den pågældende:
4. Den pågældende holdes orienteret om det øvrige  

 færdselssikkerhedsarbejde i politikredsen.
Ved fastlæggelsen af tjenesten bør  

 der under hensyntagen til arbejdsopgaverne i øvrigt sikres ham rimelige  

 muligheder for og tid til at udføre de nævnte opgaver, om fornødent således  

 at han samarbejder med andre polititjenestemænd eller med kontorpersonale om  

 opgavernes løsning som led i de pågældendes tjeneste.
Arbejdet på dette  

 område må udføres således, at ordenspolitiets ledelse sikres indseende i og  

 kontrol hermed.
 Oplysning om, hvem der er udpeget som rådets repræsentant i politikredsen  

 efter 1. april 1973, bedes indsendt til rådet for større færdselssikkerhed,  

 Valbygårdsvej 62, 2500 Valby, inden den 20. april 1973.
K.
Axel Nielsen /P.
Wiese (Cirkulærskrivelse om politiets samarbejde med rådet for større  

 færdselssikkerhed m.v. (Til politiet)).
