 Resumé  


  

 En brancheforening for limousiner klagede over Færdselsstyrelsens krav om  

 mindst 70% lysgennemgang i bagruder og bageste sideruder i personbiler.  

 Foreningens medlemmer havde ved periodiske eftersyn ikke fået godkendt deres  

 vogne med henvisning til at de ikke overholdt dette krav i de årlige  

 bekendtgørelser om detailforskrifter for køretøjer.
Bekendtgørelsen for årene 1977-83 indeholdt en bestemmelse der  

 tillod tonede forruder hvis der var mindst 70% lysgennemgang.
I  

 bekendtgørelsen  

 fra 1984 blev "forruder" ændret til "ruder", og i  

 bekendtgørelsen for 1992 blev der indsat en bestemmelse om at (også) bagruder  

 og bageste sideruder i personbiler skal have mindst 70% lysgennemgang.
 Færdselsstyrelsen mente at allerede bekendtgørelsen fra 1977  

 indeholdt et forbud mod farvede bag- og sideruder, men ændrede under sagen  

 sin  

 opfattelse til at der først med bekendtgørelsen fra 1984 var hjemmel til at  

 kræve lysgennemgang i andre ruder end forruder.
Ombudsmanden udtalte at der efter almindelige  

 fortolkningsprincipper ikke var hjemmel i bekendtgørelsen fra 1977-83 til at  

 kræve 70% lysgennemgang i bagruder og bageste sideruder.
Ombudsmanden mente  

 heller ikke at ændringen fra "forrude" til "ruder" i 1984  

 kunne udgøre en sådan hjemmel.
 På den baggrund mente ombudsmanden ikke at kravet om minimum 70%  

 lysgennemstrømning i bagruder havde den fornødne hjemmel før ændringen i  

 1992.  

 Ombudsmanden henstillede derfor til Færdselsstyrelsen at praksis vedrørende  

 godkendelse af motorkøretøjer indregistreret før 1. april 1992 blev justeret  

 i  

 overensstemmelse hermed. (J.nr. 1994-2869-514).
Fortolkning af forskrifter om mørke bag- og sideruder i biler I breve af 8. og 21. december  

 1994 og 6. januar 1995 klagede A til mig over Færdselsstyrelsens afgørelser  

 vedrørende  

 krav om lysgennemgang i bagruder og bageste sideruder i limousinebiler.
 I anledning af klagen har jeg  

 indhentet udtalelser af 28. februar 1995 og 9. maj 1995 fra  

 Færdselsstyrelsen.  

 Jeg har endvidere haft sagens akter til gennemsyn.
 Det fremgår af sagen at A i  

 brev af 28. juni 1994 skrev følgende til Færdselsstyrelsen:
 "Flere af foreningens  

 medlemmer har henvendt sig til mig i anledning af, at de ved periodisk syn  

 har  

 fået besked om, at deres vogne ikke kan godkendes, fordi vognene ikke  

 overholder et krav i 'Detailforskrifter for Køretøjer 1994', side 154, der  

 lyder:
Bagrude og bageste sideruder  

 skal have mindst 70% lysgennemgang.
Bestemmelsen gælder også for ruder med  

 solfilter i form af påsprøjtet eller påklæbet film.
I den anledning skal jeg tillade  

 mig at bede Dem om at meddele mig hvornår denne bestemmelse første gang stod  

 i  

 'Detailforskrifter for Køretøjer'." I brev dateret 18. juni (skal  

 formentlig være 18. juli) 1994 skrev brancheforeningen bl.a. følgende:
 "Jeg vil anslå at ca. en  

 trediedel af de godt 50 limousiner, der er i Danmark, er forsynet med mørkt  

 tonede ruder bag i vognen.
Da jeg ikke har fået oplyst  

 hvornår bestemmelsen om mørke ruder bag i vognen er optaget i  

 'Detailforskrifter' vil jeg i det følgende gå ud fra, at bestemmelsen er  

 indført  

 før limousinerne blev godkendt til erhvervsmæssig persontransport med de  

 farvede vinduer.
Jeg har fået oplyst, at man tidligere ved godkendelse af  

 'personbil M1' har taget let på den ovennævnte regel og at man nu har  

 opstrammet håndhævelsen på baggrund af en 'Meddelelse om køretøjers  

 indretning'  

 fra Færdselssikkerhedsafdelingen dateret den 15.02.93 som igen er et resultat  

 af at man har observeret et stigende antal personbiler M1 med tonede ruder.
Limousiner er som andre  

 hyrevogne omfattet af reglerne om periodisk syn.
Som det fremgår af det  

 ovennævnte har selve godkendelsen til erhvervsmæssig persontransport været  

 særdeles grundig, omhyggelig og tidskrævende.
Ved det periodiske syn lægges  

 vægten på det sikkerhedsmæssige (specielt bremser, styretøj og lygter).
 Det er min opfattelse at den  

 første, omfattende, undersøgelse resulterer i en godkendelse, der er en  

 såkaldt  

 'begunstigende forvaltningsakt'. Ifølge dansk forvaltningsret skal der ske en  

 kraftig ændring i faktiske forhold før en sådan forvaltningsakt kan trækkes  

 tilbage. ('Annulleres').
At en myndighed beslutter at  

 håndhæve en ret uvæsentlig detalje i 'Detailforskrifter for Motorkøretøjer',  

 som man ikke tidligere har håndhævet, medfører ikke, at forvaltningsakten kan  

 annulleres, der skal langt stærkere grunde til." I brev af 19. juli 1994 skrev  

 Færdselsstyrelsen bl.a. følgende til A:
 "Færdselsstyrelsen kan i  

 den anledning oplyse, at Detailforskrifter for Køretøjer, der blev udsendt 1.  

 gang i 1977, i pkt. 10.03.004(4) indeholdt en bestemmelse, der tillod, at  

 køretøj kan være forsynet med forrude, der ved fremstillingen er svagt farvet  

 over hele arealet og/eller kraftigt farvet i et smalt felt foroven, såfremt  

 ruden tillader mere end 70% af det indfaldende lys at passere inden for det  

 normale synsfelt.
 På dette tidspunkt var der  

 ikke eksplicit taget stilling til, i hvilket omfang andre ruder kunne være  

 farvede, idet der ikke havde vist sig behov herfor.
I Detailforskrifter for  

 Køretøjer 1984 blev bestemmelsen i pkt. 10.03.004(4) ud fra en logisk  

 vurdering  

 ændret til ikke blot at omfatte forruder, men til at omfatte alle ruder i et  

 køretøj.
Den ændrede bestemmelse er ikke markeret som en skærpelse og er  

 således opfattet som en lempelse i forhold til tidligere regler.
 I Detailforskrifter for  

 Køretøjer 1992 blev denne bestemmelse ophævet som generel bestemmelse og  

 blev,  

 hvad angår bagrude og bageste sideruder, erstattet af en bestemmelse i pkt.  

 10.03.021(5), der alene omfatter personbil M1, og hvoraf fremgår, at bagrude  

 og  

 bageste sideruder skal have mindst 70% lysgennemgang.
 På baggrund af en række  

 forespørgsler blev det i 1993 i pkt. 10.03.021(5) præciseret, at bestemmelsen  

 også gælder for ruder med solfilter i form af påsprøjtet eller påklæbet film.
 Det er derfor  

 Færdselsstyrelsens opfattelse, at pkt. 10.03.021(5) i Detailforskrifter for  

 Køretøjer 1994 har været indeholdt i Detailforskrifter for Køretøjer, siden  

 disse blev udsendt 1. gang i 1977.
Den endelige afgørelse af  

 spørgsmålet henhører dog under domstolene." I brev af 28. juli 1994 til A  

 skrev Færdselsstyrelsen videre følgende:
"Færdselsstyrelsen skal  

 hertil meddele, at den af Typegodkendelsessektionen udstedte  

 godkendelseserklæring har til formål at dokumentere, at det pågældende  

 køretøj  

 opfylder betingelserne for at blive godkendt til hyrekørsel, se således også  

 Ministeriet for offentlige arbejders bekendtgørelse nr. 87 af 10. marts 1980  

 om  

 særlige krav til hyrevogne med senere ændringer.
Kopi af bekendtgørelsen  

 vedlægges  

 til orientering.
Køretøjet bliver ved udstedelse af godkendelseserklæringen  

 erklæret egnet til hyrekørsel.
Køretøjet skal derefter, som  

 sket, stille til registreringssyn hos Statens Bilinspektion, hvor det skal  

 kontrolleres, at køretøjet opfylder gældende bestemmelser i Detailforskrifter  

 for Køretøjer.
Ved de senere periodiske syn skal Statens Bilinspektion  

 kontrollere, at køretøjet er i sikkerhedsmæssig forsvarlig stand, og at  

 køretøjet opfylder Detailforskrifter for Køretøjer.
Det er på den baggrund  

 Færdselsstyrelsens opfattelse, at Statens Bilinspektion ikke er afskåret fra  

 at  

 kræve, at de pågældende køretøjer opfylder bestemmelserne i Detailforskrifter  

 for Køretøjer, inden de godkendes.
Færdselsstyrelsen kan således ikke  

 imødekomme (A)'s anmodning.
 Færdselsstyrelsen skal i  

 øvrigt henlede (A)'s opmærksomhed på, at der ikke er tale om en  

 tilbagekaldelse  

 af den af Typegodkendelsessektionen udstedte godkendelseserklæring, idet  

 køretøjerne stadig i princippet er egnede til hyrekørsel.
Denne afgørelse kan efter §  

 3, stk. 1, i Bekendtgørelse nr. 215 af 22. marts 1994 om henlæggelse af  

 beføjelser til Færdselsstyrelsen ikke indbringes for trafikministeren.
I  

 medfør  

 af bekendtgørelsens § 4, stk. 2, kan trafikministeren dog bestemme, at en  

 afgørelse, der efter førnævnte bestemmelse ikke kan indbringes for  

 ministeren,  

 skal kunne indbringes for denne.
Hvis De ønsker en vurdering  

 af, om denne afgørelse findes at burde kunne indbringes for ministeren, skal  

 De  

 rette henvendelse til: Trafikministeren, Frederiksholms Kanal  

 27 F, 1220 København K." I brev af 4. oktober 1994  

 rettede A henvendelse til trafikministeren.
Foreningen anførte bl.a.  

 følgende:
"Yderligere skal det  

 fremføres, at en grund til at bilinspektionerne ikke har reageret overfor de  

 farvede ruder kan være at de, i overensstemmelse med Detailforskrifter for  

 motorkøretøjer, godkender massevis af biler med farvede bag- og bageste  

 sideruder.
Fire af de limousinevogne, der er 'kommet i klemme' er  

 karosserimæssigt identiske med vogne, der er indregistreret som (små) busser  

 og som varevogne og hvis de er det må de gerne have farvede bag- og  

 sideruder.  

 Om disse vogne, såkaldte 'vans', er indregistreret som limousine eller bus  

 (d.v.s. med 9 pladser i vognen eller med 10 eller flere pladser i vognen)  

 afhænger af om armlænet bag i vognen fjernes eller ej.
Hvis det fjernes er  

 der  

 i de fleste 'vans' (teoretisk) plads til 4 på bagsædet.
Hvis der er armlæn er  

 der kun (teoretisk) plads til tre på bagsædet.
Der er selvfølgeligt bedre  

 udsyn  

 gennem en rude, der er klar end en rude, der er mørk, men hvis man i  

 færdselsstyrelsen mener, at det er forsvarligt at have farvede vinduer i en  

 bil med 10 pladser eller mere, mener vi ikke at man med føje kan påstå, at  

 det  

 er mindre forsvarligt at køre med et identisk køretøj blot fordi det er  

 indregistreret til færre passagerer.
Der er således, efter (A)'s opfattelse,  

 ikke nogen færdselssikkerhedsmæssige, konkrete hensyn, der taler mod  

 udstedelsen  

 af en dispensation." Den 17. november 1994 skrev  

 trafikministeren bl.a. følgende til A:
 "Færdselsstyrelsen, som  

 i anledning af Deres henvendelse er blevet bedt om en udtalelse, henholder  

 sig  

 til sin tidligere afgørelse.
 Afgørelser, som i medfør af  

 Trafikministeriets bekendtgørelse nr. 215 af 22. marts 1994 er henlagt til  

 Færdselsstyrelsen, kan hverken indbringes for højere administrativ myndighed  

 eller for trafikministeren, medmindre ministeren træffer særlig beslutning  

 herom.
 Jeg har i dette tilfælde ikke  

 fundet grundlag for at træffe en sådan beslutning.
 Færdselsstyrelsen har  

 imidlertid ikke taget stilling til spørgsmålet om et eventuelt  

 erstatningsansvar for Statens Bilinspektion i forbindelse med denne styrelses  

 godkendelser af køretøjerne ved registreringssynet.
Såfremt Deres medlemmer  

 finder, at Færdselsstyrelsens afgørelse giver dem grundlag for at rejse et  

 krav  

 om erstatning, må jeg henvise dem til at rette henvendelse til Statens  

 Bilinspektion/Færdselsstyrelsen herom." I A's breve til mig i  

 december 1994 og januar 1995 er bl.a. anført følgende:
 (Brev af 21. december 1994):
"Detailforskrifter for  

 motorkøretøjer er  

  

 udarbejdet af  

  

 Færdselssikkerhedsafdelingen (Nu: Færdselsstyrelsen) og Statens  

 Bilinspektion,  

 som har godkendt bilerne, er  

  

 en del af  

  

 Færdselssikkerhedsafdelingen.
Da Statens Bilinspektion gennem de sidste 20 år  

 har godkendt limousiner over hele landet med mørke bag og bageste sideruder  

 må  

 det antages at Statens Bilinspektion betragter detailforskrifterne som  

 vejledende - eller der må være en anden forklaring.
3) I dag har jeg derfor talt  

 med den ledende bilinspektør i (X), hr. (B). Bilinspektøren oplyste, at det  

 er  

 hans opfattelse (som altså ikke er den samme som Færdselsstyrelsens) at det  

 indtil 1992, hvor den nugældende regel blev indføjet i detailforskrifterne,  

 var  

 et fortolkningsspørgsmål om der var regler for andet end  

  

 for  

  

 ruder og  

  

 forreste  

  

 sideruder.
Bilinspektørerne mente  

  

 ikke  

  

 ,  

 at der var sådanne regler og om bag- og sideruder var for mørke til at man  

 fandt det forsvarligt blev derfor besluttet ud fra et skøn.
Derfor har man i  

 hele landet godkendt limousiner med mørke bag- og bageste sideruder." (Brev af 6. januar 1995):
 "Jeg har i anden anledning  

 talt med den ledende bilinspektør ved bilinspektionen i (Y). (Den ene af de  

 to  

 bilinspektioner i (X).
Bilinspektøren, (C), oplyste,  

 at det er hans opfattelse, at der ikke tidligere har været regler for bag- og  

 bageste sideruder.
Han var derfor af den mening at der er tale om lovgivning  

 med tilbagevirkende kraft og derfor har han, da bilinspektionerne af  

 Færdselsstyrelsen fik besked på at nægte fortsat godkendelse til biler med  

 mørke bag- og sideruder, foreslået Færdselsstyrelsen at man gav dispensation  

 til allerede registrerede biler eftersom man ikke tidligere ved nye krav i  

 bekendtgørelsen har givet regler der også skulle gælde allerede registrerede  

 biler.
Færdselsstyrelsens jurister havde sagt nej til hans forslag 'da det er  

 Færdselsstyrelsens juristers opfattelse at der allerede før 1992 var regler  

 om  

 mørke bag- og bageste sideruder'. Da Færdselsstyrelsen er hans overordnede  

 myndighed var han nødt til at nægte godkendelse ved periodesyn og  

 ejerskiftesyn.
Bilinspektør (C)'s  

 oplysninger overrasker mig ikke.
De svarer nøje til hvad den ledende  

 bilinspektør i (X), hr. (B), har oplyst. (Se min skr. til Dem af 8. december  

 1994).
Det er min opfattelse, at  

 hvis landets bilinspektører, i mange år, indtil 1992 hvor bestemmelsen blev  

 indført, har fortolket detailforskrifter for motorkøretøjer således at man  

 ikke mente at der i bekendtgørelsen var regler for bag- og bageste sideruder,  

 så kan juristerne i Færdselsstyrelsen ikke nu, ved en ny og meget  

 'ordkløverisk' fortolkning af de gamle detailforskrifter, til skade for  

 borgerne komme til et andet resultat og pålægge bilinspektørerne at  

 administrere efter denne nye fortolkning." I udtalelsen af 28. februar  

 1995 har Færdselsstyrelsen bl.a. anført følgende:
 "2. Om de generelle  

 regler på området kan det oplyses, at når et køretøj ønskes anvendt til  

 hyrekørsel, skal det være standardtypegodkendt til hyrekørsel eller være  

 fundet egnet til hyrekørsel ved standardtypegodkendelse, jf. § 9, stk. 1, i  

 Ministeriet for offentlige arbejders bekendtgørelse nr. 401 af 14. september  

 1979 om hyrekørsel.
I forbindelse med udstedelse  

 af en standardtypegodkendelse bliver det undersøgt, om det pågældende køretøj  

 opfylder betingelserne for at blive godkendt til hyrekørsel, jf.
Ministeriet  

 for offentlige arbejders bekendtgørelse nr. 87 af 10. marts 1980 om særlige  

 krav til hyrevogne.
Der er tale om tekniske krav til indretningen, bl.a.  

 opmåles afstanden fra sæde til loft, afstand mellem for- og bagsæderyglæn  

 m.v.  

 Køretøjet bliver ved udstedelse af godkendelseserklæring erklæret egnet til  

 hyrekørsel.
Udover de nævnte krav skal  

 køretøjet ligeledes opfylde bestemmelserne i Detailforskrifter for Køretøjer  

 (DfK), som er en bekendtgørelse udstedt med hjemmel i § 68, stk. 1 og § 118,  

 stk. 5 i færdselsloven.
DfK indeholder krav til køretøjers indretning og  

 udstyr.
I følge anordning nr. 160 af 27. april 1977 er DfK undtaget fra  

 offentliggørelse i Lovtidende.
Færdselsstyrelsen kan om DfK  

 oplyse, at disse, hvor ikke andet er bestemt i reglerne, er afhængige af,  

 hvornår køretøjet første gang er registreret.
Dette fremgår af indledningen  

 til  

 DfK.
Det er Statens Bilinspektion,  

 der skal kontrollere, om køretøjet opfylder gældende bestemmelser i DfK, og  

 dette sker i forbindelse med et registreringssyn.
Dette syn tager ca. 20  

 minutter.
Hyrevognen skal herefter til periodisk syn hvert år, og i den  

 forbindelse skal Statens Bilinspektion kontrollere, at køretøjet er i  

 sikkerhedsmæssig forsvarlig stand, og at køretøjet opfylder Detailforskrifter  

 for Køretøjer.
Et periodisk syn varer ca. 20 minutter.
 For alle køretøjer, uanset  

 første registreringsdato, gælder den almindelige bestemmelse i færdselslovens  

 §  

 67, stk. 1, hvorefter køretøjer skal være således indrettet, at det kan  

 benyttes uden fare og ulempe for andre, samt skade for vejen.
Færdselslovens § 67 har bl.a.  

 været benyttet som hjemmelsbestemmelse til udstedelse af Justitsministeriets  

 cirkulæreskrivelse af 2. april 1982 om solpersienner og rullegardintyper.
Det  

 fremgår af denne cirkulæreskrivelse, at færdselsloven ikke er overholdt,  

 såfremt brugen af påbudt indvendigt førerspejl vanskeliggøres som følge af  

 visse solpersienne- og rullegardintyper til personbiler.
Cirkulæreskrivelsen  

 er  

 gældende for alle køretøjer, uanset hvornår de er registreret første gang.  

 Det  

 skal dog bemærkes, at der ikke i cirkulæreskrivelsen findes en fast  

 grænseværdi, som f.eks. 70 % lysgennemgang, men der er tale om en konkret  

 vurdering af førerens udsyn.
 For så vidt angår køretøjer,  

 der er registreret  

  

 før den 1. april  

 1977,  

  

 gælder endvidere Justitsministeriets bekendtgørelse om køretøjers  

 indretning og udstyr (udstyrs-bekendtgørelsen) fra 1955, der blev udstedt med  

 hjemmel i færdselsloven, hvor det af § 8 fremgår, at en motorvogn skal være  

 således indrettet, at føreren har det fornødne udsyn fremad og til siderne.
Hvad angår køretøjer, der er  

 registreret  

  

 efter den 1. april 1977  

  

 ,  

 kan det oplyses, at det fremgik af det første sæt Detailforskrifter for  

 Køretøjer (DfK) fra 1. april 1977 afsnit 10.03.004(4), at et køretøj kan være  

 forsynet med  

  

 forruder,  

  

 der ved  

 fremstillingen er svagt farvet over hele arealet og/eller kraftigt farvet i  

 et  

 smalt felt foroven, såfremt ruderne tillader mere end 70% af det indfaldne  

 lys  

 at passere.
Detailforskrifterne fra 1977 indeholdt ingen specifikke regler om  

 lysgennemgang gennem bagruder og sideruder, idet der ikke havde vist sig  

 behov  

 derfor.
 Fra den  

  

 1. april 1984  

  

 blev bestemmelserne om ruder i DfK ændret således, at  

 det fremgik af bestemmelsen, at 'køretøjer kan være forsynet med  

  

 ruder,  

  

 der ved fremstillingen er svagt  

 farvede over hele arealet og/eller kraftigt farvet i et smalt felt foroven,  

 såfremt  

  

 ruderne  

  

 tillader mere end 70  

 % af det indfaldne lys at passere inden for det normale synsfelt'. Denne  

 ændring er hidtil af Færdselsstyrelsen blevet betragtet som en præcisering i  

 forhold til tidligere, idet de hidtidige regler blev fortolket således, at  

 også  

 sideruder og bagruder kunne være tonede i samme grad som forruderne.
Fra den  

  

 1. april 1992  

  

 blev den generelle bestemmelse om ruder i DfK  

 redaktionelt splittet op, og det fremgår af DfK fra 1992 afsnit 10.03.003, at  

 'forrude og forreste siderude (180 graders synsfelt) i motordrevet køretøj  

 skal  

 have mindst 70% lysgennemgang inden for det normale synsfelt'. I sammenhæng  

 hermed fremgår endvidere, at for så vidt angår almindelige personbiler gælder  

 også, at 'bagrude og bageste sideruder skal have mindst 70% lysgennemgang'.  

 Denne regel betyder, at alle køretøjer skal have minimum 70 % lysgennemgang  

 forrest i bilen, samt at kun personbiler er forpligtet til ligeledes at have  

 minimum 70 % lysgennemgang i bilens bageste ruder.
Med ændringen blev det  

 lovligt for f.eks. varebiler at have mørke bagruder og bageste sideruder,  

 svarende til, at det i forvejen var tilladt at have varebiler uden bagruder  

 og  

 bageste sideruder.
Grunden til, at der er  

 forskellige regler for varebiler henholdsvis personbiler er, at de enkelte  

 køretøjskategorier har forskellige anvendelsesformål.
En varebil er pr.  

 definition en bil, der er indrettet til og benyttes til godsbefordring og  

 allerede af den grund vil udsynsmulighederne bagud i en varebil, enten på  

 grund  

 af gods eller fordi varerummet ikke er forsynet med ruder, være væsentligt  

 forringet i forhold til en personbil.
Det anses derfor som en nødvendighed  

 under hensyn til køretøjets anvendelsesformål, at udsynet er forringet, og  

 derfor accepteres det, efter princippet om det mindre i det mere, at  

 varebiler  

 kan være forsynet med mørke ruder.
Det overordnede hensyn er dog stadig  

 hensynet til færdselssikkerheden og dermed ønsket om at begrænse brugen af  

 mørke ruder mest muligt.
Dette er baggrunden for, at man ikke tillader, at en  

 meget større gruppe af biler, nemlig personbilerne, kan køre med mørke ruder.
 3. Den ovenfor nævnte  

 opfattelse af reglerne, herunder opfattelsen af, at regelændringen den 1.  

 april  

 1984 alene skulle betragtes som en præcisering af de hidtidige regler, er i  

 overensstemmelse med den opfattelse af regelsættet som Færdselsstyrelsen gav  

 udtryk for i sit brev af 19. juli 1994 til (A).
 4. I nærværende sag er der  

 tale om, at Statens Bilinspektion tidligere har godkendt, at de pågældende  

 biler er forsynet med mørke ruder.
 I anledning af Folketingets  

 Ombudsmands henvendelse har Færdselsstyrelsen foretaget en fornyet gennemgang  

 af sagen og i den sammenhæng foretaget en fornyet vurdering af rækkevidden af  

 de regelændringer, der er sket i perioden.
Færdselsstyrelsen finder  

 herefter fortsat, at for så vidt angår de personbiler, der er registreret  

 første  

  

 gang efter 1. april 1984  

  

 , er  

 det ikke lovligt at have bagrude og bageste sideruder med mindre end 70 %  

 lysgennemgang, hvilket fremgår af DfK.
Det skal i den forbindelse fremhæves,  

 at ordet  

  

 ruder  

  

 er at betragte som en  

 fællesbetegnelse for samtlige ruder, dvs. forruder, sideruder og bagruder.
 Færdselsstyrelsen er  

 ligeledes fortsat af den opfattelse, for så vidt angår køretøjer der er  

 registreret første gang  

  

 efter 1. april  

 1984  

  

 , at det er berettiget, at Statens Bilinspektion i dag nægter at  

 godkende de pågældende køretøjer, før ruderne er bragt i forskriftsmæssig  

 stand.
Dette gælder, uanset at  

 Statens Bilinspektion tidligere - ved forkert regelanvendelse - har godkendt  

 de  

 pågældende køretøjer.
Færdselsstyrelsen har således fundet, at de hensyn til  

 færdselssikkerheden, der er tilgodeset ved DfK's krav til lysgennemgang, i  

 denne sammenhæng må tillægges større vægt end borgerens forventning, som  

 Statens Bilinspektion kan have skabt, til fortsat opretholdelse af en  

 (ulovlig)  

 tilstand.
 Hvad angår de køretøjer, der  

 er registreret første gang  

  

 før 1. april  

 1984  

  

 , var der som nævnt ikke fastsat specifikke bestemmelser om  

 lysgennemgang gennem bagruder og sideruder.
 Efter den fornyede vurdering  

 af regelgrundlaget på området finder Færdselsstyrelsen det tvivlsomt, om  

 ændringen i 1984 - således som det var lagt til grund ved Færdselsstyrelsens  

 afgørelse af 19. juli 1994 - alene kan tages som udtryk for en præcisering af  

 de hidtidige regler, eller om den indebar en skærpelse af reglerne.
 Under hensyn til denne tvivl  

 er Færdselsstyrelsen af den opfattelse, at Statens Bilinspektions afgørelse  

 om  

 godkendelse kun kan omgøres, i relation til ønsket om fornyet godkendelse,  

 såfremt afgørelsen klart tilsidesætter de hensyn, der fremgår af  

 færdselslovens  

 § 67, stk. 1, således at køretøjet ikke kan benyttes uden fare og ulempe for  

 andre, og derfor udgør en væsentlig fare for færdselssikkerheden.
 Færdselsstyrelsen vil på  

 denne baggrund orientere Statens Bilinspektion om, at for køretøjer  

 indregistreret før den 1. april 1984 skal der udøves et konkret skøn ved  

 vurdering af rudernes betydning for førerens udsyn.
 Det medfører, at de  

 køretøjer, der er registreret første gang  

  

 før  

 den 1. april 1984  

  

 , og som hidtil har været godkendt med mørke ruder, kun  

 undtagelsesvis vil blive nægtet godkendelse".
 Som kommentar hertil har A i  

 brev af 2. april 1995 bl.a. anført følgende:
"Færdselsstyrelsen  

 argumenterer for at der er forskellige regler for i øvrigt identiske van's  

 når  

 de anvendes til varetransport og persontransport.
Færdselsstyrelsen undlader  

 ganske at kommentere foreningens tidligere fremsatte oplysninger: Der er  

 mange,  

 mange vans, der ikke er indregistreret til varetransport men til 'buskørsel'  

 og 'privat buskørsel' d.v.s. til kørsel med over 9 passagerer.
Grunden er  

 selvfølgelig den meget lave stykafgift, der indtil for nyligt var på biler,  

 der  

 blev indregistreret til at transportere mere end 9 passagerer. 'Busserne' må  

 gerne have mørke bag- og sideruder.
Den eneste forskel på de 3 van's, der  

 anvendes i limousinebranchen og 'busserne' er at 'busserne' har fået fjernet  

 armlænene på bageste sæderække således at det ved en opmåling er blevet  

 godkendt at der kan sidde fire, og ikke tre, personer ved siden af hinanden  

 bag  

 i vognen. 'Det overordnede hensyn til færdselssikkerheden' synes således,  

 mærkeligt nok, kun at spille en rolle for Færdselsstyrelsen når en van er  

 indregistreret til at befordre MINDRE end 9 passagerer - hvis argumentationen  

 skulle tages alvorligt måtte man tro, at det var vigtigere at transportere  

 mere end 9 passagerer sikkert end mindre end 9." Færdselsstyrelsen har i  

 udtalelsen af 9. maj 1995 bl.a. anført følgende:
"(A) anfører i sit brev  

 af 2. april 1995, at mange van's er registreret til 'buskørsel' og 'privat  

 buskørsel', og at dette kan lade sig gøre, fordi ejeren har fjernet armlæn på  

 den bageste række sæder, således at der er plads til 9 passagerer.
Det  

 fremgår  

 af brevet, at sådanne køretøjer gerne må have mørke bagruder og bageste  

 sideruder, og foreningen stiller sig undrende overfor, at der gælder  

 lempeligere regler for køretøjer, der er indrettet til transport af flere  

 personer.
Hvad angår muligheden for at  

 omdanne hyrevogne til busser, kan Færdselsstyrelsen oplyse, at visse  

 hyrevogne  

 er opbygget på basis af samme karosseri som en lille bus (personbil M2). I  

 henhold til DfK afsnit 1.03 er en personbil M1 en bil, der er indrettet til  

 at  

 benyttes til befordring af højst 9 personer, føreren medregnet.
En personbil  

 M2  

 er en bil, der er indrettet til befordring af mere end 9 personer, føreren  

 medregnet, og som har en tilladt totalvægt på ikke over  

 5.000 kg.
Denne opdeling i M1 og M2  

 er i overensstemmelse med EU-direktiver på området.
Det er således alene  

 indretningen af køretøjet, der er bestemmende for, om det skal registreres  

 som  

 en M1 eller M2 og dermed bestemmende for, hvilke regler køretøjet skal  

 opfylde.
I Detailforskrifter for  

 Køretøjer stilles der forskellige tekniske krav til de forskellige  

 køretøjskategorier,  

 og kravene er udformet under hensyntagen både til færdselssikkerheden og til  

 de  

 forskellige formål, hvormed køretøjet skal benyttes.
For nærmere detaljeret  

 gennemgang af baggrunden for udformning af forskellige bestemmelser henvises  

 i  

 øvrigt til Færdselsstyrelsens brev af 28. februar 1995, side 3, sidste  

 afsnit.
En personbil M2 er som nævnt  

 pr. definition indrettet til befordring af mere end 9 personer.
Det betyder,  

 at  

 de køretøjer, der falder ind under denne kategori, er helt små busser til 10  

 personer, men også busser i mellemstørrelsen er omfattet.
Især i de større  

 busser er førerens udsyn direkte bagud og skråt bagud ofte meget begrænset  

 bl.a. på grund af passagersæder, der er anbragt på et højere niveau end  

 førersædet og kabineadskillelsen bag førerpladsen.
Disse forhold er bl.a.  

 begrundelsen for, at bestemmelserne om ruder og udsyn i personbil M2, ligesom  

 for varebiler, forudsætter at føreren alene har udsyn bagud via påbudte  

 førerspejle.
Det skal i den forbindelse bemærkes, at der for disse køretøjer  

 -  

 i modsætning til personbil M1 - derfor ikke er krav om indvendigt førerspejl,  

 men alene krav om udvendige førerspejle monteret på hver side af køretøjet.
Konsekvensen af et sådant  

 system er, at køretøjer, der teknisk ligger på grænsen mellem 2 klasser, i  

 princippet kan benyttes i begge køretøjsklasser, afhængig af hvordan  

 køretøjet  

 indrettes.
At to næsten identiske køretøjer skal bedømmes efter forskellige  

 regler, er således en konsekvens af, at reglerne af administrative hensyn er  

 opdelt  

 i køretøjsklasser, og at der gælder forskellige regler for de enkelte  

 klasser.
Færdselsstyrelsen kan til  

 Ombudsmandens orientering oplyse, at der i øjeblikket behandles en sag i  

 Færdselsstyrelsen, hvor Opel har fået en EU-godkendelse til et køretøj, der  

 er  

 forsynet med mørk bagrude.
Da der er tale om en EU-godkendelse har  

 Færdselsstyrelsen været nødsaget til at acceptere dette køretøj, selv om det  

 er  

 Færdselsstyrelsens opfattelse, at godkendelsen er i strid med direktiverne om  

 spejle og ruder.
Færdselsstyrelsen agter derfor at rejse sagen over for de  

 involverede godkendende myndigheder og eventuelt Kommissionen, i  

 overensstemmelse med EU-reglerne om løsning af fortolkningsproblemer." Ombudsmandens udtalelse "I medfør af § 68, stk.  

 1, i færdselsloven (hovedlov nr. 287 af 10. juni 1976, nu lovbek. nr. 735 af  

 24. august 1992 med senere ændringer) har justitsministeren, senere  

 trafikministeren, siden 1977 årligt udstedt Bekendtgørelse om  

 detailforskrifter  

 for køretøjers indretning og udstyr (DfK). Bekendtgørelsen er - ved kongelig  

 anordning nr. 160 af 1977 - fritaget for kundgørelse i Lovtidende.
De for denne sag centrale  

 bestemmelser er i de årlige bekendtgørelser placeret under hovedpkt. 10.03  

 med  

 overskriften 'UDSYN, RUDER MV.' DfK fra 1977 indeholder bl.a.  

 følgende bestemmelser:
'  

  

 10.03.001  

 GENERELLE BESTEMMELSER (1) Køretøj skal være således  

 indrettet, at der fra førerpladsen er fornødent, direkte udsyn fremad og til  

 siderne.
 ...
10.03.004  

 SOLSKÆRME, SOLFILTRE  

 M.
V.
 (1) ...
 (2) ...
 (3) Forrude og forreste  

 sideruder må ikke være forsynet med solfilter i form af påsprøjtede eller  

 påklæbede film, der helt eller delvis dækker ruden.
(4) Køretøj kan være forsynet  

 med forrude, der ved fremstillingen er svagt farvet over hele arealet  

 og/eller  

 kraftigt farvet i et smalt felt foroven, såfremt ruden tillader mere end 70 %  

 af det indfaldende lys at passere inden for det normale synsfelt.' De tilsvarende bestemmelser i  

 DfK fra 1984 er sålydende:
'  

  

 10.03.001  

 GENERELLE BESTEMMELSER (1) Motordrevet køretøj skal  

 være således indrettet, at der fra førerpladsen er fornødent, direkte udsyn  

 fremad og til siderne.
 ...
10.03.004  

 SOLSKÆRME, SOLFILTRE  

 M.
V.
 (1) ...
 (2) ...
 (3) Forrude og forreste  

 sideruder i motordrevet køretøj må ikke være forsynet med solfilter i form af  

 påsprøjtede eller påklæbede film, der helt eller delvis dækker ruden.
(4) Køretøj kan være forsynet  

 med ruder, der ved fremstillingen er svagt farvet over hele arealet og/eller  

 kraftigt farvet i et smalt felt foroven, såfremt ruderne tillader mere end 70  

 % af det indfaldende lys at passere inden for det normale synsfelt.' I DfK 1984 er - under punkt  

 10.03.004 (4) - således 'forrude' ændret til 'ruder'. I øvrigt er  

 bestemmelserne identiske.
 DfK 1992 (og 1993) indeholder  

 bl.a. følgende bestemmelser:
'  

  

 10.03.001  

 GENERELLE BESTEMMELSER (1) Motordrevet køretøj skal  

 være således indrettet, at der fra førerpladsen er fornødent, direkte udsyn  

 fremad og til siderne.
 ...
10.03.003  

 RUDER (1) ...
 (2) ...
(3) Forrude og forreste  

 siderude (180o  

 synsfelt) i motordrevet køretøj skal have mindst 70%  

 lysgennemgang inden for det normale synsfelt.' 10.03.004  

 SOLSKÆRME, SOLFILTRE  

 MV.
 (1) ...
 (2) ...
 (3) Forrude og forreste  

 sideruder i motordrevet køretøj må ikke være forsynet med solfilter i form af  

 påsprøjtede eller påklæbede film, der helt eller delvis dækker ruden.
 ...
10.03.021  

 PERSONBIL M  

 1 (1) ...
 (2) ...
 (3) ...
 (4) ...
(5) Bagrude og bageste  

 sideruder skal have mindst 70% lysgennemgang.' Fra 1992 er der således sket  

 en opdeling af bestemmelsen med særlige regler for personbiler M  

 1  

 (indrettet til  

 befordring af højst ni personer). I de tidligere bekendtgørelser har reglerne  

 om udsyn, ruder mv. været ens for alle køretøjer.
 Bestemmelserne om krav til  

 udsyn fra et motordrevet køretøj er begrundet i hensynet til  

 færdselssikkerheden.  

 Såvel i udstyrsbekendtgørelsen fra 1955 som i de årlige bekendtgørelser om  

 detailforskrifter for køretøjer siden 1977 har der været en generel  

 bestemmelse om at et motorkøretøj skal være indrettet således at føreren har  

 det nødvendige udsyn fremad og til siderne, jf. således den generelle  

 bestemmelse i de årlige bekendtgørelsers pkt. 10.03.001.
 Færdselssikkerhedsmæssige  

 hensyn kan også begrunde krav om udsyn gennem bagrude og bageste sideruder.  

 Sagen giver mig imidlertid anledning til at bemærke det - efter min  

 opfattelse  

 - åbenbare: at der er langt væsentligere færdselssikkerhedsmæssige hensyn  

 knyttet til kravet om udsyn forud og til siderne end til (eventuelle) krav om  

 udsyn gennem bagrude og bageste sideruder.
Bekendtgørelserne fra 1977-83 I detailforskrifterne fra  

 1977-83 er det - for alle køretøjer - bestemt at forruden kan være farvet  

 hvis  

 den tillader mere end 70% lysgennemgang.
Som jeg må forstå Færdselsstyrelsens  

 bemærkninger i sagen (i brevet af 19. juli 1994 til Dem og i udtalelsen til  

 mig  

 af 28. februar 1995), har det oprindeligt været styrelsens opfattelse at  

 bestemmelsen (i pkt. 10.03.004 (4)) var udtryk for en fravigelse - lempelse -  

 fra et udgangspunkt om at alle ruder skulle have fuldstændig (100%)  

 lysgennemgang.
Retsstillingen skulle herefter være den at kun forruder måtte  

 have reduceret lysgennemgang.
Jeg henviser til styrelsens bemærkninger i  

 brevet  

 af 19. juli 1994 (ovenfor, s. 3) om at ændringen fra 'forrude' til 'ruder'  

 blev opfattet som en lempelse i forhold til de tidligere regler.
Jeg bemærker  

 hertil at et krav om at alle ruder som udgangspunkt skal have fuldstændig  

 (100%) lysgennemgang, efter min opfattelse ville være af en sådan  

 (indgribende)  

 karakter at det ville forudsætte en udtrykkelig (skreven) regel.
 I udtalelsen af 28. februar  

 1995 har Færdselsstyrelsen justeret sin beskrivelse af sin hidtidige  

 opfattelse af retstilstanden til at 1984-ændringen ikke indebar en  

  

 lempelse  

  

 , men en  

  

 præcisering  

  

 af de hidtidige regler der 'blev fortolket således, at  

 også sideruder og bagruder kunne være tonede i samme grad som forruderne'.  

 Jeg  

 bemærker at dette ikke er 'i overensstemmelse med den opfattelse af  

 regelsættet  

 som Færdselsstyrelsen giver udtryk for i sit brev af 19. juli 1994...', jf.  

 udtalelsen af 28. februar 1995, pkt. 3.
For så vidt angår bagruder og  

 bageste sideruder, er det imidlertid min opfattelse at der ved anvendelse af  

 almindelige fortolkningsprincipper hverken er støtte for at nå til det  

 resultat at kun forruder overhovedet måtte være farvede (skærpende  

 modsætningsslutning),  

 eller til det resultat at bagruder og bageste sideruder  

  

 (kun)  

  

 måtte være farvede i samme omfang som forruder  

 (analogislutning): Det afgørende færdselssikkerhedsmæssige hensyn der fremgår  

 af den generelle bestemmelse i punkt 10.03.001, er at sikre udsyn gennem det  

 '180o  

 synsfelt'. Bestemmelsen om begrænsningen (til 70% lysgennemgang)  

 i forruder varetager dette hensyn.
Udsyn gennem bagrude og bageste sideruder  

 har ikke en betydning for færdselssikkerheden af samme styrke.
På den  

 baggrund  

 og når bestemmelsen som her udtrykkeligt kun vedrører forruder, må en  

 sædvanlig  

 modsætningsslutning efter min opfattelse føre til at der ikke i  

 bekendtgørelserne  

 fra 1977-83 har været hjemmel til at kræve 70% lysgennemgang i bagrude og  

 bageste sideruder.
Jeg bemærker at det for så vidt angår forreste sideruder  

 (som heller ikke er nævnt i bestemmelsen), forekommer mere nærliggende at  

 foretage  

 en analogislutning.
Dette spørgsmål har jeg dog ikke fundet anledning til at  

 vurdere nærmere.
Bekendtgørelserne fra 1984-91 I DfK for 1984 blev bestemmelsen i pkt. 10.03.004 (4)  

 ændret således at 'forrude' blev erstattet af 'ruder'. På grund af den  

 uklarhed  

 der har været om opfattelsen af bestemmelsen, er det efter min mening  

 vanskeligt at udlede hvad der var hensigten med ændringen i 1984. Jeg  

 henviser  

 til at Færdselsstyrelsen har overvejet om der var tale om henholdsvis en  

 lempelse, en præcisering eller en skærpelse af reglerne.
Jeg er enig med Færdselsstyrelsen i at ordet 'ruder'  

 efter en almindelig sproglig forståelse må betragtes som omfattende samtlige  

 ruder i et motorkøretøj.
Som reglerne  

  

 før  

  

 1. april 1984 efter min opfattelse må forstås, jf. ovenfor, er der efter  

 ordlyden tale om en skærpelse af reglerne.
Dette har dog tilsyneladende ikke  

 oprindeligt  

 bevidst været tilsigtet, jf. det Færdselsstyrelsen har anført i brev af 19.  

 juli 1994 om at den ændrede bestemmelse 'ikke (er) markeret som en  

 skærpelse'.
Hvis det har været hensigten at bestemmelsen (i pkt.  

 10.03.004 (4)) skulle omfatte alle ruder, ville dette bl.a. have den - mindre  

 forståelige - konsekvens at der var et krav om mindst 70% lysgennemgang  

 gennem  

 bagruder og bageste sideruder, mens det var tilladt at de samme ruder helt  

 eller delvis var dækket af solfilter.
Jeg henviser til at bestemmelsen i pkt.  

 10.03.004 (3) om solfiltre alene vedrører forruder og forreste sideruder.
Først med DfK fra 1992 blev der indført særlige regler  

 om udsyn fra personbiler (M  

 1  

 ). I DfK fra 1984 var disse bestemmelser således ens for alle  

 køretøjer.
Som anført af Færdselsstyrelsen i udtalelsen af 28. februar 1995  

 (i  

 det afsnit der er citeret ovenfor, s. 8 øverst) er det tilladt at have  

 varebiler uden bagruder og bageste sideruder.
Hvis bestemmelsen i DfK 1984,  

 pkt. 10.03.004 (4), skal forstås som omfattende alle ruder, har det således  

 den  

 - endnu mindre forståelige - konsekvens at det var ulovligt for f.eks.  

 varebiler at have farvede bag- og bageste sideruder, men lovligt slet ikke at  

 have bag- og bageste sideruder.
På baggrund af oplysningerne i sagen må jeg lægge til  

 grund at Statens Bilinspektion i perioden fra 1. april 1984 indtil ændringen  

 af  

 DfK i 1992 i meget vidt omfang (muligvis i samtlige tilfælde) har godkendt  

 personbiler (limousiner) med bagruder med mindre end 70% lysgennemgang.
Jeg  

 henviser herunder bl.a. til Deres breve til mig af 21. december 1994 og 6.  

 januar 1995 med oplysningerne fra de to bilinspektører.
Disse breve har været  

 forelagt Færdselsstyrelsen.
Jeg må således lægge til grund at bestemmelserne  

 om minimalt 70% lysgennemgang i perioden indtil DfK 1992 faktisk ikke er  

 blevet anvendt på bagruder og bageste sideruder.
Færdselsstyrelsens opfattelse  

 af at kravet om 70% lysgennemgang med DfK for 1984 gjaldt for alle ruder,  

 støttes alene på ændring af ordlyden af bestemmelsen (fra 'forrude' til  

 'ruder'). Baggrunden for ændringen er ikke klar.
Ud fra de forhold der er  

 fremhævet ovenfor (b-e), mener jeg derimod at Færdselsstyrelsens  

 retsopfattelse  

 ikke kan opretholdes, og at et krav om min. 70% lysgennemgang også i bag- og  

 bageste sideruder ikke har haft fornøden hjemmel i bekendtgørelsen om  

 detailforskrifter for motorkøretøjer før ændringen i 1992.
 Jeg har gjort  

 Færdselsstyrelsen bekendt med min opfattelse og henstillet til styrelsen at  

 praksis vedrørende godkendelse af motorkøretøjer indregistreret før 1. april  

 1992 justeres i overensstemmelse hermed.
..." Færdselsstyrelsen orienterede  

 mig senere om at styrelsen havde udfærdiget en meddelelse om køretøjers  

 indretning og udstyr, hvoraf fremgår hvorledes køretøjer indregistreret før  

 1.  

 april 1992 og forsynet med mørke ruder for fremtiden skal behandles i  

 forbindelse med syn.
