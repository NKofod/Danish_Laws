Landsskatteretskendelse vedr. momsgrundlag.
Udbetaling af  

 bankgaranti for lejers misligholdelse af lejeaftale.
 Klagen skyldes, at regionen ved opgørelsen af K/S As (herefter  

 benævnt kommanditselskabet) momstilsvar for 3. kvartal 2002 har medregnet en  

 udbetalt garanti til den udgående afgift.
Landsskatterettens afgørelse Regionens afgørelse ændres.
Sagens oplysninger Kommanditselskabet, der er frivilligt  

 momsregistreret for udlejning af fast ejendom, har udlejet ejendommen Xl B  

 ApS.  

 Af lejekontraktens punkt 3 og 6 fremgår bl.a. følgende:
3. Ikrafttræden og ophør Lejemålet træder i kraft den 01.04.1999.
 Lejemålet kan fra begge parters side  

 skriftligt opsiges af en af parterne med 6 måneders forudgående varsel til  

 fraflytning den 1. i en måned.
 Opsigelse vil  

 kunne finde sted i overensstemmelse med den  

 til enhver tid gældende lejelovgivnings regler herom, idet lejer dog tidligst  

 kan opsige lejemålet 5 år efter lejemålets ikrafttræden, og udlejer tidligst  

 12  

 år efter lejemålets ikrafttræden.
6. Depositum Til sikkerhed for lejers forpligtelser i  

 henhold til nærværende kontrakt betaler lejer ved kontraktens underskrift et  

 beløb svarende til 6 måneders leje som almindeligt depositum.
 Som erstatning for depositum kan lejer  

 vælge at stille en uigenkaldelig, tidsubegrænset, uopsigelig  

 anfordringsgaranti  

 fra et af udlejer godkendt pengeinstitut svarende til 6 måneders leje.  

 Bankgarantien  

 tjener til sikkerhed for lejers overholdelse af samtlige forpligtelser i  

 henhold til nærværende kontrakt.
 I henhold til lejekontraktens punkt 6  

 stillede B ApS en garanti på 973.125 kr.
Kommanditselskabet har oplyst, at B ApS  

 fraflyttede lejemålet den 1. juni 2002 uden at opsige lejemålet.
B ApS, der  

 på  

 dette tidspunkt blev erklæret konkurs, har ikke betalt husleje for juni måned  

 2002 og frem.
Som følge af B ApS misligholdelse af  

 lejekontrakten ophævede kommanditselskabet i brev af 21. juli 2002 lejemålet,  

 således at B ApS skulle aflevere lejemålet i kontraktmæssig stand senest den  

 7.  

 august 2002. B ApS blev endvidere anmodet om at indbetale i alt 1.966.398,46  

 kr. senest den 5. august 2002. Kravet udgjordes af husleje, aconto varme og  

 driftsudgifter samt moms for juni og juli måned 2002, i alt 490.350,26 kr.,  

 hvoraf moms udgjorde 98.070,06 kr., samt 1.471.050,70 kr. for perioden august  

 2002  januar 2003, begge inkl., svarende til 6 måneders husleje m.v.  

 med  

 tillæg af moms.
For juni måned 2002 havde kommanditselskabet endvidere  

 beregnet  

 sig et påkravsgebyr på 4.997,50 kr.
 Ligeledes den 21. juli 2002 anmodede  

 kommanditselskabet den garantistillende bank om udbetaling af garantien.  

 Anmodningen  

 var vedlagt kopi af kommanditselskabets brev af 21. juli 2002 til B ApS,  

 hvori  

 lejemålet blev ophævet, idet der i anmodningen blev henvist til den heri  

 foretagne opgørelse af kommanditselskabets krav mod B ApS.
 Garantien blev udbetalt til  

 kommanditselskabet den 1. august 2002.
 Kommanditselskabet har ikke angivet moms  

 af garantibeløbet.
Regionens afgørelse Regionen har ved opgørelsen af  

 kommanditselskabets momstilsvar for 3. kvartal 2002 forhøjet den udgående  

 afgift  

 med 194.625 kr., idet den udbetalte garanti er anset for en momspligtig  

 ydelse.  

 Forhøjelsen er opgjort som 20 % af garantibeløbet på 973.125 kr.
 Bankgarantien er stillet som erstatning  

 for depositum ved lejekontraktens underskrift.
Deposita skal medtages i momsgrundlaget,  

 hvorimod sikkerhedsstillelser ikke påvirker momsgrundlaget, så længe  

 sikkerhedsstillelsen ikke kræves udbetalt.
Da bankgarantien er udbetalt til  

 kommanditselskabet, må det modsætningsvis konkluderes, at bankgarantien skal  

 medtages i momsgrundlaget, jf. momslovens § 27, stk. 2, nr. 3.
 Den udbetalte bankgaranti kan ikke anses  

 for en momsfri erstatning.
Kommanditselskabets påstand og  

 argumenter Kommanditselskabets repræsentant har  

 fremsat principal påstand om, at kommanditselskabets momstilsvar for 3.  

 kvartal  

 2002 skal nedsættes med 194.625 kr., samt subsidiær påstand om, at  

 kommanditselskabets momstilsvar for 3. kvartal 2002 skal nedsættes med et  

 mindre beløb end 194.625 kr.
Til støtte for den principale påstand  

 har repræsentanten anført, at kommanditselskabet ikke har leveret en ydelse  

 mod  

 vederlag til B ApS fra 1. juni 2002, idet B ApS på grund af konkurs havde  

 forladt  

 lejemålet pr. dette tidspunkt.
Da der således ikke er leveret en ydelse mod  

 vederlag, er den udbetalte bankgaranti en momsfri erstatning for, at  

 lejemålet  

 fraflyttes før tid, jf. momslovens § 4, stk. 1, samt momsnævnets afgørelse  

 gengivet i TfS 1994.80.
Repræsentanten har til støtte for den  

 subsidiære påstand anført, at kommanditselskabet ikke har leveret en ydelse  

 mod  

 vederlag til B ApS fra 7. august 2002, hvor kurator skulle aflevere lejemålet  

 i  

 kontraktmæssig stand.
Fra dette tidspunkt har hverken B ApS under konkurs  

 eller  

 kurator haft råderet over lejemålet.
 Bankgarantien blev udbetalt, fordi  

 lejeren ikke kunne overholde forpligtelsen i lejekontrakten om, at lejemålet  

 er  

 uopsigeligt i 5 år, og subsidiært også fordi der ikke er betalt husleje.
 Erstatningen for at fraflytte lejemålet  

 før uopsigelighedsperioden er i dette tilfælde lig bankgarantien, idet det  

 vil  

 være formålsløst at anlægge en erstatningssag mod den konkursramte lejer.
 Endvidere er depositummet i form af  

 garantistillelsen ikke omfattet af momslovens § 27, stk. 2, nr. 3, vedrørende  

 tilslutningsafgifter m.v., idet der er forskel på et depositum og en  

 tilslutningsafgift.
 En tilslutningsafgift skal betales for  

 at opnå ret til noget og tilbagebetales ikke, når leveringen ophører.  

 Tilslutningsafgiften er altså betaling for at få en levering.
Et depositum er en sikkerhedsstillelse,  

 og beløbet tilhører den, der stiller depositummet.
Der er derfor ikke  

 nødvendigvis tale om en betaling, medmindre den, der har depositummet i sin  

 varetægt, har krav på at få det udbetalt.
Depositum i forbindelse med lejemål  

 bliver tilbagebetalt til lejer, hvis betingelserne herfor er opfyldt.
Hvis  

 betingelserne i lejekontrakten ikke er overholdt, kan depositummet tilfalde  

 udlejer på visse betingelser.
Told- og Skattestyrelsens udtalelse Told- og Skattestyrelsen har indstillet  

 den påklagede afgørelse stadfæstet, idet den udbetalte bankgaranti må anses  

 for  

 omfattet af momslovens § 27, stk. 2, nr. 3. Under henvisning til lejelovens §  

 95, stk. 1, kan lejeperioden først anses for ophørt på det tidspunkt, hvor  

 lejeren senest skulle fraflytte ved sædvanlig varsling af lejemålets ophør.
Landsskatterettens bemærkninger og  

 begrundelse Det lægges til grund, at B ApS  

 misligholdt den indgåede lejeaftale, og at kommanditselskabet som følge heraf  

 var berettiget til at hæve lejeaftalen, således at B ApS skulle fraflytte  

 lejemålet senest den 7. august 2002. Det lægges endvidere til grund, at  

 kommanditselskabet som følge af misligholdelsen havde et krav mod B ApS  

 svarende  

 til det i brevet af 21. juli 2001 opgjorte beløb.
 Da B ApS indtil den 7. august 2002 havde  

 rådighed over lejemålet, må den del af garantibeløbet, der kan henføres til  

 leje for perioden fra 1. juni 2002 til 7. august 2002 anses som momspligtig,  

 idet denne del af garantibeløbet må anses som vederlag for levering af en  

 ydelse til B ApS, jf. momslovens § 4.
Den resterende del af det af  

 kommanditselskabet i brevet 21. juli 2002 opgjorte krav må derimod anses som  

 en  

 erstatning, der ikke kan anses som vederlag for en levering af en ydelse til  

 B  

 ApS, jf. herved også SKM2003.271.TSS.
Den del af garantibeløbet, der kan  

 henføres til denne erstatning, må derfor anses som momsfri.
 Det er herved uden betydning, at B ApS i  

 henhold til erhvervslejelovens § 71, stk. 1, er forpligtet til at betale leje  

 m.v. for tiden, indtil B ApS kunne flytte med aftalt varsel, idet denne  

 bestemmelse er udtryk for en objektiveret beregning af den erstatning, som B  

 ApS skal betale til kommanditselskabet som følge af misligholdelsen af  

 lejeaftalen.
Kommanditselskabets krav over for B ApS  

 blev i brevet af 21. juli 2002 opgjort til i alt 1.966.398,46 kr., medens det  

 udbetalte garantibeløb alene udgjorde 973.125 kr.
Det lægges til grund, at  

 kommanditselskabet ikke har modtaget yderligere beløb fra B ApS i anledning  

 af  

 B ApS misligholdelse af lejeaftalen.
Da garantibeløbet således ikke  

 dækkede  

 kommanditselskabets fulde krav, må der foretages en forholdsmæssig fordeling  

 af  

 garantibeløbet på henholdsvis den momspligtige del og den momsfrie del af  

 kravet.
 Den momspligtige del af kravet kan  

 opgøres til 490.350,26 kr. udgørende leje m.v. for juni og juli måned med  

 tillæg af 57.207,53 kr. for en forholdsmæssig del af august måned (7/30),  

 eller  

 i alt 547.557,79 kr.
Den del af kommanditselskabets krav, der  

 i overensstemmelse med ovenstående må anses som en erstatning, er af  

 kommanditselskabet opgjort som 6 måneders leje m.v. med tillæg af moms.
Da  

 erstatningen er momsfri, kan opgørelsen af kommanditselskabets krav på dette  

 punkt ikke tiltrædes.
Den momsfrie erstatning må i stedet opgøres som 5  

 måneders  

 husleje m.v. uden moms eller 980.700,50 kr. med tillæg af en forholdsmæssig  

 andel på 23/30 af den månedlige leje (vedrørende august måned) 150.374,08 kr.  

 samt det for juni måned opkrævede påkravsgebyr på 4.997,50 kr., eller i alt  

 1.136.072,08.
 Med den udbetalte garanti på 973.125 kr.  

 fik kommanditselskabet dækning for 57,8 % af det således opgjorte samlede  

 krav  

 over for B ApS. 57,8 % af den momspligtige del af kravet udgør 316.488,40  

 kr.,  

 hvoraf 63.297,68 kr. er moms.
 Det af regionen opgjorte momstilsvar  

 nedsættes derfor til 63.297,68 kr., og kommanditselskabets subsidiære påstand  

 tages derfor til følge.
