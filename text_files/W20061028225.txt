Medlem  

 dømt for bedrageri over for a-kassen - dog for et lidt mindre beløb end det  

 tilbagebetalingsbeløb som a-kassen havde opgjort - ankenævnet genoptog sagen  

 men fastholdt afgørelsen om svig Arbejdsmarkedets Ankenævn tiltrådte på møde den 7.  

 april 2005 Arbejdsdirektoratets afgørelse om, at X skulle have en effektiv  

 karantæne  

 på 962 timer for svig over for Y a-kasse.
 X blev således som følge af tilbagebetalingsbeløbets  

 størrelse pålagt arbejdsløshedsfor-sikringslovens maksimale karantæne for  

 svig.
 Ankenævnet lagde ved afgørelsen uprøvet til grund, at X  

 som følge af svig uretmæssigt havde modtaget 123.938 kr. fra a-kassen.
 Retten i Z har den 4. september 2006 afsagt dom om, at X  

 har gjort sig skyldig i bedrageri over for a-kassen.
 Ankenævnet har på møde den 7. december 2006 taget  

 stilling til, om dommen giver grundlag for at genoptage Xs sag om svig.
A F G Ø R E L S E Ankenævnet finder, at der er grundlag for at genoptage  

 sagen.
 Ankenævnet finder ikke grundlag for at ændre afgørelsen  

 om, at X havde begået svig over for a-kassen, og at hun derfor skulle have en  

 effektiv karantæne på 962 timer.
 Ankenævnet fastholder således den afgørelse, der blev truffet  

 på mødet den 7. april 2005.
B E G R  

 U N D E L S E Ankenævnet har vurderet, at det forhold, at X den 4. september  

 2006 blev dømt for bedrageri over for a-kassen, er en væsentlig ny oplysning,  

 der giver grundlag for at genoptage sagen.
 Ankenævnet har herefter vurderet, at der ikke i  

 forbindelse med dommen er fremkommet væsentlige nye oplysninger, der kan  

 medføre en ændring af afgørelsen om, at X skal have en effektiv karantæne på  

 962 timer for at have begået svig over for a-kassen.
 Ankenævnet har herved lagt vægt på, at X blev dømt for  

 bedrageri over for a-kassen for et beløb på 114.591,11 kr.
 Ankenævnet er opmærksom på, at X er dømt for bedrageri  

 for et mindre beløb, end det beløb som nævnet lagde til grund ved udmålingen  

 af  

 karantænen for svig, men finder ikke at dette forhold kan føre til et andet  

 resultat.
 Ankenævnet har i den forbindelse lagt vægt på, at et  

 tilbagebetalingsbeløb på 114.591,11 kr. også udløser lovens maksimale  

 karantæne  

 for svig på 962 timer.
 Der henvises herved til, at sanktionen for svig  

 beregnes ved at omregne tilbagebetalings-beløbet til et antal timer.  

 Beregningen foretages ved at dividere tilbagebetalingsbeløbet med  

 omregningssatsen på konstateringstidspunktet (i dette tilfælde 157,17 kr.)  

 Den  

 effektive karantæne fastsættes herefter til 3,5 gange det beregnede timetal.  

 Karantænen kan dog maksimalt være på 962 timer.
 Ankenævnet skal gøre opmærksom på, at det er a-kassen,  

 der som 1. instans skal tage stilling til, om dommen giver grundlag for at  

 nedsætte tilbagebetalingsbeløbet.
