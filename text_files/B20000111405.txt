Bekendtgørelse om individuel  

 støtte til elever på folkehøjskoler, husholdningsskoler  

 og håndarbejdsskoler I medfør af § 37, stk. 2, i lov nr. 479 af 31. maj 2000  

 om folkehøjskoler, efterskoler, husholdningsskoler og  

 håndarbejdsskoler (frie kostskoler) og § 7 A, stk. 2, nr. 8,  

 jf. § 7, stk. 3, i skattekontrolloven, jf. lovbekendtgørelse  

 nr. 858 af 13. september 2000, fastsættes:
 § 1. Støtten ydes efter skolens  

 individuelle vurdering af den enkelte elevs behov for en nedsættelse af  

 egenbetalingen, jf. lovens § 15, stk. 2.
 Stk. 2. Støttens maksimale beløb afhænger  

 af reglerne om mindste egenbetaling, jf. lovens § 11, stk. 2 og  

 3.
 § 2. I forbindelse med meddelelse af tilsagn om  

 individuel støtte underretter skolen eleven om reglerne for  

 skattepligt af elevstøtte.
 § 3. Skolen indberetter til Told- og  

 Skattestyrelsen for hver elev størrelsen af ydet individuel  

 støtte efter Undervisningsministeriets anvisning.
 § 4. Det på finansloven fastsatte  

 beløb til individuel støtte fordeles til skolerne efter  

 årselevtal på kurser af mindst 2 ugers varighed efter  

 principperne i lovens § 22. Skolen indsætter beløbet  

 på særskilt konto i et pengeinstitut.
§ 5. Skolen kan opspare ikke forbrugte  

 beløb til brug i følgende finansår.
Eventuelt opsparede  

 beløb indsættes på særskilt konto, jf. § 4.  

 Indestående, herunder renter, anvendes til individuel  

 støtte.
 § 6. Bekendtgørelsen træder i kraft den 1. januar  

 2001.
