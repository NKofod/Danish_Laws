 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til produktionsgartner.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Fællesudvalg for Gartneri.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om 1.  

 skoleperiode og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 produktionsgartner inden for det valgte speciale.
 Uddannelsens varighed og struktur m.v.
 § 4.  Uddannelsen varer 3 år og 8 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.  

 2. skoleperiode er på 20 uger eller opdelt i 2 gange 10 uger.
§ 5.  Skoleundervisningen inkl. 1. skoleperiode varer  

 60 uger.
Skoleundervisning veksler med praktikuddannelse som vist i figuren  

 og som anført nedenfor:
-------------------------------------------------------------------- ----- P Praktik ----- Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i  

 produktionsgartneruddannelsen:
 Stk. 2.  Elever, som kan dokumentere teoretisk eller  

 praktisk erfaring inden for jordbrugsområdet, kan efter ansøgning fritages  

 for dele af produktionsgartneruddannelsen i overensstemmelse med § 7 i  

 hovedbekendtgørelsen.
 Stk. 3.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede produktionsgartner kan  

 selvstændigt varetage et arbejdsområde på erhvervsuddannelsesniveau efter  

 givne instruktioner og udføre alle de arbejdsprocesser, der normalt  

 forekommer inden for den branche, som specialet retter sig mod, på en  

 arbejdsteknisk korrekt og sikkerhedsmæssigt forsvarlig måde.
Uddannelsen  

 bidrager endvidere til den uddannedes personlige udvikling og forståelse af  

 samfundet og dets udvikling samt til at give den uddannede grundlag for  

 efter- og videreuddannelse.
 Stk. 2.  Den uddannede i specialet planteskolegartner  

 kan redegøre for og udføre de vigtigste discipliner på  

 erhvervsuddannelsesniveau inden for plantekendskab og planteskoledrift.
 Stk. 3.  Den uddannede i specialet frilandsgartner kan  

 redegøre for og udføre de vigtigste discipliner på erhvervsuddannelsesniveau  

 inden for frilandsplanter og frilandsteknik.
 Stk. 4.  Den uddannede i specialet frugt- og bæravler  

 kan redegøre for og udføre de vigtigste discipliner på  

 erhvervsuddannelsesniveau inden for plantagedrift og tilskæring af frugttræer  

 og buske.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer, herunder at give eleverne forudsætninger for at  

 varetage de funktioner uddannelsen tager sigte på.
Undervisningen skal  

 samtidig give forudsætninger for at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevernes personlige udvikling og forståelse af  

 samfundet og dets udvikling.
 § 9.  Skoleundervisningen efter 1. skoleperiode varer  

 40 uger og omfatter grundfag, områdefag, specialefag og valgfag med følgende  

 fordeling på skoleperioder og vejledende uddannelsestid i uger:
-------------------------------------------------------------------- Stk. 2.  Mål, og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag bortset fra stk. 3.
Stk. 3.  Grundfaget arbejdsmarkedsforhold har følgende  

 delmål og øvrige rammer for indhold af 2. skoleperiode: Eleven skal Der tages udgangspunkt i elevens situation herunder erfaringer som elev på  

 en arbejdsplads.
Undervisningen skal tilgodese såvel enkelte emneområder som  

 sammenhængen mellem disse og skal sikre, at eleven opnår indsigt i  

 forskellige organisationsforhold såvel på den enkelte arbejdsplads som i  

 samfundet som helhed.
Eleven skal opnå en forståelse af, hvordan disse  

 forhold har ændret sig i takt med udviklingen i produktionsformerne.
 Stk. 4.  Skolen fastsætter inden for rammerne i §§ 10-11  

 i overensstemmelse med § 15 i hovedbekendtgørelsen det nærmere indhold af  

 undervisningen.
 § 10.  Undervisningen i områdefag har følgende mål og  

 øvrige rammer for indholdet:
Eleven skal kunne redegøre for næringsstoffers og vands betydning for  

 planternes vækst, for anvendelse af gødninger for at dække planternes  

 næringsstofbehov, samt for forhold vedrørende fremskaffelse af vand i  

 passende kvalitet.
Undervisningen foregår ved teoretisk indlæring og  

 praktiske øvelser på skole og ved virksomhedsbesøg.
Eleven skal kunne anvende almindeligt forekommende håndværktøj og  

 redskaber, motortrukne redskaber, maskiner og køretøjer samt kunne håndtere  

 disse fagteknisk og ergonomisk korrekt.
Undervisningen omfatter følgende  

 discipliner:
 Eleven skal opnå kendskab til og forståelse af de arbejdsfunktioner, der  

 er knyttet til gartneridriften, og efter instruktion selvstændigt kunne  

 udføre de almindeligste af disse fagligt og sikkerhedsmæssigt korrekt.
Eleven skal opnå kendskab til, hvorledes nye forædlinger fremkommer og  

 nyhedsbeskyttes, samt kunne identificere og navngive planter.
Endvidere skal  

 eleven opnå kendskab til kulturens elementære dyrknings- og  

 håndteringsforhold.
Undervisningen omfatter følgende discipliner:
Eleven skal kunne give forslag til en begrundet diagnose ved iagttagelse  

 af skadevoldere og kunne give begrundet forslag til forebyggelse mod og  

 bekæmpelse af disse.
Endvidere skal eleven gennem en generel gennemgang af  

 pesticiders anvendelse og tekniske forhold omkring sprøjtning og andre  

 udbringningsmetoder opnå viden om og færdighed i at udføre de elementære  

 plantebeskyttelsesforanstaltninger, der forekommer i gartneriet.
Eleven skal kunne bestå den i henhold til færdselslovens § 62 krævede  

 prøve for opnåelse af kørekort til traktor.
Undervisningen omfatter følgende  

 discipliner:
 § 11.  Undervisningen i specialefag inden for  

 specialet planteskolegartner har følgende mål og øvrige rammer for indholdet:
Eleven skal kunne identificere og benævne planter samt opnå et sådant  

 kendskab til væsentlige planteskolekulturer, at eleven kan angive  

 grundtrækkene i et dyrkningsprogram.
Undervisningen indeholder følgende  

 disciplin:
Identifikation og navngivning: Eleven skal kunne identificere og  

 navngive planter og kunne placere dem i det botaniske system.
Endvidere skal  

 eleven kunne redegøre for og kunne bruge internationale regler for  

 navngivning af frøkilder og kloner, sorter, varieteter og underarter.
Endelig  

 skal eleven kunne angive grundtrækkene i et dyrkningsprogram for de  

 almindeligste planteskolekulturer.
Eleven skal opnå et bredt kendskab til planteskolers driftsformer og  

 forskellige formeringsmetoder (containerkulturer, markkulturer og  

 væksthuskulturer) og kunne redegøre for de forhold, der må tages hensyn til  

 ved etablering af en containerplads og for kulturforhold, der har betydning  

 for planternes væksthastighed, udvikling og form samt muligheder for at  

 regulere disse.
Endvidere skal eleven kunne indrette bede og vandingssystem  

 til containerpladsen, kunne klargøre et jordstykke til en kultur og  

 selvstændigt udføre de arbejdsprocesser, der er nødvendige for at gennemføre  

 kulturen, samt kunne høste og udføre nødvendig produktbehandling.  

 Undervisningen omfatter følgende discipliner:
 Stk. 2.  Undervisningen i specialefag inden for  

 specialet frilandsgartner har følgende mål og øvrige rammer for indhold:
Eleven skal opnå viden om kulturers vækstforhold og fysiologiske forhold,  

 deres klima- og jordbundskrav samt krav til lagerforhold, således at eleven  

 selvstændigt kan angive forslag til og gennemføre formering,  

 kulturetablering, kulturpleje, høst og indlagring af udvalgte  

 grønsagskulturer.
Desuden skal eleven opnå kendskab til sorteringsregler og  

 til afsætningskæden og kunne klargøre et produkt til salg samt opnå kendskab  

 til almindeligt brugte specialmaskiner og anlæg herunder maskiner til  

 kulturetablering, pasning, høst og produktbehandling samt lagringssystemer.  

 Endvidere skal eleven kunne montere, indstille og foretage daglig  

 vedligeholdelse af motor- og traktortrukne maskiner.
Endvidere skal eleven  

 kunne klargøre et jordstykke til en kultur og selvstændigt udføre de  

 arbejdsprocesser, der er nødvendige for at gennemføre en kultur.  

 Undervisningen omfatter følgende discipliner:
Eleven skal opnå kendskab til de specialmaskiner og anlæg, der er  

 almindeligt anvendte i frilandsgartneriet herunder maskiner til  

 kulturetablering, pasning, høst og produktbehandling samt lagringssystemer.  

 Endvidere skal eleven kunne montere, indstille og foretage daglig  

 vedligeholdelse af motor- og traktortrukne maskiner samt kunne indstille og  

 foretage daglig vedligeholdelse af de specialanlæg, der anvendes i  

 frilandsgartneriet.
Endelig skal eleven kunne udføre arbejdet  

 sikkerhedsmæssigt og ergonomisk korrekt.
Undervisningen omfatter følgende  

 discipliner:
 Stk. 3.  Undervisningen i specialefag inden for  

 specialet frugt- og bæravler har følgende mål og indhold:
Eleven skal kunne opstille en beplantningsplan og herefter udvælge areal,  

 foretage opmærkning, læplantning, boring af huller samt plante frugttræer og  

 frugtbuske.
Endvidere skal eleven kunne beskære frugttræer og frugtbuske og  

 opnå kendskab til de almindeligste former for vækstregulering.
Endelig skal  

 eleven kunne udtage bladanalyser, udarbejde forslag til gødningsplan og  

 foretage udbringning af gødning.
Undervisningen omfatter følgende  

 discipliner:
Eleven skal kunne redegøre for grundstammernes funktion og betydning samt  

 hvilke kriterier, en podekvist skal opfylde, og kunne foretage podning og  

 vegetativ formering.
Undervisningen omfatter følgende discipliner:
Eleven skal kunne redegøre for jordbehandlingens betydning for  

 ukrudtsbekæmpelse, jordstruktur og planternes vækstbetingelser og for grund-  

 og strukturforberedningens betydning for planternes vækst og udvikling samt  

 for, hvad der forstås ved fræsning, pløjning, harvning og tromling.
Endvidere  

 skal eleven kunne udføre disse behandlingsmetoder.
Undervisningen omfatter:
Eleven skal kunne redegøre for de vigtigste arbejdsprocesser ved dyrkning  

 af jordbær, kål-, løg- og rodfrugtkultur herunder planteetablering,  

 kulturpleje, høst og forarbejdning og kunne foretage formering og plantning  

 af jordbær med maskine samt kunne foretage såning med maskine.
Undervisningen  

 omfatter følgende discipliner:
Jordbær, Kålkultur, Løgkultur og Rodfrugt: Eleven skal kunne  

 redegøre for de vigtigste arbejdsprocesser ved dyrkningen herunder  

 planteetablering, kulturpleje, høst, opbevaring og forarbejdning.
Ved  

 rodfrugtdyrkning skal eleven desuden kunne foretage maskinsåning.
Eleven skal kunne redegøre for principperne i maskinel høst samt  

 opbygning og funktioner hos de forskellige lagertyper.
Desuden skal eleven  

 kunne foretage plukning og sortering af frugt.
Undervisningen omfatter  

 følgende discipliner:
 Eleven skal opnå kendskab til planlægning og styring af en plantage og de  

 enkelte kulturforløb inden for følgende discipliner:
 Eleven skal kunne opstille plantageplan og markplan for enkeltkulturer og  

 opnå kendskab til produktionsplanlægning samt foretage registrering af kultur  

 og kulturtekniske forhold under et kulturforløb.
Praktikuddannelsen § 12.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 § 13.  Målet med praktikuddannelsen er, at sætte  

 eleven i stand til at udføre de praktiske arbejdsfunktioner som er en  

 forudsætning for opfyldelsen af den samlede målbeskrivelse.
 § 14.  Eleven skal i praktikuddannelsen udføre en  

 produktionsgartners normalt forekommende arbejdsopgaver.
 Stk. 2.  Praktiktiden afvikles i virksomheder godkendt  

 af Det faglige Fællesudvalg for Gartneri.
 Stk. 3.  Praktikuddannelsen og skoleundervisningen skal  

 tilrettelægges således, at eleven sikres beskæftigelse med opnåelse af  

 færdigheder i de arbejdsfunktioner m.v., der har været omfattet af det eller  

 de forudgående og følgende skoleophold i overensstemmelse med skolens  

 undervisningsplan på en sådan måde, at skoleundervisning og praktikuddannelse  

 understøtter og supplerer hinanden på en hensigtsmæssig måde og udgør et  

 sammenhængende forløb.
Lokale retningslinjer vedrørende praktikuddannelsen § 15.  Efter Det faglige Fællesudvalg for Gartneris  

 bestemmelse kan det lokale uddannelsesudvalg fastsætte nærmere vejledende  

 retningslinjer om praktikuddannelsens gennemførelse for skolens elever, jf. §  

 17, stk. 3, i hovedbekendtgørelsen.
Praktikuddannelsens afslutning § 16.  Når praktiktiden i en virksomhed er afsluttet  

 eller afbrydes af et skoleophold, udsteder praktikvirksomheden en  

 praktikerklæring i overensstemmelse med § 24 i hovedbekendtgørelsen.
I  

 erklæringen anføres, om eleven har gennemført praktiktiden i overensstemmelse  

 med praktikreglerne, samt om eleven har særligt behov med hensyn til  

 skoleundervisning.
 Stk. 2.  Det faglige Fællesudvalg for Gartneri  

 udfærdiger i overensstemmelse med § 24, stk. 4, i hovedbekendtgørelsen  

 blanketter til brug for udarbejdelse af praktikerklæringer, jf. stk. 1.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 17.  Ved uddannelsens afslutning udsteder Det  

 faglige Fællesudvalg for Gartneri et uddannelsesbevis til eleven som  

 dokumentation for, at eleven har opnået kompetence som produktionsgartner,  

 jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 18, og afsluttende praktikerklæring er udstedt, jf. § 16.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1.
 Stk. 4.  Det faglige Fællesudvalg for Gartneri opbevarer  

 fortegnelse over udstedte uddannelsesbeviser i 20 år.
Skolebevis § 18.  Når alle skoleperioder er gennemført, udsteder  

 skolen et skolebevis, hvis Stk. 2.  Skolebeviset skal indeholde oplysning om  

 resultatet af skolens samlede bedømmelse.
Skolens samlede bedømmelse er et  

 gennemsnit at samtlige karakterer fra alle skoleperioder omsat til 5-trins  

 skalaen, jf. § 22.
 Stk. 3.  Hvis betingelsen i stk. 1, nr. 1 og 2, ikke er  

 opfyldt, udstedes skolebevis først, når skolen ud fra en samlet bedømmelse  

 vurderer, at eleven, eventuelt efter supplerende undervisning, opfylder  

 målene for skoleundervisningen.
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 21,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 19.  Senest ved afslutningen af sidste skoleperiode  

 udsteder skolen eksamensbevis for de grundfag eller valgfag, som er afsluttet  

 med eksamen.
Hvis et fag ikke er afsluttet med eksamen, giver skolen ved  

 uddannelsens afslutning eleven bevis for den gennemførte undervisning med  

 angivelse af en karakter, som er udtryk for elevens standpunkt.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
Stk. 2.  Formålet med den løbende bedømmelse er at  

 konstatere elevens standpunkt samt at vejlede ved konstateret manglende viden  

 og færdighed.
Bedømmelsen skal give udtryk for, om elevens standpunkt er i  

 overensstemmelse med målene for de enkelte fag.
Bedømmelsen baseres på  

 teoretiske opgaveløsninger, på elevens medvirken i og udbytte af forskellige  

 praktiske opgaver og foretages løbende i alle de fag, der er indeholdt i  

 uddannelsen og i en af eleven udarbejdet tværfaglig projektopgave for derved  

 at give udtryk for en samlet vurdering af eleven.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 18, stk. 1.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om elevens standpunkt ved skoleperiodens afslutning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 18, stk. 1 eller 4, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 22.  Ved karaktergivning i grundfag anvendes  

 13-skalaen, jf. beskrivelsen i bekendtgørelse om eksamensordning for  

 erhvervsuddannelser.
 Stk. 2.  Ved karaktergivning i områdefag og specialefag  

 samt til angivelse af elevens udbytte af den samlede undervisning anvendes  

 følgende karakterskala, idet alene en af de anførte betegnelser uden tal  

 anføres:
Særdeles tilfredsstillende svarende til: 11 og 13 i 13-skalaen Meget tilfredsstillende svarende til: 9 og 10 i 13-skalaen Tilfredsstillende svarende til: 7 og 8 i 13-skalaen Mindre tilfredsstillende svarende til: 6 i 13-skalaen Ikke tilfredsstillende svarende til: 00 - 5 i 13-skalaen.
Afsluttende bedømmelse § 23.  Skolen afholder eksamen i følgende grundfag:
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 4.  For valgfag foretages bedømmelse efter reglerne  

 om disse fag.
Ikrafttrædelses- og overgangsbestemmelser § 24.  Bekendtgørelsen træder i kraft den 1. januar  

 1991.
 Stk. 2.  Elever, der har gennemført efg-basisuddannelsen  

 på jordbrugsområdet efter den 1. januar 1988, er fritaget for 2.  

 skoleperiode.
