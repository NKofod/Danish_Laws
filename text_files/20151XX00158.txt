Skriftlig fremsættelse (20. november 2015) Skatteministeren (Karsten Lauritzen):
 Herved tillader jeg mig for Folketinget at fremsætte:
Forslag til lov om ophævelse af reklameafgiftsloven (Ophævelse af reklameafgiftsloven) (Lovforslag nr.
L 65) Som led i finanslovsaftalen for 2016 er regeringen (V), Dansk Folkeparti, Liberal Alliance og Det Konservative Folkeparti enige om at annullere reklameafgiften.
 Formålet med lovforslaget er  i overensstemmelse med regeringens målsætning om, at det skal være billigere og lettere at drive virksomhed i Danmark  at ophæve reklameafgiften.
Reklameafgiftsloven er siden 2012 blevet mødt af massiv kritik fra de berørte brancher og er blandt andet blevet kritiseret for at påvirke konkurrencen mellem forskellige medier.
Indførelse af afgiften vil medføre tab af danske arbejdspladser og pålægge erhvervslivet en række administrative byrder.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
