Resumé En journalist bad Trafikministeriet om aktindsigt i alle  

 dokumenter vedrørende Havarikommissionen for Civil Luftfart i perioden 1.  

 januar 1996 til 19. januar 2001. Ministeriet gav ham aktindsigt i en konkret  

 sag om kommissionens organisatoriske forhold som ministeriet mente måtte være  

 den relevante sag.
Efterfølgende meddelte ministeriet telefonisk journalisten  

 at han ikke kunne få udleveret en oversigt over ministeriets sager vedrørende  

 havarikommissionen, og at han måtte præcisere de ønskede sager nærmere.
Journalisten fastholdt  

 herefter at han ønskede alle dokumenter vedrørende havarikommissionen i den  

 pågældende periode.
Samtidig bad han om aktindsigt i ministeriets  

 journalplaner.
Ministeriet afslog aktindsigtsbegæringen, også for så vidt  

 angik  

 indsigt i journalplaner, med henvisning til at journalisten ikke havde  

 angivet  

 de dokumenter eller den sag som han ønskede indsigt i.
 I betragtning af den meget  

 bredt formulerede begæring og den lange periode kunne ombudsmanden ikke  

 kritisere at Trafikministeriet havde bedt journalisten om at angive den sag  

 og/eller de dokumenter som han ønskede aktindsigt i.
Ombudsmanden mente dog at  

 Trafikministeriet burde have vejledt journalisten om hvilke typer af sager  

 der  

 var omfattet af de i perioden gældende journalplaner da dette ville give ham  

 mulighed for mere præcist at angive hvilke typer af sager han var  

 interesseret  

 i.
Hvis en sådan vejledning ikke var mulig, mente ombudsmanden at det havde  

 været god forvaltningsskik såfremt ministeriet havde udleveret en sagsliste  

 til  

 journalisten med henblik på at få præciseret og indsnævret  

 aktindsigtsanmodningen, for så vidt sagslisten ikke indeholdt fortrolige  

 oplysninger. (J.nr. 2001-0619-501).
Aktindsigt i dokumenter vedrørende Havarikommissionen for  

 Civil Luftfart.
Identifikation.
Vejledning.
Meroffentlighed i forhold til  

 pressen En journalist, A, klagede til  

 mig over at Trafikministeriet havde meddelt ham afslag på en anmodning om  

 aktindsigt i dokumenter vedrørende Havarikommissionen for Civil Luftfart.
 Det fremgik af sagens akter  

 at A i brev af 19. januar 2001 søgte Trafikministeriet om aktindsigt i alle  

 dokumenter vedrørende Havarikommissionen for Civil Luftfart for perioden fra  

 1.  

 januar 1996 til 19. januar 2001. A anførte at han først og fremmest ønskede  

 aktindsigt i journal- og aktlister med henblik på en eventuel gennemgang af  

 sagerne i ministeriet.
I brev af 24. januar 2001  

 meddelte Trafikministeriet A aktindsigt i en enkelt sag vedrørende  

 Havarikommissionen for Civil Luftfarts organisatoriske forhold.
Ministeriet  

 skrev i den forbindelse følgende:
 Med henvisning til Deres  

 anmodning om aktindsigt i brev af 19. januar 2001 i dokumenter vedrørende  

 Havarikommissionen for Civil Luftfart i perioden fra 1. januar 1996,  

 fremsendes  

 hermed dokumentliste for sag nummer 232-8  

  

 Havarikommissionen  

 for Civil Luftfart - organisatoriske forhold  

  

 , som vi går ud fra, er den  

 relevante sag.
 Såfremt De ønsker aktindsigt  

 i de på listen anførte dokumenter, bedes De rette henvendelse til ministeriet  

 herom.
Det tilføjes, at ministeriet  

 ikke er i besiddelse af akter fra perioden forud for de på dokumentlisten  

 anførte. A ringede den 25. januar 2001  

 til Trafikministeriet som oplyste at han ikke kunne få udleveret en oversigt  

 over ministeriets sager vedrørende havarikommissionen, og at han for at få  

 aktindsigt måtte specificere sagerne nærmere.
I brev af 29. januar 2001  

 fremsatte A på ny anmodning om aktindsigt, og han understregede over for  

 Trafikministeriet at det var alle dokumenter vedrørende Havarikommissionen  

 for  

 Civil Luftfart for den pågældende periode han ønskede aktindsigt i.
A bad  

 endvidere om at blive gjort bekendt med ministeriets journalsystem og skrev i  

 den forbindelse bl.a.:
Derfor ser jeg mig nødsaget  

 til desuden at anmode om aktindsigt i en oversigt over opbygningen af  

 ministeriets journal-/sagssystem vedrørende Havarikommissionen for Civil  

 Luftfart inklusive sagsnumre og en definition af disse.
Denne anmodning  

 gælder  

 ligeledes perioden 1. januar 1996 til 19. januar 2001. Begrundelsen for denne  

 tilføjelse er, at (B) telefonisk har oplyst mig, at ministeriet inden for  

 denne  

 periode har rekonstrueret sit journalsystem.
Jeg finder, at dette kan være  

 årsagen til, at der på den dokumentliste De har fremsendt til mig, ikke  

 figurerer dokumenter af ældre dato end 1. oktober 1998. Ifølge mine  

 oplysninger  

 skulle der eksempelvis i Deres sagsakter forefindes et dokument nummer  

 97-2429-8, som er omfattet af aktindsigt i henhold til min oprindelige  

 anmodning og i henhold til lov om offentlighed i forvaltningen. Trafikministeriet svarede i  

 brev af 5. februar 2001. Ministeriet skrev følgende:
 I brev af 29. januar 2001  

 har De på ny anmodet om aktindsigt i ministeriets dokumenter vedrørende  

 Havarikommissionen for Civil Luftfart for perioden 1. januar 1996 til dags  

 dato.
I den anledning anmoder  

 Trafikministeriet Dem om nærmere at angive den sag og/eller de dokumenter,  

 som  

 De ønsker aktindsigt i.
Trafikministeriet henviser herved til  

 offentlighedslovens § 4, stk. 3, hvorefter en anmodning om aktindsigt skal  

 angive de dokumenter eller den sag, som den pågældende ønsker at blive gjort  

 bekendt med.
 Trafikministeriet henviser  

 endvidere til, at ministeriet med brev af 24. januar 2001 fremsendte  

 dokumentliste vedrørende sags nr. 232-8 om Havarikommissionen for Civil  

 Luftfart - organisatoriske forhold.
 Endvidere bemærkes, at De i  

 brev af 19. januar 2001 anmodede om kopi af journal-/aktlister med henblik på  

 at gennemse sagen i Trafikministeriet.
For så vidt angår Deres  

 spørgsmål om begyndelsesdatoen på sags nr. 232-8, kan det herved oplyses, at  

 ministeriet den 1. september 1998 skiftede journalsystem, og at sagen først  

 begynder på dette tidspunkt.
Der er ikke tale om, at sags nr. 232-8 er en  

 fortsættelse af en sag fra den tidligere periode.
Endelig har De anmodet om  

 aktindsigt i et dokument vedrørende sags nr. 97-2429-8. I den anledning  

 vedlægges dokumentliste for sagen samt kopi af dokumenterne. A ringede den 15. februar  

 2001 til Trafikministeriet og fik bl.a. oplyst at ministeriets brev også  

 skulle  

 forstås som et afslag på aktindsigt i opbygningen af ministeriets  

 journalsystem.
Denne del af afslaget ønskede A at modtage skriftligt, og han  

 indvilligede i at fremsende en e-mail med anmodning om aktindsigt i en  

 oversigt  

 over journalopbygningen, hvilket skete den 19. februar 2001.
 I brev ligeledes af 19.  

 februar 2001 klagede A til mig over Trafikministeriets afslag på aktindsigt,  

 herunder at ministeriet ikke havde oplyst hvilke dokumenter der eventuelt var  

 undtaget fra retten til aktindsigt - eksempelvis interne arbejdsdokumenter -  

 og  

 at han ikke havde modtaget en klagevejledning i forbindelse med ministeriets  

 afgørelser.
 I telefax af 21. februar 2001  

 modtog A udtrykkeligt afslag på sin skriftlige anmodning af 19. februar 2001  

 angående ministeriets journalsystem:
 Under henvisning til Deres  

 e-mail af 19. februar 2001, samt telefonsamtale den 15. februar 2001, hvorved  

 De genfremsatte Deres anmodning om aktindsigt i en oversigt over ministeriets  

 sagssystem vedrørende Havarikommissionen for Civil Luftfart i perioden fra 1.  

 januar 1996 til 19. januar 2001, skal Trafikministeriet henvise til  

 ministeriets brev af 5. februar 2001, hvoraf det fremgår, at en anmodning i  

 henhold til offentlighedslovens § 4, stk. 3 skal angive de dokumenter eller  

 den  

 sag, som den pågældende ønsker at blive gjort bekendt med.
 Endvidere skal  

 Trafikministeriet i denne anledning henvise til bemærkningerne til  

 offentlighedslovens § 4, stk. 3, hvor det bl.a. fremgår:
 Kravet om angivelse af sagen  

 eller dokumenter i denne betyder bl.a., at der ikke kan forlanges adgang til  

 at  

 gennemgå en forvaltningsmyndigheds journalmateriale med henblik på herigennem  

 at finde frem til sager, hvis dokumenter man kan have interesse i at blive  

 gjort bekendt med.
Bestemmelsen giver heller  

 ikke adgang til at gennemse alle sager af en bestemt art eller alle sager,  

 der  

 er blevet journaliseret i en bestemt periode.  Efter en gennemgang af As  

 klage med bilag bad jeg den 15. marts 2001 Trafikministeriet om en udtalelse  

 i  

 sagen.
Jeg henledte i den forbindelse ministeriets opmærksomhed på pkt. 17 i  

 Justitsministeriets  

 vejledning om lov om offentlighed i forvaltningen fra 1986 og på min  

 udtalelse  

 i en sag omtalt i Folketingets Ombudsmands beretning for 1995, s. 244ff*. Jeg  

 bad endvidere om udlån af sagens akter.
Den 29. marts 2001 afgav  

 Trafikministeriet udtalelse i sagen.
Ministeriet skrev bl.a. følgende:
For så vidt angår (A)s  

 klage over manglende klagevejledning skal Trafikministeriet gøre opmærksom  

 på,  

 at der ikke er mulighed for at klage over Trafikministeriets afgørelse.
Der  

 er  

 derfor ikke givet klagevejledning.
 Med hensyn til det af (A)  

 anførte om, at Trafikministeriet ikke har oplyst, hvilke dokumenter, som  

 eventuelt skønnes at være undtaget fra retten til aktindsigt, kan ministeriet  

 oplyse, at (A) endnu ikke har angivet konkret hvilke dokumenter, han ønsker  

 aktindsigt i, hvorfor ministeriet ikke fandt det påkrævet allerede ved  

 udleveringen af dokumentlisten i sagen j.nr. 232-8 vedrørende  

 havarikommissionens organisatoriske forhold at foretage en forhåndsbedømmelse  

 af, hvilke dokumenter der eventuelt måtte være undtaget fra aktindsigt.
 (A) har desuden klaget over,  

 at han ikke har fået aktindsigt i en oversigt over opbygningen af  

 ministeriets  

 journalsystem vedrørende havarikommissionen, og at han i øvrigt ikke har fået  

 aktindsigt i fuldt omfang.
 Trafikministeriet har i den  

 forbindelse henvist til offentlighedslovens § 4, stk. 3, og forarbejderne,  

 hvoraf fremgår, at forvaltningen ikke har pligt til at imødekomme begæringer  

 om  

 at få lejlighed til at gennemse alle sager af en bestemt art eller alle  

 sager,  

 der er blevet journaliseret i en bestemt periode.
 Ombudsmanden har i den  

 forbindelse gjort opmærksom på pkt. 17 i Justitsministeriets vejledning om  

 lov  

 om offentlighed i forvaltningen fra 1986 og ombudsmandens udtalelse i en sag  

 om  

 aktindsigt omtalt i Folketingets Ombudsmands beretning for 1995, s. 244ff.
 For så vidt ombudsmanden med  

 denne henvisning sigter til det deri anførte om, at det følger af god  

 forvaltningsskik, at der bør udvises tilbageholdenhed med hensyn til at afslå  

 pressens begæringer om at få lejlighed til at gennemse alle sager af en  

 bestemt  

 art eller sager der er blevet journaliseret i en bestemt periode, medmindre  

 andet følger af reglerne om tavshedspligt, skal Trafikministeriet gøre  

 opmærksom på, at en anmodning som den foreliggende, der dels er meget  

 generel,  

 idet den dækker alle forhold, der vedrører Havarikommissionen for Civil  

 Luftfart uanset det nærmere sagsforhold, dels dækker en meget lang periode, i  

 realiteten - hvis anmodningen imødekommes - vil indebære, at der vil blive  

 generel  

 adgang til aktindsigt i en stor del af ministeriets journal på  

 luftfartsområdet.
 En imødekommelse af en sådan  

 anmodning ville formentlig også have som konsekvens, at der for pressen ville  

 være adgang til aktindsigt i alle andre tilsvarende tilfælde vedrørende  

 f.eks.  

 Statens Luftfartsvæsen eller Trafikministeriet med den følge, at ministeriets  

 journalplan helt eller delvist ville kunne kræves udleveret.
 Trafikministeriet skal  

 endvidere henvise til forarbejderne til offentlighedsloven vedrørende § 5,  

 jf.  

 Folketingstidende 1985-86, tillæg A, sp. 214, hvoraf det fremgår, at  

 bestemmelsen om, at indførelsen i journaler m.v. skal vedrøre en bestemt sag,  

 indebærer, at begæringer om at få generelle udskrifter af en myndigheds  

 journal  

 m.v. kan afslås med hjemmel i bestemmelsen i § 5, stk. 1, nr. 2, jf. § 4,  

 stk.  

 3.
Det skal desuden oplyses, at  

 der ikke udover sagen 232-8 findes sager eller akter, der vedrører  

 havarikommissionens organisatoriske forhold. Som kommentar til  

 Trafikministeriets udtalelse skrev A i brev af 5. april 2001 bl.a. følgende:
Ministeriet anfører, at min  

 anmodning dels er meget generel, dels dækker en meget lang periode.
Jeg er  

 fuldt ud klar over, at anmodningen er  

  

 omfattende.  

  

 Dette berettiger imidlertid efter min opfattelse ikke til med henvisning til  

 ovenstående argumentation at betegne den som  

  

 generel.
For så vidt angår det, at anmodningen efter ministeriets  

 opfattelse dækker en lang periode, har jeg uhyre svært ved at se, hvilken  

 relevans dette har for afgørelsen af sagen.
 For så vidt angår spørgsmålet  

 om aktindsigt i en oversigt over opbygningen af trafikministeriets  

 journalsystem vedrørende Havarikommissionen for Civil Luftfart for samme  

 periode som tidligere angivet, kan jeg tilføje følgende:
Jeg har efter en lignende  

 anmodning om aktindsigt hos en anden institution under Trafikministeriet,  

 nemlig Statens Luftfartsvæsen (SLV), fået aktindsigt i en oversigt over  

 opbygningen af SLVs journalsystem inkl. sagsnumre.
Denne aktindsigt er givet  

 med SLVs forståelse for, at jeg herud fra kan udvælge konkrete sagsnumre, som  

 jeg måtte ønske nærmere indsigt i. Den 19. april 2001 sendte jeg  

 en kopi af As brev til Trafikministeriet og bad om ministeriets  

 eventuelle  

 bemærkninger hertil.
 Trafikministeriet oplyste i  

 brev af 1. maj 2001 at man ikke havde yderligere bemærkninger til sagen.
Ved brev af 25. juli 2001  

 sendte jeg min foreløbige redegørelse i sagen til Trafikministeriet og bad om  

 at modtage ministeriets bemærkninger hertil, herunder særligt til det jeg  

 havde  

 anført vedrørende ministeriets muligheder for at vejlede A.
Den foreløbige  

 redegørelse blev samtidig sendt til A.
I redegørelsen skrev jeg bl.a.  

 således:
Ombudsmandens foreløbige redegørelse Identifikationskravet i offentlighedslovens § 4, stk. 3 § 4, stk. 1 og 3, i offentlighedsloven (lov nr. 572 af 19. december 1985 om  

 offentlighed i forvaltningen med senere ændringer) har følgende ordlyd:
  

  

 § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
En forvaltningsmyndighed kan give aktindsigt i videre  

 omfang, medmindre andet følger af regler om tavshedspligt mv.
Stk. 3.  

  

 Begæring efter stk. 1 og 2 skal angive de dokumenter eller den sag, som den  

 pågældende ønsker at blive gjort bekendt med. Af forarbejderne til lovens § 4, stk. 3, (Folketingstidende 1985-86, tillæg  

 A, sp. 212) fremgår bl.a. følgende:
Bestemmelsen medfører, at den, der ønsker aktindsigt, må have kendskab  

 til sagens eller dokumentets eksistens før henvendelsen til vedkommende  

 myndighed.
Dette betyder imidlertid ikke, at myndigheden er berettiget til at  

 afslå begæring om aktindsigt alene under henvisning til en manglende  

 angivelse af sagstilhørsforholdet, hvis myndigheden er i stand til på andet  

 grundlag at identificere den sag eller det eller de dokumenter, der ønskes  

 aktindsigt i.
 Kravet om angivelse af sagen eller dokumenter i denne betyder bl.a., at der  

 ikke kan forlanges adgang til at gennemgå en forvaltningsmyndigheds  

 journalmateriale med henblik på herigennem af finde frem til sager, hvis  

 dokumenter man kan have interesse i at blive gjort bekendt med.
Bestemmelsen giver heller ikke adgang til at gennemse alle sager af en  

 bestemt art eller alle sager, der  

 er blevet journaliseret i en bestemt periode. Justitsministeriet har i  

 vejledning om lov om offentlighed i forvaltningen (1986) anført følgende om  

 identifikationskravet:
Begæringens form og indhold 17.  

  

 Efter offentlighedslovens § 4, stk. 3, skal en begæring om  

 aktindsigt angive de dokumenter eller den sag, som den pågældende ønsker at  

 blive gjort bekendt med.
Bestemmelsen skal ses i sammenhæng med lovens § 5,  

 stk. 1, nr. 2, hvorefter adgangen til aktindsigt bl.a. omfatter indførelser i  

 myndighedens  

 journaler, registre og andre fortegnelser vedrørende den pågældende sags  

 dokumenter.
Det kan herefter kræves, at  

 den, der ønsker aktindsigt, i hvert fald har et vist kendskab til sagens  

 eksistens før henvendelsen til vedkommende myndighed.
Forvaltningen har altså  

 ikke pligt til at imødekomme begæringer om at få lejlighed til at gennemse  

 alle  

 sager af en bestemt art eller alle sager, der er blevet journaliseret i en  

 bestemt periode.
I det omfang en sådan begæring fremsættes af pressen, bør  

 begæringen  

 dog normalt imødekommes, medmindre andet følger af reglerne om tavshedspligt  

 m.v.
 Jeg henviser endvidere til  

 justitsministerens forord til vejledningen hvor det bl.a. udtales:
Jeg vil også gerne fremhæve,  

 at offentlighedsordningen er af særlig betydning for pressens nyhedstjeneste.  

 En almindelig adgang til at blive gjort bekendt med dokumenter inden for de  

 forskellige forvaltningsgrene stiller et omfattende nyhedsmateriale til  

 pressens rådighed, der kan medvirke til, at pressen kan informere  

 offentligheden  

 på et rigtigt faktisk grundlag.
Som det er fremhævet i loven og i  

 vejledningen  

 er offentlighedsloven en minimumslov.
Loven er ikke til hinder for, at den  

 offentlige forvaltning giver aktindsigt i videre omfang eller giver flere  

 oplysninger til pressen og andre, end det følger af selve loven, når blot det  

 sker uden at krænke myndighedernes tavshedspligt.
Det er mit håb, at  

 myndighederne vil leve op til dette ønske fra folketinget om en øget åbenhed  

 i  

 den offentlige forvaltning. Bestemmelsen i offentlighedsloven  

 § 4, stk. 3, medfører at den der ønsker aktindsigt, skal have et vist  

 kendskab  

 til sagens eller dokumentets eksistens før henvendelse til vedkommende  

 myndighed.
Begæringen om aktindsigt skal endvidere angive sagen eller  

 dokumentet i en sådan grad at myndigheden har mulighed for at identificere  

 sagen eller dokumentet.
Er genstanden for begæringen om aktindsigt let  

 identificerbar, men tilsigter begæringen reelt at skabe adgang til en  

 ubestemt  

 flerhed af sager, kan begæringen dog afslås, jf.
John Vogter,  

 Offentlighedsloven med kommentarer (1998), s. 127.
Trafikministeriet har i sin  

 udtalelse af 29. marts 2001 til mig lagt vægt på at anmodningen om aktindsigt  

 angår en meget lang periode.
Jeg går ud fra at Trafikministeriet hermed  

 ønsker  

 at fremhæve at aktindsigtsbegæringen - fordi den angår en periode på ca. 5 år  

 -  

 omfatter et stort antal sager.
 Herefter, og sammenholdt med  

 (A)s meget bredt formulerede begæring om aktindsigt, har jeg ikke  

 grundlag for  

 at kritisere at Trafikministeriet under henvisning til § 4, stk. 3, bad (A)  

 om  

 nærmere at angive den sag og/eller de dokumenter han ønskede aktindsigt i.
Offentlighedsloven er  

 imidlertid en minimumslov der alene tager stilling til i hvilke tilfælde  

 forvaltningen er forpligtet til at give aktindsigt.
Medmindre der er tale om  

 oplysninger omfattet af tavshedspligt mv., er loven ikke til hinder for at  

 forvaltningen giver aktindsigt i videre omfang end fastsat i loven, jf. § 4,  

 stk. 1, 2. pkt.
Det fremgår desuden af pkt. 17 i Justitsministeriets  

 vejledning  

 til offentlighedsloven at der bør udvises tilbageholdenhed med hensyn til at  

 afslå pressens begæringer om at få lejlighed til at gennemse alle sager af en  

 bestemt art eller sager der er blevet journaliseret i en bestemt periode,  

 medmindre andet følger af reglerne om tavshedspligt.
Jeg har tidligere udtalt  

 mig herom i Folketingets Ombudsmands beretninger for 1995, s. 244 ff*, og for  

 1998, s. 403ff*.
 På den baggrund er det min  

 opfattelse at der kan være anledning til at overveje om Trafikministeriet  

 burde  

 have vejledt (A) i forbindelse med hans begæring om aktindsigt.
 Ifølge forvaltningslovens §  

 7, stk. 1, skal en forvaltningsmyndighed i fornødent omfang yde vejledning og  

 bistand til personer der retter henvendelse om spørgsmål inden for  

 myndighedens  

 sagsområde.
 Indholdet af  

 vejledningspligten er nærmere omtalt i Justitsministeriets vejledning til  

 forvaltningsloven (1986) pkt. 30:
30. Vejledning efter § 7,  

 stk. 1, bør sikre, at borgeren får tilstrækkelig orientering om, hvilken  

 betydning reglerne på det pågældende område har for vedkommende, og hvordan  

 den  

 pågældende lettest og mest effektivt kan opfylde de eventuelle krav, der er i  

 lovgivningen.
Vejledningen bør endvidere orientere om hvilken fremgangsmåde,  

 der skal følges af den, der henvender sig til myndigheden, og om hvilke  

 oplysninger, som skal tilvejebringes af borgeren som led i en sags  

 behandling. I Justitsministeriets  

 vejledning om lov om offentlighed i forvaltningen (1986), pkt. 17, er der om  

 aktindsigtsbegæringens indhold og myndighedens vejledningspligt anført  

 følgende:
 I øvrigt kan det ikke  

 udtømmende angives, hvor specificeret angivelsen af sagen eller dokumentet i  

 det enkelte tilfælde skal være.
Det, der må kræves, er, at begæringen  

 indeholder sådanne oplysninger, at det efter indretningen af den pågældende  

 myndigheds journaler, registre m.v. er muligt at finde frem til sagen.  

 Angivelse af sagens journalnummer er ikke nødvendig, men heller ikke altid  

 tilstrækkelig.
Det påhviler vedkommende  

 forvaltningsmyndighed at vejlede publikum om, hvilke oplysninger der i det  

 enkelte tilfælde må tilvejebringes for at opfylde disse krav.
Endvidere må  

 det  

 fremhæves, at der, som nævnt ovenfor under pkt. 6, ikke i almindelighed vil  

 være noget til hinder for, at vedkommende myndighed, når omstændighederne i  

 øvrigt  

 taler derfor, ser bort fra kravet om, at begæringen skal angive en bestemt  

 sag. Jeg henviser endvidere til  

 artikel 10 vedrørende ytrings- og informationsfrihed i den europæiske  

 menneskerettighedskonvention.
Bestemmelsen må antages i et vist omfang at  

 sikre  

 pressens mulighed for adgang til oplysninger fra det offentlige.
 Det fremgår ikke af sagens  

 akter at Trafikministeriet ydede (A) nogen form for vejledning i forbindelse  

 med at ministeriet bad ham om at præcisere begæringen om aktindsigt nærmere.
Jeg formoder at  

 Trafikministeriets sager vedrørende Havarikommissionen for Civil Luftfart er  

 opdelt i kategorier efter deres indhold således at der - bortset fra den  

 nævnte  

 sag om organisatoriske forhold - er oprettet sager om f.eks.  

 personaleforhold,  

 budgetforhold, klagesager mv.
I så fald havde Trafikministeriet mulighed for  

 at  

 vejlede (A) om hvilke hovedkategorier ministeriets sager om  

 Havarikommissionen  

 for Civil Luftfart falder i, både før og efter ændringen af journalsystemet i  

 1998. Dette ville have givet (A) mulighed for mere præcist at angive hvilke  

 typer af sager han var interesseret i, således at hans aktindsigtsbegæring  

 kunne indsnævres.
En sådan vejledning ville efter min opfattelse være egnet  

 til  

 at opfylde den forpligtelse til at vise en særlig imødekommenhed over for  

 pressens begæringer om aktindsigt der påhviler forvaltningen, samtidig med at  

 det hensyn til at undgå unødige byrder for forvaltningen som har fundet  

 udtryk  

 i bestemmelsen i § 4, stk. 3, til en vis grad varetages.
I sagens akter er  

 der  

 imidlertid ikke oplysninger om hvilke sager der findes i Trafikministeriet  

 vedrørende Havarikommissionen for Civil Luftfart, og jeg har således heller  

 ikke kendskab til hvilke muligheder ministeriet har haft for at yde  

 vejledning  

 i forbindelse med (A)s begæring om aktindsigt.
Jeg har derfor ikke på  

 nuværende tidspunkt grundlag for at udtale kritik af Trafikministeriet  

 vedrørende dette forhold.
Trafikministeriet har i sin  

 udtalelse af 29. marts 2001 til mig anført at en imødekommelse af (A)s  

 begæring  

 vil medføre at der vil blive generel adgang til aktindsigt i store dele af  

 ministeriets journal på luftfartsområdet.
Ministeriet har endvidere anført at  

 en imødekommelse af aktindsigtsbegæringen formentlig også vil have som  

 konsekvens at der for pressen vil være adgang til aktindsigt i alle andre  

 tilsvarende tilfælde vedrørende f.eks.
Statens Luftfartsvæsen eller  

 Trafikministeriet med den følge at ministeriets journalplan helt eller delvis  

 vil kunne kræves udleveret.
 Det forhold at en myndighed  

 ved at imødekomme en begæring om lejlighed til at gennemse alle sager af en  

 bestemt art eller alle sager der er journaliseret i en bestemt periode,  

 herved  

 risikerer at modtage andre begæringer om aktindsigt i en stor mængde sager,  

 kan  

 efter min opfattelse ikke i sig selv medføre at myndigheden kan undlade at  

 være  

 behjælpelig med at præcisere en aktindsigtsbegæring nærmere.  

 Trafikministeriet  

 kan derfor efter min opfattelse ikke lægge vægt på ovennævnte forhold.
Manglende angivelse af dokumenter (A) har i sin klage til mig  

 anført at Trafikministeriet har undladt at angive hvilke dokumenter der  

 eventuelt er undtaget fra retten til aktindsigt, som eksempelvis interne  

 arbejdsdokumenter.
 Forvaltningslovens § 22 lyder  

 således:
  

  

 § 22. En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold. Det følger af  

 offentlighedsloven, § 4, stk. 1, 1. pkt., og stk. 3, at en  

 forvaltningsmyndighed har pligt til at imødekomme en begæring om aktindsigt  

 efter  

 offentlighedsloven medmindre enkelte dokumenter og oplysninger er omfattet af  

 undtagelserne i lovens §§ 7-14. Det følger som nævnt ovenfor af lovens § 4,  

 stk. 3, at sagen skal være nærmere identificeret.
Efter offentlighedslovens §  

 4, stk. 1, 1. pkt., sammenholdt med forvaltningslovens § 22, skal en  

 myndighed  

 begrunde en afgørelse om undtagelse af visse dokumenter og oplysninger og i  

 den  

 forbindelse oplyse hvilke dokumenter og oplysninger der er undtaget fra  

 aktindsigt.
(A) anmodede i sine breve af  

 19. og 29. januar 2001 Trafikministeriet om aktindsigt i dokumenter  

 vedrørende  

 Havarikommissionen for Civil Luftfart for perioden 1. januar 1996 til dags  

 dato.
Jeg må lægge til grund at (A)s begæring omfatter en flerhed  

 af sager og  

 ikke én samlet sag.
Den 24. januar 2001 fik (A) tilsendt dokumentliste for  

 sag  

 232-8. Han havde i begæringen om aktindsigt af 19. januar 2001 anført at han  

 først og fremmest ønskede aktindsigt i dokumentlister med henblik på en  

 eventuel gennemgang i ministeriet.
Derfor kan jeg for så vidt angår sag  

 232-8,  

 ikke kritisere at ministeriet ikke har angivet hvilke dokumenter der i den  

 pågældende sag er undtaget fra aktindsigt.
Den 5. februar 2001 sendte  

 ministeriet (A) dokumentliste og kopi af dokumenter for sag 97-2429-8. I  

 forbindelse med denne sag må jeg lægge til grund at (A) har fået aktindsigt i  

 alle de omhandlede dokumenter.
Trafikministeriet havde derfor ikke pligt til  

 at  

 begrunde sin afgørelse, jf. forvaltningslovens § 22.
For så vidt angår resten af  

 sagerne, var det Trafikministeriet opfattelse at begæringen om aktindsigt  

 ikke  

 opfyldte kravet om identifikation, jf. offentlighedslovens § 4, stk. 3. I  

 tilfælde hvor en aktindsigtsbegæring afslås under henvisning til § 4, stk. 3,  

 skal en myndighed som følge af den manglende identifikation ikke tage  

 stilling  

 til hvilke dokumenter eller oplysninger der er undtaget fra aktindsigt.
På  

 den  

 baggrund giver det mig ikke anledning til bemærkninger at Trafikministeriet  

 ikke har angivet hvilke dokumenter og oplysninger der er undtaget fra  

 aktindsigt.
Afslag på aktindsigt i journalplan Offentlighedslovens § 4 skal  

 bl.a. ses i sammenhæng med lovens § 5, stk. 1, nr. 2. Bestemmelsen har  

 følgende  

 ordlyd:
  

  

 § 5.  

  

 Retten til aktindsigt omfatter indførelser i journaler,  

 registre og andre fortegnelser vedrørende den pågældende sags  

 dokumenter. Af forarbejderne til § 5,  

 stk. 1, nr. 2 (Folketingstidende 1985-86, tillæg A, sp. 214) fremgår  

 følgende:
Bestemmelsen i  

  

 stk. 1, nr. 2  

  

 , giver som hidtil adgang  

 til aktindsigt i indførelser i journaler, registre og andre fortegnelser  

 vedrørende den pågældende sags dokumenter.
Reglen er begrundet i ønsket om at  

 sikre såvel offentligheden som en sags parter kontrolmulighed med hensyn til  

 aktindsigtens gennemførelse.
Bestemmelsen om at  

 indførelsen i journaler m.v. skal vedrøre en bestemt sag, indebærer, at  

 begæringer om at få generelle udskrifter af en myndigheds journal m.v. kan  

 afslås med hjemmel i denne bestemmelse, sammenhold herved bemærkningerne til  

 §  

 4, stk. 3. Ifølge ordlyden af § 5, stk.  

 1, nr. 2, er retten til aktindsigt i journalmateriale mv. begrænset til en  

 bestemt sag, og som det fremgår af forarbejderne til § 5, stk. 1, nr. 2,  

 giver  

 bestemmelsen således ikke adgang til at få generelle udskrifter af en  

 myndigheds journal.
På den baggrund kan jeg ikke  

 kritisere at Trafikministeriet har afslået (A)s begæring om aktindsigt  

 i en  

 oversigt over opbygningen af ministeriets journalsystem vedrørende  

 Havarikommissionen for Civil Luftfart, inklusive sagsnumre og en definition  

 af  

 disse.
Det forhold at Statens Luftfartsvæsen tidligere har givet (A)  

 aktindsigt  

 i forbindelse med en lignende begæring, giver mig ikke anledning til  

 bemærkninger.
Klagevejledning (A) har i klagen til mig  

 givet udtryk for at Trafikministeriet efter hans opfattelse burde have givet  

 klagevejledning i forbindelse med ministeriets afslag på aktindsigt.
Det følger af  

 forvaltningslovens § 25 at skriftlige afgørelser som kan påklages til anden  

 administrativ myndighed, og som ikke giver parten fuldt ud medhold, skal være  

 ledsaget af en klagevejledning.
Da Trafikministeriet i denne sag er øverste  

 administrative myndighed, skal ministeriet ikke give klagevejledning i  

 forbindelse med ministeriets afgørelser.
Trafikministeriet har som  

 udgangspunkt  

 heller ikke pligt til at informere om muligheden for domstols- eller  

 ombudsmandsprøvelse, jf.
Justitsministeriets vejledning om forvaltningsloven  

 (1986), pkt. 142 og 143. På denne baggrund giver (A)s klage over  

 manglende  

 klagevejledning mig ikke anledning til bemærkninger. I anledning af min foreløbige  

 redegørelse skrev Trafikministeriet bl.a. følgende i en udtalelse af 29.  

 august  

 2001:
 Ombudsmanden har herved  

 henvist til, at der kunne være anledning til at overveje, om  

 Trafikministeriet  

 burde have vejledt (A) i forbindelse med hans begæring om aktindsigt.  

 Ombudsmanden har i den forbindelse nævnt, at han formoder, at  

 Trafikministeriets sager vedrørende Havarikommissionen for Civil Luftfart er  

 opdelt efter kategorier efter deres indhold, således at der er oprettet sager  

 om f.eks. personaleforhold, budgetforhold, klagesager m.v.
I den anledning skal  

 Trafikministeriet gøre opmærksom på, at Trafikministeriets sager vedrørende  

 havarikommissionen - når der bortses fra personalesager og budgetsager - ikke  

 er opdelt på kategorier i den gældende journalplan.
Det er alene det til  

 havarikommissionen - j.nr. 232 - knyttede løbenummer med tilhørende  

 sagsoverskrift, der identificerer de forskellige sager vedrørende  

 havarikommissionen.
 I den tidligere journalplan,  

 der var gældende fra 1. januar 1994 - 31. december 1998, var der heller ikke  

 en  

 egentlig opdeling på kategorier, men en grov tredeling (udover personalesager  

 og budgetsager) bestående af generelle sager, havarirapporter og forskelligt.
Det tilføjes herved i øvrigt,  

 at der ikke er almindelig klageadgang fra havarikommissionen til  

 Trafikministeriet, idet havarikommissionens undersøgelsesresultater og  

 konklusioner ikke kan redigeres ved forhåndsinstruks eller ved efterfølgende  

 korrektioner fra andre, jf. herved forarbejderne til bestemmelserne i §§  

 134-144 b, Folketingstidende 1977-78 tillæg A, sp. 1889f.
Der er derfor ikke  

 nogen kategori af sager om klagesager vedrørende havarikommissionen.
 Det er derfor ikke muligt at  

 foretage en nærmere konkretisering eller kategorisering af de sager der  

 vedrører Havarikommissionen for Civil Luftfart.
 Såfremt dette efter  

 ombudsmandens opfattelse måtte medføre, at Trafikministeriet skal udlevere  

 sin  

 journalplan vedrørende havarikommissionen, vil følgen heraf blive, at den  

 pågældende får viden om alle de enkelte sager, der er journaliseret under  

 havarikommissionen.
 Dette vil ydermere have som  

 konsekvens, at en overordentlig stor del af Trafikministeriets journalplan  

 ville kunne kræves udleveret hvis en journalist f.eks. anmoder om  

 journallister  

 vedrørende de enkelte institutioner, der hører under ministeriet.  

 Journalister  

 vil på denne måde kunne få aktindsigt i det meste af Trafikministeriets  

 samlede  

 journalplan.
Ministeriet finder derfor  

 ikke, at der bør gives meroffentlighed. Ved brev af 6. september 2001  

 sendte jeg kopi af Trafikministeriets udtalelse til A.
 Samme dag skrev jeg til  

 ministeriet og bad om at få tilsendt en kopi af ministeriets gældende  

 journalplan, en kopi af den tidligere journalplan som var gældende i perioden  

 fra 1. januar 1994 til 31. december 1998, en liste over de sager der var  

 journaliseret under j.nr. 232 i den gældende journalplan, samt en liste over  

 de  

 generelle sager og sagerne vedrørende forskelligt som var  

 omfattet af den  

 tidligere journalplan tilbage til 1. januar 1996.
Den 13. september 2001 modtog  

 jeg det ønskede materiale.
Ministeriet anførte i den forbindelse at man ikke  

 ønskede at materialet blev videresendt til A.
Ombudsmandens endelige udtalelse Identifikationskravet i offentlighedslovens § 4, stk. 3 I min foreløbige udtalelse anførte jeg at jeg ikke havde grundlag for at  

 kritisere at Trafikministeriet under henvisning til § 4, stk. 3, havde bedt  

 (A) om at angive den sag og/eller dokumenter som han ønskede aktindsigt i -  

 henset til den meget bredt formulerede begæring og til at den angik sager  

 over en periode på ca. 5 år.
 Under henvisning til meroffentlighedsprincippet i offentlighedslovens § 4,  

 stk. 1, 2. pkt., vejledningspligten i forvaltningslovens § 7, stk. 1, samt  

 det forhold at der bl.a. ifølge pkt. 17 i Justitsministeriets vejledning til  

 offentlighedsloven bør udvises tilbageholdenhed med hensyn til at afslå  

 pressens begæringer om at få lejlighed til at gennemse alle sager af en  

 bestemt art eller sager fra en bestemt periode (medmindre andet følger af  

 reglerne om tavshedspligt), mente jeg at der var anledning til at overveje om  

 ministeriet burde have vejledt (A) i forbindelse med hans begæring om  

 aktindsigt.
 Jeg anførte i den forbindelse at ministeriet - for så vidt sagerne vedrørende  

 havarikommissionen var opdelt i kategorier efter deres indhold - havde  

 mulighed for at vejlede (A) om hvilke hovedkategorier sagerne faldt i både  

 før og efter ændringen af journalsystemet i 1998, og at dette ville have  

 givet ham mulighed for mere præcist at angive hvilke typer sager han var  

 interesseret i, således at hans aktindsigtsbegæring kunne indsnævres.
I udtalelsen af 29. august 2001 har ministeriet anført at sagerne vedrørende  

 havarikommissionen ikke i den nugældende journalplan er opdelt på kategorier  

 når bortses fra personalesager og budgetsager.
Det er alene det tilknyttede  

 løbenummer - j.nr. 232 - der sammen med sagsoverskrifterne identificerer de  

 forskellige sager.
 For så vidt angår den tidligere journalplan der var gældende fra den 1.  

 januar 1994 til den 31. december 1998, har ministeriet oplyst at der (ud over  

 personalesager og budgetsager) alene var tale om en grov tredeling af sagerne  

 bestående af generelle sager, havarirapporter og forskelligt.
 Efterfølgende har jeg  

 modtaget den tidligere og den nugældende journalplan fra ministeriet samt  

 sagslister og har derved fået bekræftet det af ministeriet anførte vedrørende  

 journalplanerne.
 I udtalelsen af 29. august  

 2001 har ministeriet endvidere anført at det på grundlag af journalplanerne  

 ikke er muligt at foretage en nærmere konkretisering eller kategorisering af  

 de  

 sager der vedrører havarikommissionen.
Ministeriet har anført at man  

 ikke mener at der bør gives meroffentlighed, og har henvist til at udlevering  

 af journalplan vedrørende kommissionen ville medføre at (A) ville få viden om  

 alle de enkelte sager der er journaliseret under havarikommissionen.
Jeg går  

 ud  

 fra at ministeriet her rettelig taler om udlevering af sagsliste og ikke  

 journalplan.
 Uanset det af ministeriet  

 anførte er det min endelige opfattelse at Trafikministeriet burde have  

 vejledt (A)  

 i forbindelse med hans begæring om aktindsigt, jf. forvaltningslovens § 7,  

 stk.  

 1, og det der er anført i pkt. 17 i vejledningen til offentlighedsloven  

 vedrørende vejledningspligten i relation til identifikationskravet i § 4,  

 stk.  

 3.
For det første mener jeg at  

 ministeriet burde have vejledt (A) om den grove tredeling af sager der følger  

 af den tidligere journalplan.
Dette ville give den pågældende mulighed for  

 mere  

 præcist at angive hvilke typer af sager omfattet af denne journalplan han var  

 interesseret i.
For det andet mener jeg at  

 det ville have været bedst stemmende med meroffentlighedsprincippets  

 udstrækning i forhold til pressen samt vejledningsforpligtelsen i den  

 forbindelse såfremt ministeriet - så vidt det var muligt og til brug for den  

 konkrete begæring - havde vejledt (A) om hvilke hovedtyper af sager der var  

 omfattet af j.nr. 232 vedrørende havarikommissionen i den nugældende  

 journalplan.
Såfremt en sådan vejledning ikke måtte anses for mulig, mener  

 jeg  

 at det havde været god forvaltningsskik såfremt ministeriet havde udleveret  

 sagslisten til (A) - med henblik på præcisering og indsnævring af  

 aktindsigtsanmodningen.
Efter min opfattelse er det  

 svært at se hvad der skulle være til hinder for at den pågældende sagsliste  

 udleveres til den pågældende som led i vejledningen - for så vidt sagslisten  

 ikke indeholder fortrolige oplysninger.
Jeg henviser herved til betænkning  

 nr.  

 857 fra 1978 om offentlighedslovens revision, s. 70, hvor bl.a. er nævnt det  

 ønskelige i at myndighederne i forbindelse med aktindsigtsbegæringer  

 mere frit  

 overvejer, om hemmeligholdelse  

  

 overhovedet  

 er påkrævet  

  

 - enten på grund af tavshedspligtsbestemmelserne eller fordi  

 offentlige eller private interesser i øvrigt taler derfor. Jeg skal endvidere henvise  

 til det jeg har anført i min foreløbige redegørelse, s. 5-9, herunder navnlig  

 pkt. 17 i vejledningen til offentlighedsloven hvor det udtrykkeligt er anført  

 at begæringer fremsat af pressen normalt bør imødekommes - herunder  

 begæringer  

 om at få lejlighed til at gennemse alle sager af en bestemt art eller sager  

 der  

 er blevet journaliseret i en bestemt periode - medmindre andet følger af  

 reglerne om tavshedspligt, samt at der i almindelighed ikke er noget til  

 hinder  

 for at myndigheden, når omstændighederne i øvrigt taler derfor, ser bort fra  

 kravet om at begæringen skal angive en bestemt sag.
 Jeg mener at det i  

 betænkningen og i vejledningen anførte bør tages med i betragtning i  

 forbindelse med vurderingen af omfanget af den vejledning myndighederne er  

 forpligtet til at give i forbindelse med aktindsigtsbegæringer.
 På baggrund af det ovenfor  

 anførte har jeg besluttet at henstille til Trafikministeriet at genoptage  

 sagen  

 med henblik på at vejlede (A) i overensstemmelse med det jeg har anført, dog  

 under forudsætning af at (A) fortsat ønsker aktindsigt.
For så vidt angår de øvrige  

 klagepunkter - hvor jeg i min foreløbige redegørelse ikke fandt anledning til  

 kritik af ministeriet - kan jeg henvise til det jeg har anført herom i den  

 foreløbige redegørelse. NOTER: (*)  

 FOB 1995, s. 244, og  

 FOB 1998, s. 403.
