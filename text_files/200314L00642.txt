Betænkning afgivet af Skatteudvalget den 5. maj 2004 Betænkning over Forslag til lov om  

 ændring af forskellige skatte- og afgiftslove og af lov om planlægning samt  

 ophævelse af ejerlejlighedsavancebeskatningsloven og frigørelsesafgiftsloven (Forenklinger m.v.) [af skatteministeren (Svend Erik Hovmand)] 1. Ændringsforslag Der er stillet 12 ændringsforslag til lovforslaget.  

 Skatteministeren har stillet ændringsforslag nr. 1, 2 og 4-11.  

 Ændringsforslag  

 nr. 3 og nr. 12 er stillet af Socialdemokratiet, Socialistisk Folkeparti, Det  

 Radikale Venstre, Enhedslisten og Kristendemokraterne.
2. Udvalgsarbejdet Lovforslaget blev fremsat den 14. januar 2004 og var til 1.  

 behandling den 28. januar 2004. Lovforslaget blev efter 1. behandling henvist  

 til behandling i skatteudvalget.
Møder Udvalget har behandlet lovforslaget i 11 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 6. november 2004 dette udkast til  

 udvalget, jf. alm. del  bilag 84. Den 19. januar 2004 og den 21. januar  

 2004  

 sendte skatteministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Industri, Den Danske Landinspektørforening, Foreningen af Statsautoriserede Revisorer, Hjejle, Gersted & Mogensen, Københavns Kommune og Ole Laursen, Århus.
 Skatteministeren har over for udvalget kommenteret de skriftlige  

 henvendelser til udvalget.
Spørgsmål Udvalget har stillet 56 spørgsmål til skatteministeren til  

 skriftlig besvarelse, som denne har besvaret.
Et af disse spørgsmål og  

 ministerens svar herpå er optrykt som bilag til betænkningen.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de af skatteministeren stillede ændringsforslag.  

 Mindretallet vil stemme imod de under nr. 3 og 12 stillede ændringsforslag.
Et  

  

 andet mindretal  

  

 (S)  

 vil redegøre for sin stilling til lovforslaget ved 3. behandling.
Dette  

 mindretal  

 vil stemme hverken for eller imod de under nr. 1, 2 og 4-11 stillede  

 ændringsforslag og vil stemme for de under nr. 3 og 12 stillede  

 ændringsforslag.
Et  

  

 tredje mindretal  

  

 (RV og KD) indstiller lovforslaget til  

  

 vedtagelse  

  

 med de under nr. 3 og 12 stillede ændringsforslag.
Dette mindretal vil stemme  

 hverken for eller imod de øvrige ændringsforslag.
Hvis de under nr. 3 og 12  

 stillede ændringsforslag ikke vedtages ved 2. behandling, vil mindretallet  

 stemme imod lovforslaget ved 3. behandling.
Et  

  

 fjerde mindretal  

  

 (SF) indstiller lovforslaget til  

  

 forkastelse  

  

 ved 3. behandling og vil stemme hverken for eller imod de under nr. 1, 2 og  

 4-11 stillede ændringsforslag.
Dette mindretal vil stemme for de under nr. 3  

 og  

 12 stillede ændringsforslag.
Et  

  

 femte mindretal  

  

 (EL) indstiller lovforslaget til  

  

 forkastelse  

  

 ved 3. behandling og vil stemme imod de under nr. 1, 2 og 4-11 stillede  

 ændringsforslag.
Dette mindretal vil stemme for de under nr. 3 og 12 stillede  

 ændringsforslag.
 Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget har følgende bemærkninger til  

 lovforslaget:
Lovforslaget indeholder ændringer i en lang række forskellige  

 bestemmelser og love.
Flere af forslagene er fornuftige ændringer set i lyset  

 af  

 den udvikling, der er sket, siden den eksisterende lovgivning blev vedtaget.  

 Ministeren har fremstillet lovforslaget som et rent forenklingsforslag.  

 Samlet  

 set indeholder loven såvel forenklinger som det modsatte.
Samlet vil de  

 forenklinger, som loven indeholder, kun berøre ganske få skatteydere, som det  

 også fremgår af de besvarelser, som ministeren har givet under  

 udvalgsbehandlingen.
Når disse partier ikke kan støtte lovforslaget i dets nuværende  

 form, skyldes det, at lovforslaget også åbner for nye skattehuller.
Det mest  

 synlige skattehul åbnes med forslaget om at tillade indeksering af gamle  

 ejendomsværdier fra før 1993, som giver fradrag ved opgørelse af grundlaget  

 for  

 beskatning af ejendomsavancer ved salg.
Dette forslag har skatteministeren alene begrundet med, at det  

 er nødvendigt for at overholde regeringens skattestop.
Det er helt  

 uforståeligt, da det åbner for et nyt skattehul.
Som det er fremgået under  

 udvalgsarbejdet, har der været en ulovhjemlet praksis om at tillade  

 indeksering  

 i en kortere årrække.
Kammeradvokaten har klart påvist, at denne praksis  

 strider imod lovens indhold, og skatteministeren har derfor for længst  

 afskaffet denne ulovhjemlede praksis gennem udsendelse af et nyt cirkulære.
 Kammeradvokaten har i sit notat om sagen dokumenteret, at de  

 regler, der blev vedtaget i 1993, sikrede fuldt fradrag for ejendommes værdi  

 pr. 19. maj 1993. En genindførelse af indeksering vil derfor medføre et  

 merfradrag, som strider direkte imod hele lovens hensigt om at beskatte  

 avancer  

 optjent efter den 19. maj 1993.
Vedtagelse af ministerens lovforslag vil genindføre  

 indekseringsfradrag for en periode på helt op til 18 år.
De gamle  

 indekseringsregler, som blev afskaffet i 1993, berettigede derimod kun til  

 indekseringsfradrag  

 i højst 7 år.
Alle ejendomme, der er omfattet af reglerne, og som  

 har været ejet af den samme ejer i hele  

 perioden 1975-1993, vil opnå et ekstra fradrag på 1.824.000 kr. for hver  

 million  

 i ejendomsværdi.
 Derfor har Socialdemokratiet, Socialistisk Folkeparti, Det  

 Radikale Venstre, Enhedslisten og Kristendemokraterne stillet ændringsforslag  

 om, at de bestemmelser, der genindfører indekseringen, udgår af lovforslaget.
Med ministerens lovforslag og nye fortolkning af skattestoppet  

 undergraver regeringen endnu en gang sit tilsagn om, at skattestoppet ikke  

 forhindrer lukning af skattehuller.
Her er ministerens begrundelse tværtimod,  

 at fortolkningen af skattestoppet stiller krav om, at der gennemføres en  

 lovændring,  

 som direkte åbner for et nyt skattehul.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 mindretal  

  

 (V, DF og KF):
Til § 1 1)  

  

 I  

  

 nr. 2  

  

 indsættes før det foreslåede § 25, stk. 7, 2. pkt., og § 39,  

 stk. 2, 2. pkt.:
»Endvidere kan der ikke afskrives ved lejemål, hvor lejemålet er  

 indgået mellem selskaber eller mellem personer og selskaber, i det omfang  

 nærtstående har bestemmende indflydelse i det eller de selskaber, der er part  

 i  

 lejemålet.« [Udvidelse af bestemmelsen til at omfatte situationer, hvor  

 lejemålet er indgået mellem selskaber eller mellem personer og selskaber, i  

 det  

 omfang nærtstående har bestemmende indflydelse i det eller de selskaber, der  

 er  

 part i lejemålet] Til § 4 2)  

  

 Efter nr. 2 indsættes som nyt  

 nummer:
»01.  

  

 I  

  

 § 29, stk. 2,  

  

 ændres »§ 27, stk. 3« til:  

 »§ 27, stk. 2«.« [Konsekvensrettelse som følge af den foreslåede ophævelse af §  

 27, stk. 2] Til § 5 Af  

 	  

 et  

  

 flertal  

  

 (S, SF, RV, EL og KD):
 3)  


  

 Nr.  

 3  

  

 og  

  

 4  

  

 udgår.
[Den foreslåede pristalsregulering udgår] Af  

 	  

  

 skatteministeren,  

  

 tiltrådt af et  

  

 mindretal  

  

 (V, DF og KF):
 4)  

  

 I  

  

 nr. 4  

  

 ændres »156,6« til: »158,6«.
[Rettelse af slåfejl] Ny paragraf 5)  

  

 Efter § 8 indsættes som ny paragraf:
»§ 01 I lov om beskatning af indkomst i forbindelse med  

 kulbrinteindvinding i Danmark (kulbrinteskatteloven), jf. lovbekendtgørelse  

 nr.  

 792 af 29. september 1993, som ændret senest ved § 1 i lov nr. 1216 af 27.  

 december 2003 og § 5 i lov nr. 221 af 31. marts 2004, foretages følgende  

 ændringer:
 1.  

  

 I  

  

 §  

 6 A, stk. 1,  

  

 ændres »der kontrollerer,  

 kontrolleres af eller er koncernforbundet med en koncessionshaver,« til:  

 »hvorover der udøves en bestemmende indflydelse af koncessionshaver, eller  

 der  

 udøver en bestemmende indflydelse på koncessionshaver, eller der er  

 koncernforbundet med en koncessionshaver,«.
 2.  


  

 §  

 6 A, stk. 2,  

  

 affattes således:
»Stk. 2.  

  

 Ved  

 bestemmende indflydelse forstås ejerskab eller rådighed over  

 stemmerettigheder,  

 således at der direkte eller indirekte ejes mere end 50 pct. af  

 aktiekapitalen  

 eller rådes over mere end 50 pct. af stemmerne.
Ved bedømmelsen af, om den  

 skattepligtige anses for at have bestemmende indflydelse på en  

 koncessionshaver, eller om der udøves en bestemmende indflydelse over den  

 skattepligtige  

 af en koncessionshaver, medregnes aktier og stemmerettigheder, som indehaves  

 af  

 koncernforbundne selskaber, jf. kursgevinstlovens § 4, stk. 2, af personlige  

 aktionærer og deres nærtstående, jf. ligningslovens  § 16 H, stk. 2,  

 eller  

 af en fond eller trust stiftet af moderselskabet selv eller af de nævnte  

 koncernforbundne selskaber, nærtstående m.v. eller af fonde eller truster  

 stiftet af disse.
Tilsvarende medregnes ejerandele og stemmerettigheder, som  

 indehaves af en person omfattet af kildeskattelovens § 1 eller et dødsbo  

 omfattet af dødsboskattelovens § 1, stk. 2, i fællesskab med nærtstående  

 eller  

 i fællesskab med en fond eller trust stiftet af den skattepligtige eller  

 dennes  

 nærtstående eller fonde eller truster stiftet af disse.
Som nærtstående anses  

 den skattepligtiges ægtefælle, forældre og bedsteforældre samt børn og  

 børnebørn og disses ægtefæller eller dødsboer efter de nævnte personer.  

 Stedbarns- og adoptivforhold sidestilles med oprindeligt slægtskabsforhold.  

 Ved  

 koncernforbundne selskaber forstås selskaber, hvorover der udøves en  

 bestemmende indflydelse af samme kreds af aktionærer.«« [Indsættelse af en definition af begrebet bestemmende  

 indflydelse og ændring af begrebet kontrollerer til bestemmende indflydelse] Til § 10 6)  

  

 Efter nr. 8 indsættes som nye numre:
 »01.  

  

 I  

  

 § 33 E, stk. 3, 1. pkt.,  

  

 ændres »ikke  

 længere kontrollerer det udtrædende selskab,« til: »ikke længere har  

 bestemmende indflydelse i det udtrædende selskab,«.
 02.  

  

 I  

  

 § 33 E, stk. 5, 1. pkt.,  

  

 ændres  

 »genvinder kontrol med det udtrædende selskab« til: »igen opnår bestemmende  

 indflydelse i det udtrædende selskab«.
 03.  

  

 I  

  

 § 33 E, stk. 3  

  

 og  

  

 5,  

  

 indsættes som  

  

 2. pkt.:
»Ved bestemmende indflydelse forstås ejerskab eller rådighed  

 over stemmerettigheder, således at der direkte eller indirekte ejes mere end  

 50  

 pct. af aktiekapitalen eller rådes over mere end 50 pct. af stemmerne.«« [Indsættelse af en definition af begrebet bestemmende  

 indflydelse og ændring af begrebet kontrollerer til bestemmende indflydelse] Ny paragraf 7)  

  

 Efter § 10 indsættes som ny  

 paragraf:
»§ 02 I lov om opkrævning af skatter og afgifter m.v., jf.  

 lovbekendtgørelse nr. 289 af 28. april 2003, foretages følgende ændring:
1.  

  

 I  

  

 § 11, stk. 4, nr. 3,  

  

 ændres »kontrol«  

 til: »bestemmende indflydelse«.« [Begrebet kontrollerer ændres til bestemmende indflydelse] Til § 14 8)  

  

 Efter nr. 1 indsættes som nyt  

 nummer:
 »01.  


  

 § 5, stk. 3, 2. pkt.,  

  

 affattes således:
»Ved tinglysning af pantebrevspåtegninger som en del af en samlet  

 matrikulær ændring beregnes afgiften efter § 7.«« [Udvidelse af godtgørelsesadgangen ved pantebrevspåtegninger  

 som en del af en matrikulær ændring] 9)  


  

 Nr.  

 4  

  

 udgår.
[Konsekvensrettelse som følge af udvidelsen af  

 godtgørelsesadgangen ved pantebrevspåtegninger som en del af en matrikulær  

 ændring] Ny paragraf 10)  

  

 Efter § 14 indsættes som ny  

 paragraf:
»§ 03 I lov nr. 264 af 8. maj 2002 om beskatning af rederivirksomhed  

 (tonnageskatteloven) foretages følgende ændringer:
 1.  

  

 To steder  

 i  

  

 § 3, stk. 1, 1. pkt.,  

  

 ændres  

 »kontrollerer« til: »udøver bestemmende indflydelse over«.
 2.  

  

 I  

  

 § 3, stk. 1, 1. pkt.,  

  

 ændres  

 »kontrolleres af« til: »hvorover der udøves en bestemmende indflydelse af«.
3.  

  

 I  

  

 § 3, stk. 1, 3. pkt.,  

  

 ændres »kontrol«  

 til: »bestemmende indflydelse«.« [Begrebet kontrollerer ændres til bestemmende indflydelse] Til § 16 11)  

  

 I  

  

 stk. 7  

  

 udgår »2 og«.
[Ikrafttrædelsen af  

 definitionen af delsalg fastsættes til dagen efter bekendtgørelsen i  

 Lovtidende] Af  

 	  

 et  

  

 flertal  

  

 (S, SF, RV, EL og KD):
 12)  


  

 Stk.  

 8  

  

 udgår.
[Ikrafttrædelsesbestemmelsen vedrørende pristalsregulering  

 udgår] Bemærkninger Til nr. 1 Ændringen går ud på at afskære afskrivning af udgifter til  

 anskaffelse og forbedring af bygninger opført på lejede grund eller  

 ombygning,  

 forbedring eller indretning af lejede lokaler i situationer, hvor lejemålet  

 er  

 indgået mellem selskaber eller mellem personer og selskaber, i det omfang  

 nærtstående  

 har bestemmende indflydelse i det eller de selskaber, der er part i  

 lejemålet.
Efter en landsskatteretskendelse i 2002, har bestemmelsen i  

 afskrivningslovens § 39, stk. 2, fået et utilsigtet indhold.
Kendelsen er  

 offentliggjort i Tidsskrift for Skatter og Afgifter 2002, 811.
 Landsskatterettens kendelse har medført, at der fra indkomståret  

 1999, hvor den nye afskrivningslov trådte i kraft, har kunnet afskrives på  

 udgifter til ombygning, forbedring eller indretning af lejede lokaler i  

 situationer, hvor eksempelvis en far, der ejer en ejendom, lejer denne ud til  

 et aktieselskab, der er 100 pct. ejet af hans søn.
 I denne situation bør afskrivning ikke kunne foretages for  

 udgifter til ombygning, forbedring eller indretning af lokalerne, idet der i  

 denne situation reelt ikke er risiko for opsigelse af lejemålet på grund af  

 den  

 nære økonomiske forbindelse mellem parterne i lejemålet.
 På tilsvarende vis bør udgifter til anskaffelse og forbedring af  

 bygninger opført på lejede grund ikke kunne afskrives, når der reelt ikke er  

 risiko for opsigelse, idet afskrivning i disse tilfælde indrømmes for at  

 dække  

 det tab, der opstår, fordi bygningens ejer ikke kan råde over bygningen ud  

 over  

 lejeperioden.
 I de tilfælde, hvor den person, der ejer grunden, er nærtstående  

 til personen, der ejer det selskab, som afholder udgifterne til anskaffelse  

 eller ombygningen af en bygning, vil der reelt ikke være risiko for opsigelse  

 på grund af den nære økonomiske forbindelse mellem de to parter i lejemålet.  

 Det er derfor rimeligt i disse situationer at afskære afskrivning en af  

 udgifter til anskaffelse og forbedring af bygninger opført på lejede grund.
Til nr. 2 Ved ændringsloven er foreslået en ophævelse af  

 dødsboskattelovens § 27, stk. 2. Ophævelsen af § 27, stk. 2, er en konsekvens  

 af ophævelsen af ejerlejlighedsavancebeskatningsloven.
 I ændringsloven er det glemt at konsekvensrette i  

 dødsboskattelovens § 29, stk. 2, hvor der er en henvisning til § 27, stk. 3.  

 Med ophævelsen af dødsboskattelovens § 27, stk. 2, rykker stk. 3 op og bliver  

 til stk. 2. Herved opstår der rykningsfejl.  

 På grund af ophævelsen af § 27, stk. 2, skal henvisningen i § 29 derfor  

 rettes således, at der fremover henvises til § 27, stk. 2 i stedet for § 27,  

 stk.3. Med ændringsforslaget rettes der op på rykningsfejlen.
Til nr. 3 og 12 Ændringsforslagene medfører, at den foreslåede lovfæstelse af  

 praksis om adgang til pristalsregulering af ældre anskaffelsessummer udgår.
Til nr. 4 I forbindelse med lovfæstelsen af adgangen til at  

 pristalsregulere ældre anskaffelsessummer er der i lovteksten indsat et  

 skema,  

 der angiver, hvilken reguleringsprocent der kan anvendes for hvert enkelt  

 indkomstår fra 1993 og tilbage til 1975.
Ud for indkomståret 1976 er der en fejl i skemaet.
I stedet for  

 156,6 skal der stå 158, 6. Med nærværende ændringsforslag rettes fejlen.
Det  

 foreslås, at reguleringsprocenten for indkomståret 1976 skal være 158,6.
Til nr. 5-7 Der indsættes en ny paragraf med henblik på også i  

 kulbrinteskatteloven at harmonisere begrebet kontrollere og bestemmende  

 indflydelse.
 Bestemmelsen i kulbrinteskattelovens §  

 6 A  

 om samhandel mellem koncernforbundne  

 parter og interne afregningspriser har hidtil været formuleret i  

 overensstemmelse med ligningslovens § 2.
I forbindelse med lovforslaget foretages en opsplitning mellem  

 begreberne »bestemmende indflydelse« og »kontrollerer«.
Fremover vil  

 bestemmende indflydelse blive anvendt, hvor der ifølge bestemmelsen direkte  

 eller indirekte ejes mere end 50 pct. af aktiekapitalen eller rådes over mere  

 end 50 pct. af stemmerne.
Hermed vil både bestemmelsen i ligningslovens § 2  

 og  

 bestemmelsen i kulbrinteskattelovens § 6A fremover falde under begrebet  

 »bestemmende indflydelse« i stedet for begrebet »kontrollerer«.
Den foreslåede ændring af kulbrinteskatteloven erstatter  

 begrebet »kontrollerer« med begrebet »bestemmende indflydelse«.
Som en følge  

 af  

 denne ændring er det nødvendigt tilsvarende at ændre definitionen i  

 bestemmelsens stk. 2, som definerer begrebet »kontrollerer«.
Der indsættes  

 derfor en  

 definition af begrebet  

 »bestemmende indflydelse« i dette stykke.
Bestemmelsens stk. 2 vil fortsat  

 være  

 i overensstemmelse med den tilsvarende definition af bestemmende indflydelse  

 i  

 ligningslovens stk. 2. Hermed foretages der ikke nogen materielle ændringer i  

 bestemmelsens anvendelsesområde.
Til nr. 6 Den foreslåede ændring medfører, at begrebet »kontrollerer« i  

 bestemmelsen erstattes med begrebet »bestemmende indflydelse«.
Lovforslaget  

 opdeler den indflydelse, en fysisk person kan have over en juridisk person,  

 eller en juridisk person kan have over andre juridiske personer, i to  

 hovedgrupper,  

 som er:  

 »Bestemmende indflydelse« eller  

 »kontrollerer eller har væsentlig indflydelse«.
 Der knytter sig forskellige ejerkrav til disse to begreber.  

 Bestemmende indflydelse foreligger således, når der direkte eller indirekte  

 ejes mere end 50 pct. af aktiekapitalen eller rådes over mere end 50 pct. af  

 stemmerne, mens kontrol vil foreligge, hvor der direkte eller indirekte ejes  

 mindst 25 pct. af aktiekapitalen eller rådes over mere end 50 pct. af  

 stemmerne.
Det ejerkrav, der knyttes til bestemmelserne i § 33 E, er, at  

 der direkte eller indirekte ejes mere end 50 pct. af aktiekapitalen eller  

 rådes  

 over mere end 50 pct. af stemmerne.
Efter den terminologi, lovforslaget  

 indfører, medfører dette, at bestemmelserne anvendes, hvor der foreligger  

 bestemmende indflydelse, men ikke, hvor der foreligger kontrol eller  

 væsentlig  

 indflydelse.
For at undgå, at retsstillingen gøres uklar ved, at  

 bestemmelserne  

 anvender formuleringen kontrollerer, foreslås det, at formuleringen ændres  

 til  

 bestemmende indflydelse.
 Den foreslåede ændring medfører, at der indsættes en definition  

 af begrebet bestemmende indflydelse i lovteksten for hermed at tydeliggøre,  

 hvilket ejerkrav der knyttes til bestemmelsen.
Til nr. 7 Der indsættes en ny paragraf med henblik på også i  

 opkrævningsloven at harmonisere begreberne kontrollere og bestemmende  

 indflydelse.
Den foreslåede ændring medfører, at begrebet »kontrollerer« i  

 bestemmelsen erstattes med begrebet »bestemmende indflydelse«.
Lovforslaget  

 opdeler den indflydelse, en fysisk person kan have over en juridisk person,  

 eller en juridisk person kan have over andre juridiske personer, i to  

 hovedgrupper,  

 som er:  

 »Bestemmende indflydelse« eller  

 »kontrollerer eller har væsentlig indflydelse«.
 Der knytter sig forskellige ejerkrav til disse to begreber.  

 Bestemmende indflydelse foreligger således, når der direkte eller indirekte  

 ejes  

 mere end 50 pct. af aktiekapitalen eller rådes over mere end 50 pct. af  

 stemmerne, mens kontrol vil foreligge, hvor der direkte eller indirekte ejes  

 mindst 25 pct. af aktiekapitalen eller rådes over mere end 50 pct. af  

 stemmerne.
Det ejerkrav, der knyttes til bestemmelsen i § 11, stk. 4, er,  

 at der direkte eller indirekte ejes mere end 50 pct. af aktiekapitalen eller  

 rådes over mere end 50 pct. af stemmerne.
Efter den terminologi, lovforslaget  

 indfører, medfører dette, at bestemmelsen anvendes, hvor der foreligger  

 bestemmende indflydelse, men ikke, hvor der foreligger kontrol eller  

 væsentlig  

 indflydelse.
For at undgå, at retsstillingen gøres uklar ved, at  

 bestemmelserne  

 anvender formuleringen kontrol, foreslås det, at formuleringen ændres til  

 bestemmende indflydelse.
Til nr. 8 Med den foreslåede ændring bliver de pantebrevspåtegninger, som  

 hidtil grundet samspillet mellem tinglysningsloven og  

 tinglysningsafgiftsloven,  

 ikke har været omfattet af bestemmelsens ordlyd, nu omfattet af ordlyden.  

 Ændringen har således det samme formål som den hidtil foreslåede  

 godtgørelsesadgang, nemlig at tinglysninger som en del af en samlet  

 matrikulær  

 ændring stilles ens.
Ved at udvide ordlyden i den nuværende § 5, stk. 3, 2.  

 pkt., bliver det muligt umiddelbart at afgiftsberigtige en  

 pantebrevspåtegning,  

 hvorved der inddrages yderligere pant efter lovens § 7, såfremt påtegningen  

 sker som en del af en samlet matrikulær ændring.
Det vil sige, at selv om den matrikulære ændring ikke er endelig  

 på tidspunktet for anmeldelse til tinglysning af inddragelsen af det  

 yderligere  

 pant, hvilket er betingelsen for at være omfattet af den nuværende ordlyd,  

 vil  

 pantebrevspåtegningerne være omfattet af bestemmelsen, så længe tinglysningen  

 sker som en del af en samlet matrikulær ændring.  

 Derudover er der ingen ændringer i forhold  

 til den nuværende afgiftsbegunstigende bestemmelse.
Ved fortolkning af  

 matrikulære ændringer har det således stadig væk afgørende betydning,  

 hvorledes  

 tinglysningsloven og udstykningsloven behandler matrikulære ændringer.
Afgiftsmyndighedens  

 almindelige kontrol ved eksempelvis stikprøver skal sikre, at der  

 efterfølgende bliver foretaget en matrikulær ændring.
Med den foreslåede  

 ændring imødekommes den kritik, der har været af den hidtil foreslåede  

 godtgørelsesadgang for at være administrativt bebyrdende og for  

 omkostningsfuld.
Til nr. 9 Som en konsekvens af den forslåede ændring i nr. 7 udgår denne  

 bestemmelse af forslaget.
Til nr. 10 Der indsættes en ny paragraf med henblik på også i  

 tonnageskatteloven at harmonisere begreberne kontrollere og bestemmende  

 indflydelse.
De foreslåede ændringer medfører, at begrebet »kontrollerer«  

 erstattes med begrebet »bestemmende indflydelse«.
Til nr. 11 I lovforslagets ikrafttrædelsesbestemmelse er angivet, at såvel  

 definitionenen af delsalg som reglen om adgang til at tilbageføre tab til  

 modregning i tidligere gevinster ved delsalg fra oprindelig samme ejendom  

 skal  

 have virkning for tab, der konstateres i indkomståret 2004 eller senere.
Definitionen af delsalg gælder for alle delsalg omfattet af  

 ejendomsavancebeskatningsloven og er en lovfæstelse af praksis.
Derfor bør  

 ikrafttrædelsen for definitionen af delsalg ikke følge ikrafttrædelsen af  

 reglen om tilbageførsel af tab, men være dagen efter bekendtgørelsen i  

 Lovtidende.
Med ændringsforslaget ændres ikrafttrædelsestidspunktet for  

 definitionen af delsalg til dagen efter bekendtgørelsen i Lovtidende.
Lars Christian Lilleholt (V)  

 Peter Christensen (V)  

 Freddy Dam (V)  

 Kristian Jensen (V)  

  

  nfmd.  

  

 Mikkel Dencker (DF)  

 Colette L.
Brix (DF)  

 Charlotte Dyremose (KF)  

 Else Theill Sørensen (KF)  

 Jann Sjursen (KD)  

 Erik Mortensen (S)  

 Henrik Sass Larsen (S)  

 Jacob Buksti (S)  

 Jens Peter Vernersen (S)  

  

  fmd.  

  

 Ejner Jensen (S)  

 Morten Homann (SF)  

 Anders Samuelsen (RV)  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 126 Bilagsnr.
Titel 1 Høringssvar, fra skatteministeren 2 Høringssvar fra skatteministeren 3 Henvendelse af 29/1-04 fra Advokatfirmaet Hjejle, Gersted  

 & Mogensen 4 Henvendelse af 30/1-04 fra Københavns Kommune 5 Spm. 1, om der er andre muligheder for at undgå  

 beskatning efter ejerlejlighedsavancebeskatningsloven end gennem planlægning  

 af salg, så man undgår 5-års-perioden, til skatteministeren Spm. 2 om et skøn over, hvor store fradrag man under et  

 indrømmer ejerne af ejerlejligheder, som endnu ikke er solgt, til  

 skatteministeren Spm. 3, om reglen om manglende fradrag for tab efter  

 ejendomsavancebeskatningsloven vil spille nogen rolle med de prisstigninger,  

 der har været på ejerlejligheder, til skatteministeren Spm. 4 om tre konkrete eksempler på beskatning efter  

 henholdsvis ejerlejlighedsavancebeskatningsloven og  

 ejendomsavancebeskatningsloven,  

 til skatteministeren Spm. 5 om eksempler på forskellen i beskatningen efter  

 reglerne for frigørelsesafgift og ejendomsavancebeskatningsloven, til  

 skatteministeren Spm. 6 om, i hvor mange eksisterende sager der er ydet  

 henstand for frigørelsesafgiften, til skatteministeren Spm. 7 om at overføre opsparingskontoen i en  

 virksomhedsskatteordning til en ægtefælle, til skatteministeren Spm. 8, om man kan overføre en fortrinsvis passiv  

 virksomhed ved succession, f.eks. en udlejningsejendom med tilhørende  

 opsparingsordning, til en ægtefælle, til skatteministeren Spm. 9 om, hvor lang tid der må gå, fra en investeringsforening  

 træffer en beslutning om endelig opløsning, til skatteministeren Spm. 10 om, at man fremover først skaber lovgrundlaget,  

 inden man indfører nye fortolkninger, som ikke har dækning i loven, til  

 skatteministeren Spm. 11 om et skøn over, hvor mange skatteydere der  

 årligt skønnes at blive berørt af hver enkelt ændring, til skatteministeren Spm. 12 om en klar vurdering af, om der med lovforslaget  

 på noget punkt åbnes for spekulation imod skattesystemet, til  

 skatteministeren Spm. 13 om en begrundelse for at genindføre  

 pristalsregulering af anskaffelsessummen i ejendomsavancebeskatningsloven  

 frem til 1993, til skatteministeren Spm. 14, om den foreslåede genindførelse af  

 pristalsregulering af anskaffelsessummen vil give pristalsregulering for en  

 periode  

 på 18 år for ejendomme, der er anskaffet før 1975 eller tidligere, til  

 skatteministeren Spm. 15, om det er i strid med regeringens skattestop,  

 hvis ikke der genindføres pristalsregulering som foreslået, til  

 skatteministeren Spm. 16 om oplysninger, der peger på risici for  

 skatteindtægtstab, som der ikke er redegjort for i lovforslagets  

 bemærkninger, til skatteministeren 6 Kopi af diverse svar fra skatteministeren vedrørende  

 pristalsregulering af anskaffelsessummen m.v. for fast ejendom anskaffet før  

 19. maj 2003 7 Spm. 17, om der foreligger bestemmende indflydelse i  

 nævnte tilfælde, hvor der handles med goodwill mellem 2 selskaber, til  

 skatteministeren 8 Spm. 18 om, hvilke dokumentationskrav der stilles for, at  

 en virksomhed anses overdraget mellem ægtefæller, til skatteministeren Spm. 19, om der ved overdragelse af fast ejendom mellem  

 ægtefæller vil kræves, at denne overdragelse tinglyses, for at det  

 anerkendes, at der er sket en overdragelse af virksomhed mellem ægtefæller,  

 til skatteministeren Spm. 20, om der til en ægtefælle, der ikke har så stor  

 indkomst, at der betales topskat, kan overføres indkomst fra passiv  

 virksomhed, til skatteministeren Spm. 21, om det er muligt at overføre en del af en  

 igangværende virksomhed med tilhørende andel af konto for opsparet overskud  

 til ægtefællen, til skatteministeren Spm. 22 om baggrunden for de foreslåede bestemmelser i §  

 8, nr. 2, (kildeskattelovens §  

 26 A  

 ),  

 til skatteministeren Spm. 23 om, hvorfor der i lovforslaget kun er foreslået  

 mulighed for at overføre konto for opsparet overskud for virksomhed omfattet  

 af virksomhedsskattelovens afsnit I og ikke overførsel af bunden konto for  

 opsparing af henlæggelse til konjunkturudligning efter  

 virksomhedsskattelovens  

 afsnit II, til skatteministeren Spm. 24 om, hvorfor der i lovforslaget kun er foreslået  

 mulighed for at overføre konto for opsparet overskud for virksomhed omfattet  

 af virksomhedsskattelovens afsnit I og ikke overførsel af  

 indkomstudligningskonto  

 efter virksomhedsskattelovens afsnit II B, til skatteministeren 9 Henvendelse af 9/2-04 fra Foreningen af Statsautoriserede  

 Revisorer 10 Spm. 25, om lovforslaget betyder, at den skattepligtige  

 avance ved salg af ejerlejligheder i mange tilfælde vil blive mindre end  

 efter de hidtil gældende regler, til skatteministeren Spm. 26, om lovforslaget betyder, at den skattepligtige  

 avance i fremtiden skal opgøres efter ejendomsavancebeskatningsloven, til  

 skatteministeren Spm. 27, om skatteyderne ikke skal bruge den hidtil  

 opgjorte skattemæssige anskaffelsessum, til skatteministeren Spm. 28 om teknisk bistand til udarbejdelse af et  

 ændringsforslag, til skatteministeren Spm. 29, om hver ejerlejlighed får et fradrag efter  

 ejendomsavancebeskatningslovens § 5, stk. 1, hvert år, til skatteministeren Spm. 30 om teknisk bistand til ændringsforslag, til  

 skatteministeren Spm. 31 om udregning af opgørelse, til skatteministeren Spm. 32 om ejendomsvurderingerne pr. 1/1 1993 og 1/1 1996  

 er behæftet med usikkerhed og stor spredning, til skatteministeren Spm. 33 om baggrunden for, at der ikke er stillet forslag  

 til overgangs- og ikrafttrædelsesregler, til skatteministeren 11 Spm. 34 om en nærmere redegørelse for grundlaget for  

 forslaget i § 2, nr. 8, hvor gældende administrativ praksis vedrørende  

 skatteombytning med efterfølgende spaltning lovfæstes, til skatteministeren Spm. 35, om bankers annullering af egne aktier ikke  

 berettiger til skattetekniske tabsfradrag, til skatteministeren Spm. 36 om begrundelse for skattemyndighedernes  

 standpunkt om, at  

 bankers annullering  

 af egne aktier ikke berettiger til skattetekniske tabsfradrag, til  

 skatteministeren Spm. 37, om der af skattemyndighederne anvendes samme  

 princip for udskillelse af anskaffelsessummen for de annullerede aktier som  

 den fordelingsmetode, der er foreslået i betænkning 1392, til  

 skatteministeren Spm. 38 om, hvad årsagen er til, at man ønsker at  

 lovfæste praksis i lovforslagets § 2, nr. 8, til skatteministeren 12 Henvendelse af 24/2-04 fra Foreningen af  

 Statsautoriserede Revisorer 13 Kommentar fra skatteministeren til henvendelse af 30/1-04  

 fra Københavns Kommune 14 Henvendelse af 27/2-04 fra Dansk Industri 15 1. udkast til betænkning 16 Svar på spm. 17, om der foreligger bestemmende  

 indflydelse i nævnte tilfælde, hvor der handles med goodwill mellem 2  

 selskaber, fra skatteministeren 17 Henvendelse af 3/4-04 fra Den Danske  

 Landinspektørforening 18 Kommentar fra skatteministeren til henvendelse af 27/2-04  

 fra Dansk Industri 19 Kommentar fra skatteministeren til henvendelse af 9/2-04  

 fra Foreningen af Statsautoriserede Revisorer 20 Kommentar fra skatteministeren til henvendelse af 24/2-04  

 fra Foreningen af Statsautoriserede Revisorer 21 Henvendelse af 12/3-04 fra Ole Laursen, Århus 22 Bilaget tilbagetaget 23 Spm. 39 om en oversigt over stramninger og lempelser i  

 forslaget i forhold til gældende lovgivning, til skatteministeren 24 Kommentar fra skatteministeren til henvendelse af 29/1-04  

 fra Advokatfirmaet Hjejle, Gersted & Mogensen 25 Tidsplan for udvalgets behandling af lovforslaget 26 Svar på spm. 18 om, hvilke dokumentationskrav der stilles  

 for, at en virksomhed anses overdraget mellem ægtefæller, fra  

 skatteministeren Svar på spm. 19, om der ved overdragelse af fast ejendom  

 mellem ægtefæller vil kræves, at denne overdragelse tinglyses, for at det  

 anerkendes,  

 at der er sket en overdragelse af virksomhed mellem ægtefæller, fra  

 skatteministeren Svar på spm. 20, om der til en ægtefælle, der ikke har så  

 stor indkomst, at der betales topskat, kan overføres indkomst fra passiv  

 virksomhed,  

 fra skatteministeren Svar på spm. 21, om det er muligt at overføre en del af  

 en igangværende virksomhed med tilhørende andel af konto for opsparet  

 overskud  

 til ægtefællen, fra skatteministeren Svar på spm. 22 om baggrunden for de foreslåede bestemmelser  

 i § 8, nr. 2, (kildeskattelovens §  

 26 A  

 ),  

 fra skatteministeren Svar på spm. 23 om, hvorfor der i lovforslaget kun er  

 foreslået mulighed for at overføre konto for opsparet overskud for virksomhed  

 omfattet af virksomhedsskattelovens afsnit I og ikke overførsel af bunden  

 konto for opsparing af henlæggelse til konjunkturudligning efter  

 virksomhedsskattelovens  

 afsnit II, fra skatteministeren Svar på spm. 24 om, hvorfor der i lovforslaget kun er  

 foreslået mulighed for at overføre konto for opsparet overskud for virksomhed  

 omfattet af virksomhedsskattelovens afsnit I og ikke overførsel af  

 indkomstudligningskonto  

 efter virksomhedsskattelovens afsnit II B, fra skatteministeren 27 Svar på spm. 25, om lovforslaget betyder, at den  

 skattepligtige avance ved salg af ejerlejligheder i mange tilfælde vil blive  

 mindre end efter de hidtil gældende regler, fra skatteministeren Svar på spm. 26, om lovforslaget betyder, at den  

 skattepligtige avance i fremtiden skal opgøres efter  

 ejendomsavancebeskatningsloven, fra skatteministeren Svar på spm. 27, om skatteyderne ikke skal bruge den  

 hidtil opgjorte skattemæssige anskaffelsessum, fra skatteministeren Svar på spm. 28 om teknisk bistand til udarbejdelse af et  

 ændringsforslag, fra skatteministeren Svar på spm. 29, om hver ejerlejlighed får et fradrag  

 efter ejendomsavancebeskatningslovens § 5, stk. 1, hvert år, fra  

 skatteministeren Svar på spm. 30 om teknisk bistand til ændringsforslag,  

 fra skatteministeren Svar på spm. 31 om udregning af opgørelse, til  

 skatteministeren Svar på spm. 32 om ejendomsvurderingerne pr. 1/1/ 1993 og  

 1/1/ 1996 er behæftet med usikkerhed og stor spredning, fra skatteministeren Svar på spm. 33 om baggrunden for, at der ikke er stillet  

 forslag til overgangs- og ikrafttrædelsesregler, fra skatteministeren 28 Svar på spm. 39 om en oversigt over stramninger og  

 lempelser i forslaget i forhold til gældende lovgivning, fra skatteministeren 29 Spm. 40, om der er tale om lukning af et skattehul eller  

 et brud på regeringens skattestop, til skatteministeren 30 Svar på spm. 35, om bankers annullering af egne aktier  

 ikke berettiger til skattetekniske tabsfradrag, fra skatteministeren Svar på spm. 36 om begrundelse for skattemyndighedernes  

 standpunkt om, at bankers annullering af egne aktier ikke berettiger til  

 skattetekniske tabsfradrag, fra skatteministeren Svar på spm. 37, om der af skattemyndighederne anvendes  

 samme princip for udskillelse af anskaffelsessummen for de annullerede aktier  

 som den fordelingsmetode, der er foreslået i betænkning 1392, fra  

 skatteministeren 31 Spm. 41, om der er et hul i  

 ejendomsavancebeskatningsloven ved salg af en mælkekvote, til  

 skatteministeren Spm. 42 om, hvorfor ejendomsavancebeskatningsloven ikke  

 indeholder rimelige og klare regler til brug ved opgørelse af den  

 erhvervsmæssige  

 andel af indgangsværdien for ejendomme, til skatteministeren Spm. 43 om at tage initiativ til en præcisering af  

 ejendomsavancebeskatningsloven, så det fremgår af loven, at der skal ske  

 pristalsregulering af ikkegenvundne afskrivninger m.v., til skatteministeren Spm. 44, om skattefrit salg efter parcelhusreglen kun bør  

 omfatte den periode, hvor de omhandlede ejendomme har tjent til bolig for  

 ejeren, til skatteministeren Spm. 45 om en udvidelse af paracelhusreglen, så også  

 ejerboliger i mindre udlejningsejendomme er fritaget for  

 ejendomsavancebeskatning,  

 til skatteministeren Spm. 46, om gennemførelse af lovforslagets § 10, nr. 6 om  

 ændring af ligningslovens § 16 B vil indebære en betydelig skattelettelse for  

 fonde, der ejer aktier i børsnoterede selskaber, til skatteministeren Spm. 47 om at stille et ændringsforslag, så  

 fondsbeskatningslovens § 6 ændres, til skatteministeren Spm. 48 om, at Danmark som følge af  

 moder/datterselskabsdirektivet i EU i løbet af en kort årrække må nedsætte  

 grænsen for skattefrit udbytte til moderselskabet, til skatteministeren Spm. 49 om, hvor mange børsnoterede selskaber der har  

 aktionærer, som er fonde med en aktiepost på over 10 pct. af aktierne, til  

 skatteministeren 32 Kommentar fra skatteministeren til henvendelse af 3/4-04  

 fra Den Danske Landinspektørforening 33 Spm. 50 om, hvordan ministeren kan mene, at der hverken  

 er tale om en skærpelse eller en lempelse i forhold til pristalsregulering af  

 ældre anskaffelsessummer, til skatteministeren 34 Spm. 51 om at bekræfte, at ToldSkat har givet  

 dispensation til aktionærerne i Højgaard Holding for beskatning som udbytte,  

 til skatteministeren Spm. 52, om dispensationen også er givet til fonde, der  

 ejer aktier i Højgaard Holding, til skatteministeren 35 Kommentar fra skatteministeren til henvendelse af 12/3-04  

 fra Ole Laursen, Århus 36 Svar på spm. 1, om der er andre muligheder for at undgå  

 beskatning efter ejerlejlighedsavancebeskatningsloven end gennem planlægning  

 af salg, så man undgår 5-års-perioden, fra skatteministeren Svar på spm. 2 om et skøn over, hvor store fradrag man  

 under ét indrømmer ejerne af ejerlejligheder, som endnu ikke er solgt, fra  

 skatteministeren Svar på spm. 3, om reglen om manglende fradrag for tab  

 efter ejendomsavancebeskatningsloven vil spille nogen rolle med de  

 prisstigninger,  

 der har været på ejerlejligheder, fra skatteministeren Svar på spm. 4 om tre konkrete eksempler på beskatning  

 efter henholdsvis ejerlejlighedsavancebeskatningsloven og  

 ejendomsavancebeskatningsloven,  

 fra skatteministeren Svar på spm. 5 om eksempler på forskellen i beskatningen  

 efter reglerne for frigørelsesafgift og ejendomsavancebeskatningsloven, fra  

 skatteministeren Svar på spm. 6 om, i hvor mange eksisterende sager der er  

 ydet henstand for frigørelsesafgiften, fra skatteministeren Svar på spm. 7 om at overføre opsparingskontoen i en  

 virksomhedsskatteordning til en ægtefælle, fra skatteministeren Svar på spm. 8, om man kan overføre en fortrinsvis passiv  

 virksomhed ved succession, f.eks. en udlejningsejendom med tilhørende  

 opsparingsordning,  

 til en ægtefælle, fra skatteministeren Svar på spm. 9 om, hvor lang tid der må gå, fra en  

 investeringsforening træffer en beslutning om endelig opløsning, fra  

 skatteministeren Svar på spm. 10 om, at man fremover først skaber  

 lovgrundlaget, inden man indfører nye fortolkninger, som ikke har dækning i  

 loven, fra skatteministeren Svar på spm. 11 om et skøn over, hvor mange skatteydere  

 der årligt skønnes at blive berørt af hver enkelt ændring, fra  

 skatteministeren Svar på spm. 12 om en klar vurdering af, om der med  

 lovforslaget på noget punkt åbnes for spekulation imod skattesystemet, fra  

 skatteministeren Svar på spm. 13 om en begrundelse for at genindføre  

 pristalsregulering af anskaffelsessummen i ejendomsavancebeskatningsloven  

 frem til 1993, fra skatteministeren Svar på spm. 14, om den foreslåede genindførelse af  

 pristalsregulering af anskaffelsessummen vil give pristalsregulering for en  

 periode på 18 år for ejendomme, der er anskaffet før 1975 eller tidligere,  

 fra skatteministeren Svar på spm. 15, om det er i strid med regeringens  

 skattestop, hvis ikke der genindføres pristalsregulering som foreslået, fra  

 skatteministeren Svar på spm. 16 om oplysninger, der peger på risici for  

 skatteindtægtstab, som der ikke er redegjort for i lovforslagets  

 bemærkninger, fra skatteministeren 37 Svar på spm. 40, om der er tale om lukning af et  

 skattehul eller et brud på regeringens skattestop, fra skatteministeren 38 Spm. 53 om, hvorledes aktionærer bliver stillet  

 skattemæssigt efter vedtagelse af lovforslaget, til skatteministeren Spm. 54 om at redegøre for tabsfradrag, når et  

 børsnoteret selskab går konkurs, til skatteministeren 39 Svar på spm. 50 om, hvordan ministeren kan mene, at der  

 hverken er tale om en skærpelse eller en lempelse i forhold til  

 pristalsregulering af ældre anskaffelsessummer, fra skatteministeren 40 Ændringsforslag fra skatteministeren 41 2. udkast til betænkning 42 Svar på spm. 34 om en nærmere redegørelse for grundlaget  

 for forslaget i § 2, nr. 8, hvor gældende administrativ praksis vedrørende  

 skatteombytning med efterfølgende spaltning lovfæstes, fra skatteministeren Svar på spm. 38 om, hvad årsagen er til, at man ønsker at  

 lovfæste praksis i lovforslagets § 2, nr. 8, fra skatteministeren 43 Svar på spm. 41, om der er et hul i  

 ejendomsavancebeskatningsloven ved salg af en mælkekvote, fra  

 skatteministeren Svar på spm. 42 om, hvorfor  

 ejendomsavancebeskatningsloven ikke indeholder rimelige og klare regler til  

 brug ved opgørelse af den erhvervsmæssige andel af indgangsværdien for  

 ejendomme, fra skatteministeren Svar på spm. 43 om at tage initiativ til en præcisering  

 af ejendoms-avancebeskatningsloven, så det fremgår af loven, at der skal ske  

 pristalsregulering af ikkegenvundne afskrivninger m.v., fra skatteministeren Svar på spm. 44, om skattefrit salg efter parcelhusreglen  

 kun bør omfatte den periode, hvor de pågældende ejendomme har tjent til bolig  

 for ejeren, fra skatteministeren Svar på spm. 45 om en udvidelse af paracelhusreglen, så  

 også ejerboliger i mindre udlejningsejendomme er fritaget for  

 ejendomsavancebeskatning,  

 fra skatteministeren Svar på spm. 46, om gennemførelse af lovforslagets § 10,  

 nr. 6, om ændring af ligningslovens § 16 B vil indebære en betydelig  

 skattelettelse  

 for fonde, der ejer aktier i børsnoterede selskaber, fra skatteministeren Svar på spm. 47 om at stille et ændringsforslag, så  

 fondsbeskatningslovens § 6 ændres, fra skatteministeren Svar på spm. 48 om, at Danmark som følge af moder/datterselskabsdirektivet  

 i EU i løbet af en kort årrække må nedsætte grænsen for skattefrit udbytte  

 til moderselskabet, fra skatteministeren Svar på spm. 49 om, hvor mange børsnoterede selskaber der  

 har aktionærer, som er fonde med en aktiepost på over 10 pct. af aktierne,  

 fra skatteministeren 44 Svar på spm. 51, om at bekræfte, at ToldSkat har givet  

 dispensation til aktionærerne i Højgaard Holding for beskatning som udbytte,  

 fra skatteministeren Svar på spm. 52, om dispensationen også er givet til  

 fonde, der ejer aktier i Højgaard Holding, fra skatteministeren 45 Svar på spm. 53 om, hvorledes aktionærer bliver stillet  

 skattemæssigt efter vedtagelse af lovforslaget, fra skatteministeren Svar på spm. 54 om at redegøre for tabsfradrag, når et  

 børsnoteret selskab går konkurs, fra skatteministeren 46 Samrådsspm.
A om, hvorfor ministeren ikke anser en  

 indekseringsregel som foreslået for at være et skattehul, når der allerede i  

 gældende lovgivning er taget højde for fradrag for værdistigninger frem til  

 1993, til skatteministeren Samrådsspm.
B, om det er helt generelt, at en ulovhjemlet  

 praksis, der er opstået ved en fejl, og som strider direkte imod  

 lovforslagets indhold og forarbejder, vil være beskyttet af regeringens  

 skattestop, til skatteministeren Samrådsspm.
C om, hvordan ministeren kan mene, at det er  

 en sober betjening af Folketinget, når ministeren påstår, at lovændringen om  

 indeksering alene er en lovfæstelse af hidtidig praksis, når denne praksis er  

 underkendt, afskaffet og erklæret som ulovhjemlet, til skatteministeren Samrådsspm.
D om, hvad ministeren har gjort for at  

 forhindre tilsvarende groteske misfortolkninger af skattelovene, til  

 skatteministeren 47 Spm. 55 om at oversende talepapir til samrådsspørgsmål  

 A-D, til skatteministeren 48 Spm. 56, om ministeren ikke skylder en beklagelse til  

 Folketinget i forbindelse med orienteringen til Folketinget om  

 indekseringsbestemmelserne,  

 til skatteministeren 49 3. udkast til betænkning 50 Svar på spm. 55 om at oversende talepapir til  

 samrådsspørgsmål A-D, fra skatteministeren 51 Svar på spm. 56, om ministeren ikke skylder en beklagelse  

 til Folketinget i forbindelse med orienteringen til Folketinget om  

 indekserings-bestemmelserne,  

 fra skatteministeren Bilag 2 Et af udvalgets spørgsmål til skatteministeren  

 og dennes svar herpå Spørgsmål 56 og skatteministerens svar herpå er optrykt efter  

 ønske fra S og RV.
 Spørgsmål:
 I forlængelse af bemærkningerne til lovforslaget og ministerens  

 besvarelse af spm. 50 er ministeren så ikke af den opfattelse, at ministeren  

 skylder en beklagelse til Folketinget i forbindelse med orienteringen til  

 Folketinget om indekseringsbestemmelserne, samt vil ministeren give et  

 tilsagn  

 om at instruere sine embedsmænd om, at Folketinget fremover får en mere  

 præcis  

 og retledende beskrivelse af et hændelsesforløb.
 Svar:
 Hvis det ikke klart er fremgået af lovforslaget, at der var tale  

 om en ulovhjemlet praksis, skal jeg være den første til at beklage det.  

 Naturligvis skal et sådant forhold klart fremgå af forslagets bemærkninger.
 Jeg har benyttet lejligheden til klart og tydeligt at pointere  

 dette over for mine embedsmænd.
