 Dette afsnit omhandler ToldSkats adgang til at foretage eftersyn i  

 medfør af lønsumsafgiftslovens §§ 14 og 15.
H.1 Eftersyn i virksomhederne § 14, stk.  

 1 ToldSkat har til opgave at sikre, at afgiften bliver angivet og  

 afregnet korrekt.
Til brug ved denne kontrol har ToldSkat i medfør af § 14  

 i lønsumsafgiftsloven adgang til uden retskendelse til enhver tid mod  

 behørig legitimation at foretage eftersyn i lokaler, der benyttes af den  

 registreringspligtige virksomhed.
Eftersyn i privatboligen kan kun finde  

 sted i det omfang, at lokaler i privatboligen anvendes til brug for den  

 registreringspligtige virksomhed.
Udover eftersyn i virksomhedens lokaler har ToldSkat adgang til at  

 foretage gennemsyn af alt regnskabsmateriale, herunder dokumenter af  

 enhver art, der kan have betydning for beregningen af afgiften.
Retten til  

 eftersyn gælder også for elektronisk lagrede oplysninger, således at  

 ToldSkat har en direkte adgang til at koble sig på virksomhedens  

 edb-anlæg.
 Som hovedregel skal et eftersyn aftales på forhånd med  

 virksomhedsindehaveren eller den daglige ansvarlige leder af virksomheden,  

 og eftersynet skal ske til mindst mulig gene for virksomheden, herunder at  

 eftersynet finder sted inden for virksomhedens normale åbningstid,  

 medmindre andet er aftalt med virksomheden.
 Såfremt der foreligger en konkret mistanke om strafbare forhold i  

 virksomheden, kan kontrolbestemmelserne i §§ 14 og 15 ikke bringes i  

 anvendelse, men sagen må overdrages til politiet med henblik på  

 politimæssig efterforskning efter reglerne i retsplejeloven.
H.1.1 Bistand fra virksomhedsindehaveren mv. §  

 14, stk. 2 Virksomhedsindehaveren og de i virksomheden beskæftigede personer har  

 pligt til at yde ToldSkat fornøden hjælp og vejledning ved  

 eftersynet.
H.1.2 Udlevering af virksomhedens  

 regnskabsmateriale mv. § 14, stk. 3 H.2 Bistand fra de kommunale skattemyndigheder §  

 14, stk. 2 og 3 De kommunale skattemyndigheder skal give ToldSkat alle oplysninger af  

 betydning for kontrollen med opkrævningen af afgiften, som de under den  

 skattemæssige kontrol bliver opmærksomme på.
ToldSkat kan endvidere  

 pålægge de kommunale skattemyndigheder i forbindelse med den skattemæssige  

 kontrol at indhente oplysninger af betydning for kontrollen med  

 opkrævningen af afgiften, jf. § 15, stk. 2 og  

 3.
H.2.1 Politiets bistand Politiet kan i medfør af § 15, stk. 1, yde ToldSkat bistand til  

 gennemførelse af eftersynet i virksomheden efter § 14, stk. 1.
Politiets bistand består om nødvendigt i at gennemtvinge adgangen til  

 virksomhedens lokaler eller i øvrigt at overvinde andre fysiske  

 forhindringer for eftersynets gennemførelse.
Politiet afgør selv,  

 hvorledes bistanden skal ydes.
Politiets bistand kan rekvireres forud for  

 eftersynets begyndelse, såfremt ToldSkat har en begrundet formodning om,  

 at adgangen til virksomheden vil blive nægtet, eller at der under  

 eftersynet kan opstå problemer af en sådan karakter, at politiets  

 tilstedeværelse kan være påkrævet fra begyndelsen af  

 eftersynet.
H.2.2 Ransagning Ransagning efter retsplejelovens §§ 793 - 800 adskiller sig fra  

 eftersyn i virksomheden ved, at der skal foreligge en konkret mistanke om  

 strafbare overtrædelser af lønsumsafgiftsloven, og at der er hjemlet  

 frihedsstraf for disse overtrædelser.
Ransagning kan som hovedregel alene  

 finde sted på grundlag af en retskendelse og omfatter alene de i kendelsen  

 nævnte lokaliteter.
Ransagning adskiller sig endvidere fra et  

 kontroleftersyn på følgende punkter:
