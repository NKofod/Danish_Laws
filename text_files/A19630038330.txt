 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Landbrugsministeren kan meddele personer bevilling til uden  

 auktionsledernes mellemkomst og uden betaling af auktionsafgift at afholde  

 frivillig offentlig auktion over skind og huder af pelsdyr og husdyr i den  

 kommune, hvor pågældende bor.
Stk. 2.  Bevilling kan endvidere meddeles  

 producentforeninger og lignende sammenslutninger under forudsætning af, at  

 foreningens vedtægter indeholder en bestemmelse om, at enhver producent af  

 indenlandske pelsdyrskind eller huder kan blive medlem af foreningen.
Den  

 repræsentant for foreningen, der skal afholde auktionerne, skal godkendes af  

 landbrugsministeren.
 Stk. 3.  Forinden bevillingen meddeles, gives der  

 kommunalbestyrelsen lejlighed til at erklære sig om andragendet.
§ 2 Lov nr. 178 af 7. juni 1958 om afholdelse af frivillig offentlig auktion  

 over indenlandske pelsdyrskind og huder ophæves.
§ 3 Denne lov gælder ikke for Færøerne og Grønland.
 Givet på Christiansborg slot, den 4.  

 december 1963.
 Under Vor Kongelige Hånd og Segl.
 FREDERIK R.
 /Karl Skytte.
