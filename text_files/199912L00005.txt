Fremsat den 7. oktober 1999 af  

 socialministeren (Karen Jespersen) Forslag til Lov om ændring af lov om  

 børnetilskud og forskudsvis udbetaling af børnebidrag, lov om  

 børns retsstilling, lov om påligningen af indkomstskat til  

 staten og lov om en børnefamilieydelse (Større privat ansvar for forsørgelse,  

 målretning af særligt børnetilskud og forhøjelse af  

 grænse for modregning i børnefamilieydelsen) Socialministeriet § 1 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret ved § 33 i lov nr. 980 af 17. december 1997, lov nr.  

 1109 af 29. december 1997, § 2 i lov nr. 914 af 16. december 1998 og  

 § 2 i lov nr. 394 af 2. juni 1999, foretages følgende  

 ændringer:
 1. I § 2, stk. 1, ændres »4.400 kr.« til: »3.692 kr.«.
 2. § 4, stk. 2, affattes således:
» 3. I § 4 indsættes som stk. 4-11:
» Stk. 5. Der ydes et tillæg, som udgør 1.224  

 kr. årlig, til det særlige børnetilskud, jf. stk. 3, nr.  

 1, 2, 3 og 6, samt, når begge forældre modtager pension efter lov  

 om social pension, nr. 4, og, når folkepension eller  

 førtidspension til én eller begge af to pensionsberettigede  

 forældre ikke udbetales, fordi § 46 i lov om social pension finder  

 anvendelse, nr. 5.
 Stk. 6. Det samlede beløb, der ydes en  

 familie som særlige børnetilskud efter stk. 3, nr. 4 og 5,  

 nedsættes efter stk. 7. I tilfælde, hvor en familie ydes flere  

 særlige børnetilskud efter stk. 3, nr. 4 og 5, fordeles  

 nedsættelsen ligeligt på de enkelte børnetilskud.
 Stk. 7. Nedsættelsen efter stk. 6 sker med 3 pct.  

 af indtægtsgrundlaget opgjort efter § 29 i lov om social pension,  

 når dette overstiger det beløb, hvormed pensionstillægget  

 bortfalder.
 Stk. 8. Det særlige børnetilskud, jf. stk.  

 6, fastsættes hver 1. januar på grundlag af den opgjorte  

 indtægt.
 Stk. 9. Det særlige børnetilskud omregnes i  

 løbet af året, hvis indtægtsgrundlaget ændres mere  

 end rent midlertidigt, og en beregning på grundlag af den forventede  

 fremtidige indtægt fører til en ændring af det  

 særlige børnetilskuds størrelse, eller de personlige  

 forhold, som har betydning for det særlige børnetilskuds  

 størrelse, ændres.
Stk. 10. Omregning sker med virkning fra den 1. i  

 kvartalet efter, at kommunalbestyrelsen har modtaget oplysninger om de  

 ændrede forhold.
Hvis oplysning om ændringer, jf. stk. 9, der  

 medfører forhøjelse af det særlige børnetilskud,  

 modtages af kommunalbestyrelsen senere end tidspunktet for ændringen,  

 omregnes det særlige børnetilskud med tilbagevirkende kraft fra  

 tidspunktet for ændringen, dog højst for en periode på 3  

 måneder fra tidspunktet for modtagelsen af oplysningerne, jf. 1. pkt.
Stk. 11. Socialministeren kan fastsætte regler, der  

 sikrer, at kommunalbestyrelsen modtager oplysninger, herunder i elektronisk  

 form, der har betydning for den årlige fastsættelse og  

 omberegning af det særlige børnetilskud.« 4. § 14 affattes således:
» 5. I § 24, stk. 1, indsættes efter »medføre«: »nedsættelse eller«.
 6. I § 25 a, stk. 2, indsættes efter »særlige børnetilskud«: »og tillægget efter  

 § 4, stk. 5,« .
Justitsministeriet § 2 I lov om børns retsstilling, jf. lovbekendtgørelse nr. 293  

 af 2. maj 1995, som ændret ved § 11 i lov nr. 389 af 14. juni  

 1995, foretages følgende ændring:
 1. I § 14, stk. 1, 2. pkt., indsættes efter »normalbidrag«: », jf. børnetilskudslovens § 14«.
Skatteministeriet § 3 I lov om påligningen af indkomstskat til staten (Ligningsloven), jf.  

 lovbekendtgørelse nr. 819 af 3. november 1997, som senest ændret  

 ved § 1 i lov nr. 386 af 2. juni 1999, foretages følgende  

 ændringer:
 1. I § 10, stk. 1, 1. pkt., udgår: »eller af børn, der ikke opholder sig hos  

 bidragyderen«. 2. pkt. affattes  

 således:
» 2. I § 10, stk. 1, 5. pkt. ændres 2 steder »normalbidrag« til: »normalbidrags grundbeløb«.
 3. I § 10 indsættes efter stk. 1 som nyt  

 stykke:
» Stk. 2 og 3 bliver herefter stk. 3 og 4.
 4. § 11 affattes således:
» Stk. 2. Fradragsretten efter stk. 1, 1. pkt., er betinget  

 af, at der påhviler den skattepligtige forsørger- eller  

 bidragspligt over for det offentlige med hensyn til det  

 pågældende barn, og af, at barnet ikke opholder sig hos den  

 skattepligtige.
Bidrag for tiden efter barnets fyldte 18. år kan ikke  

 fradrages.
Bidrag for tiden indtil barnets fyldte 18. år kan fradrages  

 i det omfang, de overstiger et beløb svarende til det tillæg,  

 der er fastsat i § 4, stk. 5, i lov om børnetilskud og  

 forskudsvis udbetaling af børnebidrag.
Betaler en bidragsskyldig til  

 det offentlige et beløb til dækning af forskudsvis udbetalte  

 børnebidrag, anses beløbet fortrinsvis at vedrøre de  

 først forskudsvis udbetalte børnebidrag.
I det omfang,  

 beløbet herved anses at vedrøre perioder, der omfattes af den  

 skattepligtiges indkomstår 2000 og senere indkomstår, finder 3.  

 pkt. tilsvarende anvendelse.« § 4 I lov om en børnefamilieydelse, jf. lovbekendtgørelse nr.  

 701 af 6. september 1999, foretages følgende ændringer:
 1. I § 5, stk. 2, ændres »andre familieydelser« til:  

»forskudsvis udbetaling af børnebidrag«.
 2. § 11, stk. 2, 1. pkt. affattes  

 således:
» Ikrafttrædelse § 5 Stk. 1. Loven træder i kraft den 1. januar  

 2000.
 Stk. 2. § 3 har virkning fra og med  

 indkomståret 2000.
§ 6 § 2 gælder ikke for Færøerne.
Bemærkninger til lovforslaget Almindelige bemærkninger Baggrund for lovforslaget Som et led i Regeringens ønske om at  

 gennemføre besparelser på de offentlige udgifter  

 foreslås Ad 1) Lov om børns retsstilling Normalbidraget udgør et væsentligt lavere  

 beløb end f.eks. halvdelen af udgifterne ved at leve sammen med et  

 barn.
Dertil kommer, at børnebidrag efter gældende regler er  

 fradragsberettiget, jf. nærmere herom under beskrivelsen af de  

 skattemæssige forhold.
Det forekommer ikke rimeligt, at det offentlige  

 på denne måde påtager sig en så stor del af  

 forældrenes ansvar for at forsørge deres børn.
Efter gældende regler ydes der til enlige  

 forældre efter skilsmisse eller samlivs ophør en række  

 tilskud fra det offentlige.
Disse tilskud indebærer, at den samlede  

 disponible indkomst stiger for forældrene betragtet som helhed.  

 Forslaget sigter til at skabe en bedre balance mellem offentlig og privat  

 forsørgelse i tilfælde af skilsmisse eller samlivsophør  

 gennem en generel forhøjelse af normalbidraget og en samtidig  

 tilsvarende nedsættelse af det ordinære børnetilskud.
En person, der er berettiget til normalbidrag og samtidig  

 er berettiget til et ordinært børnetilskud, vil efter forslaget  

 være berettiget til et ordinært børnetilskud, der  

 årligt er 1.224 kr. lavere.
Normalbidraget vil samtidig blive  

 forhøjet med et tilsvarende tillæg på 1.224 kr.
Den  

 samlede økonomiske stilling vil således være uændret  

 for den pågældende.
 Den foreslåede forhøjelse af normalbidraget  

 er generel og dækker således også i tilfælde, hvor  

 den bidragsberettigede - fx fordi vedkommende ikke er enlig - ikke modtager  

 ordinært børnetilskud og derfor ikke bliver ramt af den  

 foreslåede nedsættelse af denne ordning.
 De samlede merudgifter til børnebidrag for borgerne  

 anslås at udgøre ca. 260 mill. kr. årligt.
Justitsministeriets Børnelovsudvalg overvejer for  

 tiden, om børnelovens regler om forsørgelse er rimelige og  

 tidssvarende.
Udvalget forventer at kunne afgive betænkning i  

 løbet af nogle måneder.
Hensynet til at opnå en besparelse  

 gennem det foreslåede mindre indgribende forslag vejer imidlertid  

 tungere end at afvente det bredere udvalgsarbejde, der kan resultere i nye  

 forslag til ændringer på de områder, der berøres af  

 lovforslaget.
Børnetilskudsloven Efter børnetilskudsloven ydes der ordinært og  

 ekstra børnetilskud.
Efter gældende regler udgør ordinært  

 børnetilskud årligt 4.916 kr. i PL-niveau 2000. Udgiften  

 afholdes af statskassen.
Tilskuddet tilkommer barnet som ikke-skattepligtig  

 indkomst.
Efter gældende regler udgør normalbidraget i  

 PL-niveau 2000 9.420 kr. årlig.
Udgiften til bidrag afholdes af den  

 bidragspligtige forælder.
Forslagets vedtagelse indebærer, at normalbidraget,  

 der efter gældende regler svarer til det særlige  

 børnetilskud, stiger med et tillæg på 1.224 kr. i  

 PL-niveau 2000 afrundet.
Samtidig sker der en tilsvarende nedsættelse  

 af det ordinære børnetilskud.
Der vil være persongrupper, der vil opleve en  

 forhøjelse af normalbidraget uden at opleve en tilsvarende  

 nedsættelse af børnetilskud.
Det vil være i situationer,  

 hvor der ikke samtidig udbetales ordinært børnetilskud.
Det vil  

 fx være tilfældet, hvor den bidragsberettigede forælder  

 ikke kan anses for at være enlig, fordi pågældende lever  

 sammen med en anden end barnets anden forælder.
 Samtidig vil en mindre gruppe opleve en forringelse af  

 deres økonomi (børn, hvor den ene ægtefælle er  

 indsat i institution under Kriminalforsorgen ud over 3 måneder, og den  

 anden ægtefælle er enlig). Forhøjelsen af normalbidraget  

 og det særlige børnetilskud til visse persongrupper vil  

 kompensere de øvrige persongrupper, der aktuelt er modtagere af  

 ordinært børnetilskud.
En person under 25 år, der har en dokumenteret  

 bidragspligt over for et barn, og som modtager hjælp efter lov om en  

 aktiv socialpolitik, § 25, stk. 1, nr. 3 eller 4, får efter  

 § 25, stk. 4, et månedligt tillæg, der svarer til det  

 fastsatte bidrag, dog højst normalbidraget.
Med forhøjelsen af  

 normalbidraget vil dette tillæg blive forhøjet.  

 Overgrænsen for hjælpen, inkl. tillæg i § 25, stk. 4,  

 sidste pkt., vil være uændret efter forslaget.
Overgrænsen,  

 der svarer til forsørgersatsen efter § 25, stk. 2, vil efter  

 lovforslaget være for hjælpen, inkl. tillæg og  

 forhøjelse af tillæg.
Det særlige børnetilskud træder i en  

 række tilfælde ind som erstatning for en  

 forsørgelsespligtig forælder.
Det er vanskeligt at begrunde, at  

 en parfamilie, hvor det offentlige indtræder i stedet for en eller evt.  

 begge forældre, skal stilles ringere end en parfamilie, der modtager  

 bidrag fra en bidragspligtig, som ved forslaget får en økonomisk  

 forbedring.
Det foreslås derfor, at der sker en forhøjelse af  

 det særlige børnetilskud til de grupper, hvor det særlige  

 børnetilskud erstatter en eller to forældres bidrag.
Det  

 foreslås således, at der ydes dobbelt tillæg, hvis ingen af  

 barnets forældre lever.
Ligningsloven Efter gældende regler kan underholdsbidrag til  

 børn under 18 år, som den bidragspligtige har offentligretlig  

 forsørgelsespligt overfor, og som ikke opholder sig hos den  

 bidragspligtige, fradrages i den bidragspligtiges skattepligtige indkomst.  

 Fradrag gives i det indkomstår, hvori bidraget betales.
Der er fuld  

 fradragsret, hvadenten bidraget er fastsat eller aftalt, og uanset om der  

 betales normalbidrag eller et bidrag, der er højere end  

 normalbidraget.
Reglerne er parallelle for separation og skilsmisse  

 (ligningslovens § 10, stk. 1,), faktisk samlivsophævelse  

 (ligningslovens § 10, stk. 2,) og børn uden for ægteskab  

 (ligningslovens § 11).
Det foreslås som et led i omlægningen af  

 børnetilskud og børnebidrag, at fradragsretten for  

 børnebidrag nedsættes.
Det foreslås således, at der  

 i fremtiden ikke skal være fradragsret for det i dette lovforslag  

 foreslåede nye tillæg til normalbidragets grundbeløb.
 Forslaget indebærer, at der fortsat vil være  

 fuld fradragsret for et beløb svarende til det hidtidige normalbidrag,  

 og at der fortsat vil være fuld fradragsret for beløb, der  

 overstiger det fremtidige normalbidrag.
 Da det i praksis stort set ikke forekommer, at  

 statsamterne pålægger herboende bidragspligtige et bidrag, der er  

 lavere end normalbidraget, foreslås det af praktiske grunde, at  

 nedsættelsen af fradragsretten sker ved, at der indføres en  

 bundgrænse for fradraget, således at kun ydede bidrag ud over det  

 foreslåede tillæg til normalbidraget kan fradrages.
 Uanset de konkrete aftaler m.v. med hensyn til  

 tillægget til normalbidragets grundbeløb, jf.  

 bemærkningerne til dette lovforslags § 2, foreslås  

 fradragsretten for børnebidrag nedsat svarende til ét  

 tillæg.
Ad 2) Efter gældende regler udbetales det særlige  

 børnetilskud til pensionister efter børnetilskudslovens  

 § 4, stk. 3, nr. 4 og 5, uafhængig af indtægt.
Det  

 foreslås, at der indføres en nedsættelse af det samlede  

 beløb, der ydes en familie som særlige børnetilskud efter  

 § 4, stk. 3, nr. 4 og 5. Nedsættelsen foreslås med 3 pct. af  

 indtægtsgrundlaget efter lov om social pension, når  

 indtægtsgrundlaget overstiger det beløb, hvor  

 pensionstillægget er fuldt aftrappet.
I de tilfælde, hvor der  

 ydes en familie flere særlige børnetilskud efter § 4, stk.  

 3, nr. 4 og 5, fordeles nedsættelsen ligeligt på de enkelte  

 børnetilskud.
Ad 3) Efter de gældende regler kan der ske modregning i  

 børnefamilieydelsen af eventuelle restancer til det offentlige  

 vedrørende betaling for dagtilbud og klubtilbud efter lov om social  

 service og skolefritidsordninger efter lov om folkeskolen.
Det er  

 således kun restancer, der har særlig tilknytning til familiens  

 børn, der kan modregnes i ydelsen.
De nævnte restancer kan dog  

 kun modregnes i op til en tredjedel af ydelsen.
Denne modregningsadgang blev  

 indført med virkning fra 1. juli 1993.
Da restancerne på dagtilbudsområdet m.v.  

 fortsat er af betydelig størrelse, foreslås det, at  

 grænsen for adgang til modregning af de nævnte restancer  

 forhøjes fra en tredjedel til halvdelen af ydelsen.
Andre former for  

 offentlige krav, som ikke har særlig tilknytning til familiens  

 børn, fx skattekrav, skal fortsat ikke kunne modregnes i ydelsen.  

 Herved sikres, at børnefamilieydelsen fortsat kommer  

 børnefamilierne til gode.
De seneste ændringer af reglerne om økonomisk  

 friplads i dagtilbud gør, at familier med en relativt lille indkomst  

 ikke eller kun i mindre omfang vil oparbejde restancer, fordi de får  

 hel eller delvis økonomisk friplads.
Den gennemførte forbedring  

 af fripladsordningen giver grundlag for at antage, at de økonomisk  

 svageste børnefamilier er tilstrækkeligt tilgodeset, også  

 selv om grænsen for modregningsadgang foreslås forhøjet  

 til halvdelen af børnefamilieydelsen.
Administrative konsekvenser for det offentlige Ad 1) I forbindelse med lovforslagets vedtagelse vil der  

 være behov for ekstra information.
Forslaget skønnes ikke at  

 give anledning til administrative konsekvenser for kommunerne.
Forslaget  

 skønnes at medføre engangsudgifter på 100.000 kr. i Told  

 og Skat til edb-tilretninger.
Ad 2) Forslaget skønnes ikke at medføre  

 meradministration for kommunerne.
Ved lovforslagets vedtagelse skal der  

 etableres de nødvendige edb-mæssige løsninger til  

 beregning af det særlige børnetilskud.
Det forudsættes, at  

 kommunerne anvender de indtægtsoplysninger, den enkelte har givet til  

 kommunerne til brug for tildeling af pensionstillæg.
Ad 3) Forslaget skønnes at medføre engangsudgifter  

 på 100.000 kr. i Told og Skat til edb-tilretninger.
Økonomiske konsekvenser for det offentlige Ad 1) Forslaget skønnes at medføre en samlet  

 årlig mindreudgift fra og med 2000 på 162,5 mill. kr. i PL-niveau  

 2000. Mindreudgiften fremkommer som summen af en mindreudgift på 205,0  

 mill. kr. i ordinært børnetilskud, en merudgift på 42,4  

 mill. kr. til særligt børnetilskud, og en merudgift på 0,1  

 mill. kr. til tillæg efter aktivlovens § 25, stk. 4, til  

 bidragspligtige kontanthjælpsmodtagere under 25 år.
 Forslagets administrative og økonomiske  

 konsekvenser skal forhandles med de kommunale parter.
Ad 2) Forslaget skønnes at medføre en årlig  

 mindreudgift i PL-niveau 2000 på 22,0 mill. kr. i 2000 stigende til  

 25,0 mill.kr., når sidestillingen mellem samboende og gifte  

 pensionister ved tildelingen af pensionstillæg er fuldt indfaset.
 Forslagets administrative og økonomiske  

 konsekvenser skal forhandles med de kommunale parter.
Ad 3) Forslaget skønnes at øge inddrivelsen af  

 restancerne med 32,0 mill. kr. årligt.
Beløbet forudsættes  

 modregnet i det primærkommunale bloktilskud.
Erhvervsøkonomiske og miljømæssige konsekvenser Lovforslaget giver ikke anledning til  

 erhvervsøkonomiske eller miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Lovforslagets konsekvenser i hovedtræk Socialministeriet Positive konsekvenser/ Mindreudgifter (hvis ja, angiv omfang) Negative konsekvenser/ Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ad 1) Mindreudgifter for staten på 162,5 mill. kr.  

 årlig Ad 2) Mindreudgifter for staten på 22,0 mill. kr.  

 årlig - Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdene til EU-retten Lovforslaget indeholder ikke EU-retlige aspekter Skatteministerie Positive konsekvenser/ Mindreudgifter (hvis ja, angiv omfang) Negative konsekvenser/ Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ad 3) Lovforslaget skønnes at give kommunerne mulighed for at inddrive  

 32,0 mill. kr. årligt i restancer på dagtilbudsområdet  

 m.v.
- Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdene til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Socialministeriet Til § 1 Til nr. 1 Det foreslås, at det ordinære  

 børnetilskud nedsættes.
Der henvises i øvrigt til de  

 almindelige bemærkninger.
Til nr. 2 Det foreslås, at det særlige  

 børnetilskud, der efter lovens § 4, stk. 2, ydes, når ingen  

 af barnets forældre lever, altid vil udgøre 2 gange det  

 særlige børnetilskud efter lovens § 4, stk. 3. Der er tale  

 om en teknisk ændring.
Efter gældende regler kan regulerings- og  

 afrundingsregler betyde, at der fremstår en vanskelig forståelig  

 difference mellem de 2 beløb.
Til nr. 3 Det foreslås ved stk. 4 præciseret, at  

 der, når ingen af barnets forældre lever, vil blive ydet 2 gange  

 tillæg, således at der samlet ydes 2 gange særligt  

 børnetilskud efter lovens § 4, stk. 3, og 2 gange tillæg  

 til særligt børnetilskud.
Det foreslås ved stk. 5, at der ydes et  

 tillæg til det særlige børnetilskud i de situationer, hvor  

 det særlige børnetilskud ydes, 1)	når faderskabet til et barn ikke er fastslået, 2)	når kun én af barnets forældre lever, 3)	når barnet, efter at forældremyndighedens indehaver er  

 død, adopteres af dennes ægtefælle eller af en enlig  

 person, 4)	hvor begge barnets forældre opholder sig sammen med barnet, og  

 begge enten modtager social pension eller er pensionsberettigede, men hvor  

 den enes eller begges pension ikke udbetales, fordi § 46 i lov om social  

 pension finder anvendelse, eller 5)	når der ifølge overenskomst med andre stater ikke er  

 mulighed for at udfærdige bidragsresolution, der kan danne grundlag for  

 forskudsvis udbetaling af børnebidrag.
Det foreslås ved Det foreslås ved stk. 7, at det særlige  

 børnetilskud, der ydes, når en af eller begge barnets  

 forældre modtager folkepension eller førtidspension efter lov om  

 social pension, eller når folkepension eller førtidspension til  

 en eller begge af to pensionsberettigede forældre ikke udbetales, fordi  

 § 46 i lov om social pension finder anvendelse, til pensionister  

 indtægtsreguleres på samme vis som pensionstillægget, jf.  

 lov om social pension § 29, således, at det særlige  

 børnetilskud til pensionister nedsættes med 3 pct. af  

 indtægtsgrundlaget, når dette overstiger det beløb,  

 hvormed pensionstillægget bortfalder.
 Indtægtsgrundlaget for pensionstillæg  

 opgøres på grundlag af pensionistens og en eventuel  

 ægtefælles/samlevers samlede indtægter.
Ved fastsættelsen af indtægtsgrundlaget  

 benyttes de samme indkomstbegreber, som anvendes i skattelovgivningen.  

 Indtægtsgrundlaget, der lægges til grund ved beregningen af  

 social pension, består af pensionistens indtægter i form af  

 personlig indkomst - ud over den sociale pension - samt eventuel positiv  

 kapitalindkomst.
Endvidere indgår aktieindkomst over en nærmere  

 fastsat størrelse.
Heri foretages nærmere bestemte fradrag og  

 tillæg.
 Det foreslås ved stk. 8, at det særlige  

 børnetilskud fastsættes hver 1. januar på baggrund af den  

 opgjorte indtægt i lighed med reglerne om fastsættelse af social  

 pension.
 Det foreslås ved stk. 9, at der sker  

 omregning af det særlige børnetilskud i situationer, der efter  

 lov om social pension ville føre til omregning af pension.
Det foreslås ved stk. 10, at der sker  

 omregning med virkning fra den 1. i kvartalet efter, at kommunalbestyrelsen  

 har modtaget oplysninger om de ændrede forhold.
Hvis oplysning om  

 ændringer, jf. stk. 9, der medfører forhøjelse af det  

 særlige børnetilskud, modtages af kommunalbestyrelsen senere end  

 tidspunktet for ændringen, omregnes det særlige  

 børnetilskud med tilbagevirkende kraft fra tidspunktet for  

 ændringen, dog højst for en periode på 3 måneder fra  

 tidspunktet for modtagelsen af oplysningerne, jf. 1. pkt.
Bestemmelser om  

 oplysningspligt vedrørende ændringer, der kan medføre  

 nedsættelse eller bortfald af ydelsen, fremgår af § 24.
Særligt børnetilskud udbetales uden  

 ansøgning.
Hvis kommunalbestyrelsen bliver bekendt med eller gjort  

 opmærksom på, at en person er omfattet af en gruppe, der er  

 berettiget til særligt børnetilskud, og dette fejlagtigt ikke er  

 kommet til udbetaling, skal der ske efterbetaling fra det tidspunkt, da  

 retten opstod.
Der vil i sådanne tilfælde være grundlag for  

 at anvende indtægtsoplysninger for op til 5 år tilbage.
Krav  

 på børnetilskud forældes efter dansk rets almindelige  

 forældelsesregler, dvs. i løbet af 5 år, jf. lov nr. 274  

 af 22. december 1908 om forældelse af visse fordringer.
Det foreslås ved stk. 11, at socialministeren  

 får bemyndigelse til at fastsætte regler, hvorefter  

 kommunalbestyrelsen også i elektronisk form kan indhente oplysninger  

 til brug for fastsættelse og omregning af særligt  

 børnetilskud.
Det er herunder hensigten, at der skal kunne bruges  

 oplysninger, der oprindelig er afgivet til brug for opgørelse af  

 indtægtsgrundlag til brug for fastsættelse og omberegning af  

 social pension.
Til nr. 4 Det foreslås, at normalbidraget fastsættes til  

 summen af normalbidragets grundbeløb og et tillæg til  

 normalbidragets grundbeløb, hvor grundbeløbet svarer til det  

 særlige børnetilskud efter § 4, stk. 3, og tillægget  

 svarer til det tillæg, der er fastsat efter forslaget til § 4,  

 stk. 5.
Til nr. 5 Det foreslås, at oplysningspligten tillige skal  

 omfatte forhold, der kan medføre nedsættelse af ydelsen.
Efter  

 gældende regler kan der ikke ske nedsættelse, men alene bortfald  

 af ydelsen.
Til nr. 6 Det foreslås, at tillægget, der  

 fastsættes efter forslaget til § 4, stk. 5, afrundes på  

 tilsvarende måde som det særlige børnetilskud.
Justitsministeriet Til § 2 Efter § 13, stk. 1, i lov om børns  

 retsstilling er forældrene til et barn hver for sig forpligtet til at  

 forsørge barnet.
Opfylder en af forældrene ikke  

 forsørgelsespligten, kan statsamtet pålægge vedkommende at  

 udrede bidrag til barnets underhold, jf. lovens § 13, stk. 2.
Bidraget fastsættes ifølge lovens § 14,  

 stk. 1, under hensyn til barnets tarv og forældrenes økonomiske  

 kår, herunder deres erhvervsevne.
Er begge forældre ubemidlede,  

 fastsættes bidraget i almindelighed til det til enhver tid  

 gældende normalbidrag.
Normalbidraget svarer til det særlige  

 børnetilskud efter børnetilskudslovens § 4, stk. 3. Dette  

 tilskud reguleres årligt den 1. januar med satsreguleringsprocenten,  

 jf. børnetilskudslovens § 25 a.
Normalbidraget er i PL-niveau  

 2000 på 9.420 kr. om året.
Har den bidragspligtige en væsentlig bedre  

 indtægt end en almindelig arbejder med gennemsnitsindtægt, kan  

 der fastsættes et forhøjet børnebidrag.
I 1999 ligger  

 grænsen for, hvornår der fastsættes forhøjet bidrag,  

 på ca. 275.000 kr. årligt, når den bidragspligtige har  

 forsørgelsespligt over for ét barn.
Forhøjelsen  

 udmåles på den måde, at den bidragspligtige  

 pålægges at betale normalbidraget samt et procenttillæg  

 heraf.
Tillæggets størrelse afhænger af den  

 bidragspligtiges bruttoindkomst og antallet af børn, som vedkommende  

 skal forsørge eller betale børnebidrag til.
Det forekommer kun meget sjældent, at den  

 bidragspligtige pålægges at betale et bidrag, der er mindre end  

 normalbidraget.
Dette vil normalt kun komme på tale, hvor barnet bor et  

 sted med væsentlig lavere levefod end i Danmark.
Det nedsatte  

 børnebidrag fastsættes i givet fald til mellem en tredjedel og  

 to tredjedele af normalbidraget.
Mange forældre aftaler sig i stedet til rette om  

 bidragsspørgsmålet.
Sådanne aftaler er bindende, men kan  

 tilsidesættes af statsamtet, hvis aftalen skønnes åbenbart  

 ubillig, eller når forholdene væsentligt har forandret sig, eller  

 aftalen strider mod barnets tarv, jf. § 17 i lov om børns  

 retsstilling.
Tilsidesættelse vil navnlig kunne komme på tale,  

 hvis det beløb, som skal betales ifølge aftalen, ligger under,  

 hvad den pågældende skulle betale, såfremt  

 børnebidraget i stedet var blevet fastsat af statsamtet.
Aftaler om betaling af forhøjet børnebidrag  

 tager ofte udgangspunkt i normalbidraget, således at der ud over dette  

 bidrag betales et nærmere aftalt beløb.
Det kan også  

 aftales, at der skal betales et bestemt beløb, som kan enten ikke  

 reguleres eller reguleres efter andet end ændringer i normalbidraget.  

 Det forekommer også, at forældre indgår aftale om, at den  

 af dem, der ikke har barnet boende, i stedet for at betale børnebidrag  

 skal opfylde sin forsørgelsespligt på anden måde, f.eks.  

 ved afholdelse af forskellige udgifter.
Som anført i de almindelige bemærkninger  

 foreslås der en generel forhøjelse af normalbidraget med 1.224  

 kr. om året i PL-niveau 2000. I PL-niveau 2000 er forhøjelsen  

 102 kr. om måneden.
Samtidig foreslås det ordinære  

 børnetilskud nedsat med et tilsvarende beløb.
 Det foreslås, at der i § 14, stk. 1, 2. pkt., i  

 lov om børns retsstilling indsættes en henvisning til  

 børnetilskudslovens § 14. Det præciseres herved, at  

 normalbidraget i fremtiden består af et grundbeløb, der svarer  

 til det særlige børnetilskud, jf. børnetilskudslovens  

 § 4, stk. 3, samt et tillæg, der svarer til det særlige  

 tillæg efter den foreslåede bestemmelse i  

 børnetilskudslovens § 4, stk. 5.
 I forhold til normalbidraget for 1999 forhøjes  

 normalbidraget for 2000 således såvel med den almindelige  

 årlige satsregulering som med det foreslåede nye tillæg i  

 forslaget til børnetilskudslovens § 4, stk. 5. Forhøjelsen  

 omfatter som omtalt i de almindelige bemærkninger alle bidrag, jf.  

 nærmere nedenfor, og er således ikke begrænset til  

 tilfælde, hvor den bidragsberettigede modtager ordinært  

 børnetilskud og derfor bliver ramt af reduktionen i denne  

 tilskudsordning.
Pålægges den bidragspligtige i fremtiden at  

 betale forhøjet børnebidrag, skal den bidragspligtige alene  

 betale tillægget én gang.
Procenttillægget vil derfor  

 alene skulle beregnes af grundbeløbet, dvs. som efter gældende  

 praksis.
 I de tilfælde, hvor den bidragspligtige i fremtiden  

 pålægges at betale et børnebidrag, der er lavere end  

 normalbidraget, vil bidraget skulle fastsættes til mellem en tredjedel  

 og to tredjedele af grundbeløbet samt fuldt tillæg.
Uddannelsesbidrag, jf. § 14, stk. 3, i lov om  

 børns retsstilling, samt særlige bidrag efter lovens § 15 i  

 anledning af omkostninger ved barnets dåb, konfirmation, opnåelse  

 af konfirmationsalderen m.v. beregnes efter gældende praksis på  

 grundlag af normalbidraget.
De nævnte bidrag vil i fremtiden alene  

 skulle beregnes på grundlag af grundbeløbet og vil således  

 ikke blive påvirket af det nye tillæg.
Det er statsamternes og Civilretsdirektoratets praksis at  

 lade et bidrag bortfalde, hvis barnet har en indtægt, der sætter  

 barnet i stand til at forsørge sig selv.
Denne betingelse anses  

 normalt for opfyldt, når barnets indtægt væsentligt  

 overstiger 3 gange normalbidraget.
Denne indtægtsgrænse skal i  

 fremtiden vurderes i forhold til grundbeløbet og vil derfor ikke blive  

 påvirket af det nye tillæg.
 Indgår forældrene i fremtiden aftale om  

 forhøjet børnebidrag med udgangspunkt i normalbidraget, kan  

 forældrene fastsætte, hvilken betydning det særlige  

 tillæg skal have.
Er der før lovens ikrafttræden truffet  

 afgørelse om betaling af normalbidraget, vil dette bidrag i fremtiden  

 bestå af såvel grundbeløb som tillæg.
Er der truffet  

 afgørelse om betaling af forhøjet bidrag, vil tillægget  

 kun skulle betales én gang, jf. ovenfor.
Således vil et  

 procenttillæg alene skulle beregnes i forhold til grundbeløbet  

 og ikke også i forhold til tillægget.
Er der omvendt truffet  

 afgørelse om betaling af bidrag, der er mindre end normalbidraget, vil  

 en nedsættelse på mellem en tredjedel og to tredjedele skulle  

 beregnes af grundbeløbet, men tillægget skal betales fuldt  

 ud.
Aftaler indgået før lovens  

 ikrafttræden, som tager udgangspunkt i normalbidraget, må normalt  

 forstås således, at det nye tillæg kun skal betales  

 én gang.
Et eventuelt procenttillæg skal i så fald  

 beregnes i forhold til grundbeløbet, dvs. som hidtil.
 Det forudsættes i den forbindelse, at den -  

 begrænsede - forhøjelse af normalbidraget, som lovforslaget  

 indebærer, kun i helt særlige tilfælde vil kunne  

 føre til en tilsidesættelse af sådanne aftaler efter den  

 ovenfor omtalte bestemmelse i § 17 i lov om børns retsstilling.  

 Det forudsættes endvidere, at der kun i helt særlige  

 tilfælde kan blive tale om at nedsætte et fastsat bidrag under  

 henvisning til den foreslåede forhøjelse.
Forhøjelsen af normalbidraget vil ikke få  

 betydning for bidragsaftaler, der ikke tager udgangspunkt i normalbidraget,  

 f.eks. at der skal betales et bestemt beløb.
Det gælder, uanset  

 om aftalen er indgået før eller efter lovens ikrafttræden.  

 Sådanne aftaler vil imidlertid, såfremt de stiller den  

 bidragsberettigede dårligere, end hvad vedkommende skulle have haft,  

 hvis børnebidraget i stedet var blevet fastsat af statsamtet, i  

 almindelighed kunne tilsidesættes af statsamtet efter den nævnte  

 bestemmelse i § 17.
Skatteministeriet Til § 3 Til nr. 1-4 Det foreslås, at der ikke skal være  

 fradragsret for det foreslåede nye tillæg til normalbidragets  

 grundbeløb, jf. dette forslags § 1, nr. 4.
For de tilfælde, hvor den bidragspligtige afdrager  

 på restancer i anledning af, at det offentlige har udbetalt  

 børnebidraget forskudsvis efter reglerne herom, gives der efter  

 skattelovgivningen fradragsret, efterhånden som afdragene betales.
Der  

 kan således i indkomståret 2000 eller senere blive tale om  

 fradragsret for bidrag, der vedrører 1999 eller tidligere år.  

 Derfor foreslås det, at indbetalte beløb i skattemæssig  

 henseende anses for først at medgå til at dække de  

 ældste bidragsrestancer.
Dette indebærer, at der er fuld  

 fradragsret for betalte bidragsrestancer vedrørende perioder, der  

 ligger forud for den 1. januar 2000. Fradraget for betalte bidragsrestancer,  

 der vedrører perioder efter den 1. januar 2000, nedsættes  

 derimod på samme måde som fradrag, der er forfaldet og betalt i  

 2000, med det nye tillæg til det særlige børnetilskud.
 Det foreslås, at der som hidtil skal gælde  

 parallelle regler for separation, skilsmisse, faktisk samlivsophævelse  

 og børn uden for ægteskab.
Der foreslås ingen ændringer i reglerne om  

 beskatning af børnebidrag hos barnet.
Der skal således som  

 hidtil alene ske beskatning af den del af bidraget, der overstiger det af  

 socialministeren fastsatte normalbidrag.
Dette indebærer, at den  

 skattefri del af børnebidraget øges med et beløb  

 svarende til det i dette lovforslags § 1, nr. 3, foreslåede nye  

 tillæg til det særlige børnetilskud.
Til § 4 Til nr. 1 Ændringen er af redaktionel karakter.
Til nr. 2 Det foreslås, at grænsen for adgang til  

 modregning i børnefamilieydelsen af eventuelle restancer til det  

 offentlige vedrørende betaling for dagtilbud og klubtilbud efter lov  

 om social service og skolefritidsordninger efter lov om folkeskolen  

 forhøjes fra en tredjedel til halvdelen af ydelsen.
 Herudover foreslås en konsekvensændring som  

 følge af en ny lov om folkeskolen af 1993 med senere ændringer,  

 jf. lovbekendtgørelse nr. 739 af 6. oktober 1998.
Til § 5 Til stk. 1 Det foreslås, at loven træder i kraft den 1.  

 januar 2000.
Til stk. 2 Det foreslås, at § 3 har virkning fra og med  

 indkomståret 2000.
Til § 6 På Færøerne gælder lov om  

 børns retsstilling, jf. anordning nr. 367 af 29. november 1962. Det  

 for Færøerne gældende normalbidrag foreslås ikke  

 forhøjet, og det foreslås derfor præciseret, at § 2  

 ikke skal gælde for Færøerne.
Lov om børns retsstilling gælder ikke for  

 Grønland.
I Grønland gælder i stedet lov nr. 197 af 16.  

 juni 1962 for Grønland om børns retsstilling.
Det for  

 Grønland gældende normalbidrag foreslås heller ikke  

 forhøjet.
Bilag Lovforslaget sammenholdt med gældende lov Gældende formulering Lovforslaget § 1 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret ved § 2 i lov nr. 914 af 16. december 1998 og senest  

 ved § 2 i lov nr. 394 af 2. juni 1999, foretages følgende  

 ændringer:
§ 2. Ordinært børnetilskud  

 udgør 4.400 kr. årlig for hvert barn.
Det ydes:
 1. I § 2, stk. 1, ændres »4.400 kr.« til: »3.692 kr.«.
1)	når den, der alene har  

 forældremyndigheden, eller som har del i forældremyndigheden over  

 et barn, er enlig forsørger, 2)	når begge eller kun den ene af indehaverne af  

 forældremyndigheden er enlig og barnet opholder sig lige meget hos  

 begge, medmindre barnet er tilmeldt folkeregistret hos den, der ikke er  

 enlig, 3)	når den ene ægtefælle er indsat i  

 institutioner under Kriminalforsorgen ud over 3 måneder og den anden  

 ægtefælle er enlig, 4)	når begge et barns forældre modtager  

 folkepension eller førtidspension efter lov om social pension,  

 eller 5)	når folkepension eller førtidspension  

 til en eller begge af to pensionsberettigede forældre ikke udbetales,  

 fordi § 46 i lov om social pension finder anvendelse.
 Stk. 2. Personer, der lever i et  

 samlivsforhold, betragtes ikke som enlige ved ydelse af ordinært  

 børnetilskud, jf. stk. 1, nr. 1-3.
 § 4. Der kan endvidere ydes et særligt  

 børnetilskud efter reglerne i stk. 2 og 3.
 2. § 4, stk. 2, affattes  

 således:
 Stk. 2. Det særlige børnetilskud  

 udgør 16.872 kr. årlig, når ingen af barnets  

 forældre lever.
» Stk. 3. Det særlige børnetilskud  

 udgør 8.436 kr. årlig, 1)	når faderskabet til barnet ikke er  

 fastslået, 2)	når kun en af barnets forældre  

 lever, 3)	når barnet, efter at  

 forældremyndighedens indehaver er død, adopteres af dennes  

 ægtefælle eller af en enlig person, 4)	når en af eller begge barnets forældre  

 modtager folkepension eller førtidspension efter lov om social  

 pension, 5)	når folkepension eller førtidspension  

 til en eller begge af to pensionsberettigede forældre ikke udbetales,  

 fordi § 46 i lov om social pension finder anvendelse, eller 6)	når der ifølge overenskomst med andre  

 stater ikke er mulighed for at udfærdige bidragsresolution, der kan  

 danne grundlag for forskudsvis udbetaling af børnebidrag.
 3. I § 4 indsættes som stk.  

 4-11:
» Stk. 5. Der ydes et tillæg, som udgør  

 1.224 kr. årlig, til det særlige børnetilskud, jf. stk. 3,  

 nr. 1, 2, 3 og 6, samt, når begge forældre modtager pension efter  

 lov om social pension, nr. 4, og, når folkepension eller  

 førtidspension til én eller begge af to pensionsberettigede  

 forældre ikke udbetales, fordi § 46 i lov om social pension finder  

 anvendelse, nr. 5.
 Stk. 6. Det samlede beløb, der ydes en  

 familie som særlige børnetilskud efter stk. 3, nr. 4 og 5,  

 nedsættes efter stk. 7. I tilfælde, hvor en familie ydes flere  

 særlige børnetilskud efter stk. 3, nr. 4 og 5, fordeles  

 nedsættelsen ligeligt på de enkelte børnetilskud.
 Stk. 7. Nedsættelsen efter stk. 6 sker med 3  

 pct. af indtægtsgrundlaget opgjort efter § 29 i lov om social  

 pension, når dette overstiger det beløb, hvormed  

 pensionstillægget bortfalder.
 Stk. 8. Det særlige børnetilskud, jf.  

 stk. 6, fastsættes hver 1. januar på grundlag af den opgjorte  

 indtægt.
 Stk. 9. Det særlige børnetilskud  

 omregnes i løbet af året, hvis indtægtsgrundlaget  

 ændres mere end rent midlertidigt, og en beregning på grundlag af  

 den forventede fremtidige indtægt fører til en ændring af  

 det særlige børnetilskuds størrelse, eller de personlige  

 forhold, som har betydning for det særlige børnetilskuds  

 størrelse, ændres.
Stk. 10. Omregning sker med virkning fra den 1. i  

 kvartalet efter, at kommunalbestyrelsen har modtaget oplysninger om de  

 ændrede forhold.
Hvis oplysning om ændringer, jf. stk. 9, der  

 medfører forhøjelse af det særlige børnetilskud,  

 modtages af kommunalbestyrelsen senere end tidspunktet for ændringen,  

 omregnes det særlige børnetilskud med tilbagevirkende kraft fra  

 tidspunktet for ændringen, dog højst for en periode på 3  

 måneder fra tidspunktet for modtagelsen af oplysningerne, jf. 1.  

 pkt.
Stk. 11. Socialministeren kan fastsætte  

 regler, der sikrer, at kommunalbestyrelsen modtager oplysninger, herunder i  

 elektronisk form, der har betydning for den årlige fastsættelse  

 og omberegning af det særlige børnetilskud.« 4. § 14 affattes således:
 § 14. Bidrag kan kræves udbetalt  

 forskudsvis med det beløb, der er fastsat efter lov om børns  

 retsstilling, dog højst med normalbidraget, der svarer til det  

 særlige børnetilskud efter § 4, stk. 3.
» § 24. Den, der får udbetalt ydelser efter loven, har  

 efter § 11 i lov om retssikkerhed og administration på det sociale  

 område pligt til at oplyse kommunalbestyrelsen om ændringer i  

 sine forhold, der kan medføre bortfald af ydelserne.
 5. I § 24, stk. 1, indsættes  

 efter »medføre«:  

»nedsættelse eller«.
Stk. 2. - - - Stk. 3. - - - § 25 a.
Ydelserne i §§ 2, 3, 4, 10 a, 10  

 b og 15, stk. 1, reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
 Stk. 2. De beregnede børnetilskud afrundes  

 for så vidt angår børnetilskud efter §§ 2 og 3 til  

 det nærmeste med 4 delelige beløb i kroner, for så vidt  

 angår de i § 4 nævnte særlige børnetilskud til  

 det nærmeste med 12 delelige beløb i kroner og for så vidt  

 angår de i § 15, stk. 1, nævnte ydelser til det  

 nærmeste beløb i kroner.
 6. I § 25 a, stk. 2, indsættes  

 efter »særlige børnetilskud«: »og tillægget efter  

 § 4, stk. 5, «.
Stk. 3. - - - Stk. 4. - - - § 2 I lov om børns retsstilling, jf.  

 lovbekendtgørelse nr. 293 af 2. maj 1995, som ændret ved  

 § 11 i lov nr. 389 af 14. juni 1995, foretages følgende  

 ændring:
§ 14. Bidraget fastsættes under hensyn  

 til barnets tarv og forældrenes økonomiske kår, herunder  

 deres erhvervsevne.
Er begge forældre ubemidlede, fastsættes  

 bidraget i almindelighed til det for barnets opholdssted til enhver tid  

 gældende normalbidrag.
Er barnet avlet ved en ved dom fastslået  

 kønsfrihedsforbrydelse, skal faderens bidrag ansættes  

 således, at det dækker samtlige udgifter ved barnets  

 underhold.
 1. I § 14, stk. 1, 2. pkt.,  

 indsættes efter »normalbidrag«: », jf.  

 børnetilskudslovens § 14« .
Stk. 2. - - - Stk. 3. - - - Stk. 4. - - - § 3 I lov om påligningen af indkomstskat til staten  

 (Ligningsloven), jf. lovbekendtgørelse nr. 819 af 3. november 1997,  

 som senest ændret ved § 1 i lov nr. 386 af 2. juni 1999, foretages  

 følgende ændringer:
§ 10. Bidrag, som i anledning af skilsmisse  

 eller separation udredes af den ene af ægtefællerne til underhold  

 af den anden ægtefælle eller af børn, der ikke opholder  

 sig hos bidragyderen, kan fradrages i bidragyderens skattepligtige indkomst.  

 Fradragsretten for de nævnte bidrag til underhold af børn er  

 betinget af, at bidragyderen har forsørgerpligt over for det  

 offentlige for barnet, og kun bidrag for tiden indtil barnets fyldte 18.  

 år kan fradrages.
Bidragene til underhold af den anden  

 ægtefælle medregnes til denne ægtefælles  

 skattepligtige indkomst.
Bidragene til underhold af et barn medregnes til  

 barnets skattepligtige indkomst for den del af bidragene, der overstiger det  

 af socialministeren fastsatte normalbidrag.
Særlige bidrag til barnets  

 dåb og bidrag i anledning af, at barnet når konfirmationsalderen,  

 medregnes dog ikke til barnets skattepligtige indkomst, i det omfang  

 bidragene ikke overstiger for dåb 1 gang det månedlige  

 normalbidrag og for bidrag i anledning af, at barnet når  

 konfirmationsalderen, 3 gange det månedlige normalbidrag.
 1. I § 10, stk. 1, 1. pkt.,  

 udgår: »eller af børn, der ikke  

 opholder sig hos bidragyderen«. 2. pkt.  

 affattes således:
» 2. I § 10, stk. 1, 5. pkt. ændres 2 steder  

»normalbidrag« til:  

»normalbidrags grundbeløb«.
 3. I § 10 indsættes efter stk.  

 1 som nyt stykke:
» Stk. 2. Bestemmelserne i stk. 1 finder tillige  

 anvendelse på underholdsbidrag fra den ene ægtefælle til  

 den anden ægtefælle og til børn, der ikke opholder sig hos  

 bidragyderen, når ægtefællerne på grund af faktisk  

 adskillelse er ansat selvstændigt til statsskat, og bidraget er fastsat  

 eller godkendt af det offentlige.
 Stk. 2 og 3 bliver herefter stk. 3 og 4.
 Stk. 3. Bestemmelserne i stk. 1 finder, for  

 så vidt angår bidrag i anledning af separation, kun anvendelse  

 på bidrag, hvis størrelse er fastsat eller ændret efter  

 ikrafttrædelsen af lov nr. 517 af 19. december 1942. Med hensyn til  

 bidrag i anledning af skilsmisse finder bestemmelserne kun anvendelse  

 på bidrag, der er fastsat eller ændret efter  

 ikrafttrædelsen af lov nr. 538 af 22. december 1941.
 4. § 11 affattes således:
§ 11. Ved opgørelsen af den  

 skattepligtige indkomst kan fratrækkes underholdsbidrag til børn  

 uden for ægteskab, med hensyn til hvilke der påhviler den  

 skattepligtige forsørger- eller bidragspligt over for det offentlige,  

 og som ikke opholder sig hos bidragyderen.
Kun bidrag for tiden indtil  

 barnets fyldte 18. år kan fradrages.
Bidragene medregnes til barnets  

 skattepligtige indkomst for den del af bidragene, der overstiger det af  

 socialministeren fastsatte normalbidrag.
Særlige bidrag til barnets  

 dåb og bidrag i anledning af, at barnet når konfirmationsalderen,  

 medregnes dog ikke til barnets skattepligtige indkomst, i det omfang  

 bidragene ikke overstiger for dåb 1 gang det månedlige  

 normalbidrag og for bidrag i anledning af, at barnet når  

 konfirmationsalderen, 3 gange det månedlige normalbidrag.
» Stk. 2. Fradragsretten efter stk. 1, 1. pkt., er  

 betinget af, at der påhviler den skattepligtige forsørger- eller  

 bidragspligt over for det offentlige med hensyn til det  

 pågældende barn, og af, at barnet ikke opholder sig hos den  

 skattepligtige.
Bidrag for tiden efter barnets fyldte 18. år kan ikke  

 fradrages.
Bidrag for tiden indtil barnets fyldte 18. år kan fradrages  

 i det omfang, de overstiger et beløb svarende til det tillæg,  

 der er fastsat i § 4, stk. 5, lov om børnetilskud og forskudsvis  

 udbetaling af børnebidrag.
Betaler en bidragsskyldig til det  

 offentlige et beløb til dækning af forskudsvis udbetalte  

 børnebidrag, anses beløbet fortrinsvis at vedrøre de  

 først forskudsvis udbetalte børnebidrag.
I det omfang,  

 beløbet herved anses at vedrøre perioder, der omfattes af den  

 skattepligtiges indkomstår 2000 og senere indkomstår, finder 3.  

 pkt. tilsvarende anvendelse.« § 4 I lov om en børnefamilieydelse, jf.  

 lovbekendtgørelse nr. 701 af 6. september 1999, foretages  

 følgende ændringer:
§ 5. - - - Stk. 2. Afgørelser om udbetaling af ydelser  

 efter loven kan, bortset fra det tilfælde, der er nævnt i stk. 4,  

 påklages efter reglerne i lov om børnetilskud og andre  

 familieydelser og de regler, der fastsættes om klager efter den  

 nævnte lov.
- - - 1. I § 5, stk. 2, ændres »andre familieydelser« til:  

»forskudsvis udbetaling af børnebidrag« .
 § 11. Krav på børnefamilieydelsen  

 kan ikke overdrages eller gøres til genstand for  

 retsforfølgning.
Stk. 2. I op til en tredjedel af ydelsen kan  

 modregnes eventuelle restancer vedrørende betaling for dag- og  

 klubtilbud, jf. §§ 15 og 22 i lov om social service, samt  

 skolefritidsordning, jf. § 42, stk. 2, i lov om folkeskolen.
Ydelsen kan  

 i øvrigt ikke anvendes til modregning af eventuelle offentlige  

 krav.
 2. § 11, stk. 2, 1. pkt.  

 affattes således:
