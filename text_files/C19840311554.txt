 Arbejdsformidlingskontorerne.
 Amtskommunerne er i henhold til lov nr. 244 forpligtede til at udbetale  

 godtgørelse til personer, der får et arbejdstilbud efter falddato.
 Direktoratet er bekendt med, at amtskommunerne i en del tilfælde har  

 rettet henvendelse til AF med krav om at få dækning hos AF for udbetalt  

 godtgørelse.
 AF-kontorerne anmodes om i disse tilfælde at foretage en grundig  

 gennemgang af de sager, der har ført til udbetaling af godtgørelse.
 Ved gennemgangen bør følgende tidsterminer afklares:
Dato for indberetning fra arbejdsløshedskassen til AF, den beregnede  

 falddato, dato for AF's indkaldelse af medlemmet, datoen for AF's  

 henvisninger til arbejdsgivere, dato for underretning af amtskommunen og  

 placeringsdatoen.
Desuden bør det klargøres, hvad AF har foretaget med hensyn  

 til sagsbehandling i den pågældende periode.
 Finder kontoret efter således at have gennemgået sagsforløbet, at AF i den  

 pågældende sag har gjort, hvad man kunne for at søge medlemmet placeret i et  

 rimeligt arbejdstilbud inden falddato, må kontoret skriftligt over for  

 amtskommunen afvise kravet med henvisning til sagsforløbet.
Er kontoret i tvivl, skal sagen sendes til direktoratet med kontorets  

 redegørelse for sagsforløbet.
Direktoratet vil herefter afgøre, om kravet kan  

 afvises uden videre, eventuelt efter samråd med kammeradvokaten.
For at begrænse antallet af godtgørelsessager anmodes AF-kontorerne om at  

 overholde de underretningsfrister, der er fastsat i § 8 stk. 6 og stk. 7 i  

 bekendtgørelse om arbejdstilbud til ledige, således at AF i alle tilfælde  

 underretter amtskommunen senest  1 måned før falddato for en person, der er  

 indberettet med henblik på placering i arbejdstilbud.
Underretning skal ske,  

 selv om AF formoder, at pågældende vil blive placeret i kommunalt regi.
 Hvis indberetning til AF er sket senere end 1 måned før falddato (eller  

 efter falddato), bør såvel amtskommunen som kommunen underrettes straks.
 P.D.V.
 E.B.
E.
Kongstad fm.
