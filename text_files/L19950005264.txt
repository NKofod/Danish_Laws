 Den 7. november 1994 undertegnedes i Minsk en protokol om konsultationer  

 mellem Danmarks og Belarus' udenrigsministerier:
 Protokollens ordlyd er som følger:
 PROTOKOL OM KONSULTATIONER MELLEM KONGERIGET DANMARKS  

 UDENRIGSMINISTERIUM OG REPUBLIKKEN BELARUS' UDENRIGSMINISTERIUM  

 Kongeriget Danmark og Republikken Belarus, i det følgende benævnt parterne:
Som ønsker at medvirke til styrkelse af samarbejde og sikkerhed i Europa i  

 overensstemmelse med Helsingfors-Slutakten af 1975 fra Konferencen om  

 Sikkerhed og Samarbejde i Europa og andre CSCE-dokumenter, navnlig  

 Paris-chartret for et nyt Europa, samt i overensstemmelse med FN-pagten i  

 almindelighed; Som finder det nyttigt at afholde konsultationer og meningsudvekslinger om  

 internationale spørgsmål af gensidig interesse; har aftalt nedenstående:
Artikel 1 Parterne vil afholde konsultationer om de dansk-hviderussiske relationer,  

 udviklingen i det bilaterale samarbejde inden for politik, økonomi,  

 videnskabeligt-tekniske forbindelser, økologi, humanitært samarbejde og  

 kultur, samt om spørgsmål vedrørende nationale mindretal.
Artikel 2 Parterne vil efter behov afholde konsultationer om internationale  

 spørgsmål af gensidig interesse.
Konsultationerne vil navnlig omfatte  

 følgende områder:
- styrkelse af fred, stabilitet og tillid i Europa med det formål at  

 opbygge et fredeligt og demokratisk Europa; - videreudvikling og uddybning af samarbejdet inden for CSCE; - udvikling af kontakter og samarbejde med europæiske og internationale  

 organisationer; - samarbejde på det humanitære område og vedrørende menneskerettigheder,  

 herunder nationale mindretals rettigheder; - udvikling af internationalt økonomisk og videnskabeligt-teknisk  

 samarbejde, herunder samarbejde vedrørende økologi; - spørgsmål, som er genstand for multilateral behandling inden for  

 rammerne af FN og FN's særorganisationer.
Artikel 3 Parternes udenrigsministre, stedfortrædere eller befuldmægtigede vil mødes  

 efter behov for at udveksle synspunkter om internationale og bilaterale  

 spørgsmål af gensidig interesse.
Artikel 4 Parterne vil ligeledes efter behov føre konsultationer mellem deres  

 udenrigsministeriers departementer og afdelinger.
Artikel 5 Parterne vil efter behov afholde konsultationer og udveksle synspunkter i  

 internationale fora og organisationer.
Artikel 6 Parterne vil inden for rammerne af deres kompetence og i samarbejde med  

 relevante instanser i deres lande medvirke til etablering og udvikling af  

 direkte forbindelser mellem statsinstitutioner, offentlige og andre  

 organisationer i de to lande, herunder på det lokale plan.
Artikel 7 Nærværende protokol træder i kraft på dagen for dens undertegnelse og  

 forbliver i kraft indtil 30 dage efter, at en af parterne har underrettet den  

 anden part i skriftlig form om sit ønske om at bringe den til ophør.
 Udfærdiget i Minsk den 7. november 1994 i to eksemplarer, hver på dansk og  

 hviderussisk, hvorved begge tekster har samme gyldighed.
For Kongeriget Danmark Niels Helveg Petersen For Republikken Belarus Uladzimir Syanko Protokollen trådte i kraft ved undertegnelsen den 7. november 1994.
