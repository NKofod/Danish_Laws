Fremsat den 29. marts 2000 af Tom Behnke (FRI),  

 Kim Behnke (FRI), Thorkild B.
Fransgaard (FRI)   

 og Kirsten Jacobsen (FRI) Forslag til folketingsbeslutning om øget anvendelse af samfundstjeneste som sanktion  

 over for personer, der dømmes for graffitihærværk Folketinget opfordrer regeringen til inden 31. december  

 2000 at fremsætte de fornødne lovforslag og foretage de  

 fornødne ændringer i bekendtgørelser, cirkulærer og  

 andre administrative forskrifter med det formål at udvide brugen af  

 samfundstjeneste som sanktion over for personer, der dømmes for  

 graffitihærværk.
Det skal ske efter følgende  

 retningslinjer:
 1.	Graffitihærværk skal udtrykkeligt omfattes af de  

 kriminalitetstyper, som kan udløse en dom til samfundstjeneste.
 2.	Enhver straf for graffitihærværk skal altid kombineres  

 med samfundstjeneste.
 3.	Samfundstjenesten skal i videst muligt omfang være afrensning  

 af graffiti og skal kunne udføres hos både offentlige og private  

 virksomheder.
Bemærkninger til forslaget Almindelige bemærkninger Det er forslagsstillernes klare indtryk, at  

 graffiti tager til overalt i samfundet, hvor graffitimalerne maler på  

 stort set alt, hvad der er værd at male på.
 Graffiti er således et helt normalt syn i  

 gadebilledet i byerne og efterhånden også på landet, hvor  

 broer og tunneller og andre bygninger og ting får et lag maling.  

 Graffitimalerne maler på såvel offentlige som private  

 ejendomme.
Samfundet bruger hvert eneste år millioner af kroner  

 på at fjerne graffiti.
F.eks. har DSB alene i løbet af 1998  

 oplevet en stigning på hele 35 pct. i udgifterne til fjernelse af  

 graffiti.
Hvis DSB kunne slippe for denne graffiti, ville billetpriserne  

 kunne sænkes med hele 5 pct.
Dertil kommer de store problemer med at  

 tage togene ud af drift for at rengøre dem.
De, der maler graffiti, gør det formentlig for at  

 udtrykke sig kunstnerisk og for at kunne prale af deres malerier og/eller de  

 såkaldte tacs, som er graffitimalernes særlige signaturer.
Det er  

 derfor ikke ligetil at stoppe deres malerier, da behovet for at vise sig  

 tilsyneladende ligger dybt i graffitimalerne.
Forslagsstillerne finder det derfor nødvendigt med  

 et sanktionssystem, hvor gerningsmanden straffes på en måde, som  

 får gerningsmanden til at overveje sine handlinger og  

 forhåbentligt får gerningsmanden til at tænke sig om en  

 ekstra gang, inden han eller hun gør det igen.
Derfor skal dele af  

 sanktionen være samfundstjeneste, og vel at mærke en  

 samfundstjeneste, hvor arbejdet består i at fjerne graffiti.
I dag straffes graffitimalerne for overtrædelse af  

 straffelovens § 291. Strafferammen er bøde, hæfte eller  

 fængsel indtil 1 år.
Efter § 291, stk. 2, kan straffen under  

 visse skærpende omstændigheder stige til fængsel i 4  

 år.
Bemærkninger til forslagets enkelte  

 bestemmelser Ad 1.
Samfundstjeneste blev indført som en  

 forsøgsordning i 1982. Kerneområdet for samfundstjeneste var fra  

 starten berigelseskriminalitet bortset fra røveri.
En arbejdsgruppe  

 nedsat af Straffelovrådet havde forinden udtalt, at personer, som  

 dømmes for hærværk, efter en individuel bedømmelse  

 kan være egnede til samfundstjeneste, men at en mere udstrakt  

 anvendelse af samfundstjeneste over for denne gruppe kunne medføre  

 uheldige reaktioner i offentligheden.
Da ordningen blev lovfæstet i  

 1992, blev der fra Folketingets side lagt op til, at den hidtidige praksis  

 fra forsøgsordningen skulle videreføres.
Samfundstjenesten blev  

 med andre ord ikke udvidet til nye kriminalitetsformer.
Selv om hærværk ikke udelukkede  

 samfundstjeneste, har domstolene tilsyneladende været tilbageholdende  

 med at anvende det i sådanne sager.
Det fremgår bl.a. af  

 statistikken i bemærkningerne til lovforslag nr.
L 41 om udvidet brug  

 af samfundstjeneste i sager om spirituskørsel. (Se Folketingstidende  

 1999-2000, tillæg A side 1125 og 1163.) Forslagsstillerne mener, at i hvert fald det område  

 inden for hærværkskriminalitet, der vedrører graffiti, nu  

 er modent til at blive omfattet af samfundstjeneste.
De uheldige reaktioner  

 fra offentligheden, som eksperterne i begyndelsen af 80´erne var bange for,  

 tror forslagsstillerne ikke på.
Tværtimod vokser risikoen for de  

 uheldige reaktioner, hvis ikke snart der bliver taget anderledes fat på  

 dem, der maler graffiti.
I starten af 80´erne advarede arbejdsgruppen også  

 mod samfundstjeneste i sager om spirituskørsel.
Det område er  

 justitsministeren nu klar til at sanktionere med samfundstjeneste, jf.  

 lovforslag nr.
L 41 i Folketingsåret 1999-2000. Forslagsstillerne  

 mener, at Folketinget bør benytte lejligheden til at også at  

 inddrage graffitikriminalitet.
 Ad 2.
Forslagsstillerne ønsker ikke kun samfundstjeneste  

 udvidet til at omfatte graffitikriminalitet.
Der skal også ske  

 skærpelse af sanktionen.
Skærpelsen skal imidlertid ikke  

 foregå ved hjælp af højere bøder eller  

 længere fængselsstraffe, men derimod ved at samfundstjeneste  

 idømmes i kombination med anden forskyldt straf, således at alle  

 graffitihærværksmænd idømmes samfundstjeneste.
Det  

 skal ske i form af en tillægsstraf i den milde ende af skalaen, hvor  

 domstolene straffer forholdet med bøde og i den grove ende af skalaen,  

 hvor domstolene straffer forholdet med ubetinget fængsel.
På den  

 måde kommer alle, der laver graffiti, til at rense graffiti af igen.  

 Uden en udvidelse af muligheden for kombinationsstraf vil det som  

 udgangspunkt kun være den mellemgruppe, som står til en betinget  

 frihedsstraf, der kan idømmes samfundstjeneste.
 Forslagsstillerne forventer, at domstolene vil  

 idømme samfundstjeneste i minimum 30 timer for den milde  

 hærværk og gradvis stigende i takt med grovheden af gerningen.  

 Der vil formentligt ret hurtigt udvikle sig en retspraksis, hvor det ligger  

 ret fast, hvor mange timers samfundstjeneste der skal gives i tillæg  

 til de forskellige sanktionstyper.
Fidusen er, at gerningsmanden opdager, at det kræver  

 hårdt arbejde at fjerne svineriet igen, og får tid til at  

 tænke over, om det nu også var så god en ide at male  

 graffiti.
Samtidig vil samfundstjenesten bevirke, at graffitien fjernes, og  

 bygninger og ting bliver pæne igen.
 Således slår man 2 fluer med et  

 smæk.
Samtidig skal gerningsmanden naturligvis fortsat betale  

 fuld erstatning for de skader, han eller hun har udrettet, fuldstændig  

 som det sker i dag.
Betalingen skal ses i lyset af, at det fortsat vil koste  

 penge at fjerne graffiti, idet den dømte ikke vil kunne gå alene  

 og fjerne graffiti.
Der skal altid være en leder med, som skal  

 aflønnes, og dertil kommer udgifterne til administration, materialer  

 og påklædning.
Så gerningsmanden skal både have en  

 sanktion og samtidig betale erstatning.
 Ad 3.
Forslagsstillerne mener, at den bedste form for  

 samfundstjeneste, graffitimalerne kan få, er rengøring af  

 vægge, porte, togvogne, m.m., som er overmalet med graffiti.
Derfor  

 skal reglerne om samfundstjeneste ændres, således at det bliver  

 muligt for Kriminalforsorgen at indgå aftaler med de private firmaer,  

 som fjerner graffiti.
Sådanne aftaler skal indgås på  

 vilkår, der sikrer, at der kommer til at gælde samme grad af  

 kontrol, tilsyn og retsgarantier, som gælder, når  

 samfundstjenesten finder sted i det offentlige.
Den eneste reelle forskel  

 skal med andre ord være, at samfundstjenesten kan finde sted hos et  

 privat firma.
Efter de gældende regler om samfundstjeneste  

 eksisterer en mulighed for, at graffitimalere kommer til at rengøre  

 togvogne for graffiti hos DSB.
Denne mulighed skal efter forslagsstillernes  

 mening udnyttes fuldt ud.
I visse tilfælde kan en offentlig  

 arbejdsplads´ krav om ren straffeattest være en hindring for, at  

 samfundstjeneste kan udføres det pågældende sted.
Denne  

 hindring bør kunne løses ved, at samfundstjenesten  

 udføres under opsyn af en medarbejder fra Kriminalforsorgen.
For en god ordens skyld skal det præciseres, at  

 arbejdsmiljøreglerne naturligvis skal overholdes, og arbejdslederen  

 må således stille det nødvendige udstyr og  

 beklædning til rådighed, så længe samfundstjenesten  

 står på.
Ligeledes kan der være tilfælde, hvor  

 arbejdsmiljøloven forhindrer, at unge under en vis alder  

 udfører arbejde med afrensning af graffiti eller dele af arbejdet.
I  

 de tilfælde må anden samfundstjeneste træde i stedet, eller  

 kun dele af arbejdet udføres.
 Samfundstjenesten skal efter forslagsstillernes mening  

 ikke aflønnes, da der er tale om en sanktion og ikke et jobtilbud.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget  

 anvendelse af samfundstjeneste som sanktion over for personer, der  

 dømmes for graffitihærværk.
(Beslutningsforslag nr.
B 134).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
