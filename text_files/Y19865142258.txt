 Udtalt, at spørgsmålet om, hvorvidt en indstilling fra stedlige  

 organisationer m.v. af medlemmer til voksenundervisningsnævnet, i henhold til  

 skolestyrelseslovens § 11, stk. 6, nr. 2, er bindende for  

 kommunalbestyrelsen, må afgøres ved en konkret fortolkning af den  

 lovbestemmelse, der omhandler det pågældende valg, og der i denne forbindelse  

 må lægges betydelig vægt på vedkommende ressortmyndigheds tilkendegivelse af,  

 hvorledes lovbestemmelsen skal fortolkes.
 Indenrigsministeriet fandt ikke fornødent grundlag til at tilkendegive  

 en anden opfattelse end den af undervisningsministeriet, direktoratet for  

 voksenundervisning og folkeoplysning m.v.
 tilkendegivne, hvorefter en kommunalbestyrelse ved valg af 4 personer  

 til voksenundervisningsnævnet efter skolestyrelseslovens § 11, stk.
 6, nr. 2, må anses for forpliget til at vælge samtlige indstillede  

 personer, når der af de stedlige organisationer m.v. er indstillet nogle, men  

 ikke tilstrækkeligt mange personer.
 Henstillet til undervisningsministeriet, direktoratet for  

 voksenundervisning og folkeoplysning m.v., at der sker en tydeliggørelse af  

 reglerne om valg af medlemmer til voksenundervisningsnævn og andre organer  

 nedsat i henhold til skolestyrelsesloven, så det klart fremgår, hvornår  

 indstillinger er fyldestgørende og bindende for kommunalbestyrelsen.
 I skrivelse af 28. februar 1983, j.nr. 48-01-02/82, har  

 undervisningsministeriet, direktoratet for voksenundervisning og  

 folkeoplysning m.v., anmodet indenrigsministeriet om en vejledende udtalelse  

 vedrørende proceduren ved valg af medlemmer til voksenundervisningsnævn.
Det fremgår af sagen, at tilsynsrådet for Vestsjællands amt i  

 anledning af en konkret sag angående proceduren ved valg til  

 voksenundervisningsnævnet i Høng kommune i skrivelse af 10. september 1982  

 har udtalt, at kommunalbestyrelsen ikke kan være bundet til at udpege  

 samtlige indstillede personer til voksenundervisningsnævnet i det forelagte  

 tilfælde, hvor de indstillede organisationer kun har indstillet 3 medlemmer  

 og stedfortrædere for disse.
Tilsynsrådet har herved lagt vægt på, at det af  

 skolestyrelseslovens § 11, stk. 6, fremgår, at voksenundervisningsnævnet skal  

 bestå af 1 medlem valgt af kommunalbestyrelsen blandt dens medlemmer samt 4  

 medlemmer valg af kommunalbestyrelsen efter indstilling fra de organisationer  

 og stedlige kredse, der i sidste valgperiode har drevet fritidsundervisning  

 for voksne.
 Tilsynsrådet har i sin udtalelse endvidere lagt vægt på, at der i  

 skolestyrelseslovens § 11, stk. 3, er fasstsat bindende regler for  

 kommunalbestyrelsens valg af medlemmer til fritidsnævnet i tilfælde af  

 enighed blandt de indstillede organisationer, medens der ikke er givet  

 tilsvarende regler for kommunalbestyrelsens valg af medlemmer til  

 ungdomsskolenævn eller voksenundervisningsnævn (skolestyrelseslovens § 11,  

 stk. 2, og § 11, stk. 6).
 Tilsynsrådet har tillige lagt vægt på, at kommunalbestyrelsen kan have  

 interesse i at tilsikre, at voksenundervisningsnævnet har en sammensætning,  

 der gør, at nævnet har den bredest mulige kontaktflade til alle de  

 organisationer og stedlige kredse, der driver fritidsundervisning for voksne.
 Undervisningsministeriet, direktoratet for voksenundervisning og  

 folkeoplysning m.v., havde over for tilsynsrådet i skrivelse af 16.  

 august 1982 udtalt som sit principielle synspunkt vedrørende valgproceduren,  

 at såfremt der ved udløbet af fristen for indstilling fra organisationer m.v.  

 er indkommet nogle, men ikke tilstrækkeligt mange indstillinger, må de  

 indstillede personer efter direktoratets opfattelse udpeges, før  

 kommunalbestyrelsen udpeger de manglende.
I sin skrivelse af 28. februar 1983 til indenrigsministeriet har  

 direktoratet tilsluttet sig, at de almindelige procedureregler i den  

 kommunale styrelseslov skal følges ved valget af medlemmer til  

 voksenundervisningsnævnet, men direktoratet finder fortsat, at  

 skolestyrelseslovens § 11, stk. 6, nr. 2, må forstås således, at  

 kommunalbestyrelsen foretager valget blandt de af organisationer og stedlige  

 kredse indstillede personer og således, at såfremt der er indstillet nogle,  

 men ikke tilstrækkelig mange, må de indstillede personer udpeges, før  

 kommunalbestyrelsen udpeger personer, der ikke er indstillet af  

 organisationer m.fl.
Denne opfattelse skal efter direktoratets mening ses i  

 sammenhæng med bestemmelsen i § 11, stk. 8, hvoraf fremgår, at såfremt ingen  

 organisation eller person, der efter bestemmelserne kan indstille medlemmer  

 til bl.a. voksenundervisningsnævnet findes i kommunen, eller der ikke  

 fremkommer nogen indstilling, udpeger kommunalbestyrelsen selv disse  

 medlemmer og deres stedfortrædere.
Direktoratet mener endvidere at måtte  

 lægge vægt på, at man ved fastsættelsen af bestemmelserne om valget af  

 voksenundervisningsnævnet, der afgiver indstilling eller stiller forslag til  

 kommunalbestyrelsen, har ønsket at give de lokale organisationer m.v., der  

 driver fritidsvirksomhed for voksne, en væsentlig indflydelse på nævnets  

 sammensætning.
 I denne anledning skal indenrigsministeriet udtale, at spørgsmålet  

 om, hvorvidt en indstilling er bindende for kommunalbestyrelsen må afgøres  

 ved en konkret fortolkning af den lovbestemmelse, der omhandler det  

 pågældende valg, og der må i denne forbindelse lægges betydlig vægt på  

 vedkommende ressortmyndigheds tilkendegivelse af, hvorledes lovbestemmelsen  

 skal fortolkes.
 Uandet den manglende klarhed i bestemmelsen i § 11, stk. 6, om  

 kommunalbestyrelsens valg af 4 medlemmer til voksenundervisningsnævnet efter  

 indstilling fra organisationer m.fl. finder indenrigsministeriet ikke  

 fornødent grundlag for at tilkendegive en anden opfattelse end den oven for  

 af direktoratet tilkendegivne vedrørende fortolkning af bestemmelsen, der  

 bl.a. støttes på bestemmelsen i stk. 8 i samme paragraf.
 Indenrigsministeriet skal imidlertid henstille, at reglerne om  

 kommunalbestyrelsens valg af medlemmer til voksenundervisningsnævnet - og til  

 andre organer nedsat i henhold til skolestyrelsesloven - tydeliggøres, så det  

 af bestemmelserne klart fremgår, hvornår indstillinger er fyldestgørende og  

 bindende for kommunalbestyrelsen.
 Mam beklager den sene besvarelse.
 P.M.V.
 E.B.
Emil le Maire Indenrigsministeriets afgørelser og udtalelser om kommunale forhold 1986  

 8.1.
