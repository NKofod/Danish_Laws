Cirkulære om anmeldelse af  

 arbejdsskader for medarbejdere i Kriminalforsorgen (Til Kriminalforsorgens  

 institutioner og afdelinger) § 1.  

  

 Medarbejdere i Kriminalforsorgen kan få erstatning og godtgørelse efter  

 reglerne i lov om sikring mod følger af arbejdsskade (arbejdsskadeloven).
§ 2.  

  

 Ved skade forstås 1)  

 	  

 arbejdsulykke, og 2)  

 	  

 erhvervssygdom.
§ 3.  

  

 En skade skal anmeldes til Arbejdsskadestyrelsen, hvis 1)  

 	  

 skadelidte anmoder om det, eller 2)  

 	  

 skaden antages at kunne begrunde krav på ydelser efter lov om  

 sikring mod følger af arbejdsskade, jf. lovens § 15.
 Stk. 2.  

  

 Antages skaden ikke at  

 kunne begrunde krav på ydelser, kan tjenestestedet indgå aftale med  

 skadelidte  

 om, at sagen erindres 10 måneder frem med henblik på at konstatere, om skaden  

 har medført varige mén.  

 I givet fald skal skaden  

 herefter anmeldes.
Stk. 3.  

  

 I stedet for at  

 anmelde sagen til Arbejdsskadestyrelsen kan tjenestestedet selv betale  

 skadelidtes  

 udgifter til behandling eller hjælpemidler.
Sagen kan afgøres af  

 tjenestestedet, hvis de samlede udgifter ikke overstiger 5.000 kr.
Overstiger  

 de samlede udgifter 5.000 kr., eller er skadelidte ikke tilfreds med  

 tjenestestedets standpunkt, skal sagen sendes til Arbejdsskadestyrelsen til  

 afgørelse.
Skadelidte kan dog altid forlange, at sagen indbringes for  

 Arbejdsskadestyrelsen.
 § 4.  

  

 Anmeldes en skade ikke, fordi den antages ikke at kunne begrunde krav på  

 ydelser efter loven, eller fordi sagen erindres 10 måneder frem jf. § 3, stk.  

 2, skal der gøres notat  

 om  

 skaden svarende til de oplysninger, der afgives til Arbejdsskadestyrelsen ved  

 anmeldelse af skader, eventuelt ved at udfylde en anmeldelsesblanket, der  

 opbevares i institutionen eller afdelingen.
§ 5.  

  

 Anmeldelsespligten påhviler den institution eller den afdeling, hvor  

 skaden er indtruffet.
Hvis skadelidte er udstationeret, påhviler  

 anmeldelsespligten udstationeringsstedet.
 § 6.  

  

 Institutionerne og afdelingerne skal sende indberetning om skader til  

 Justitsministeriet, Direktoratet for Kriminalforsorgen, på et særligt skema.
 § 7.  

  

 Cirkulæret træder i kraft den 1. oktober 2006.
 Stk. 2.  

  

 Cirkulære nr. 94 af  

 15. august 2003 om anmeldelse af arbejdsskader for medarbejdere i  

 Kriminalforsorgen  

 ophæves.
