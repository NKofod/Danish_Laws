Obligation  investering i ejendomme Spørgsmål Svar Ad 1: Nej.
 Ad 2: Ja.
Beskrivelse af  

 de faktiske forhold Forespørger vil  

 etablere et dansk ejendomsselskab ("E"), der skal investere i  

 ejendomme beliggende i udlandet.
En del af E's finansieringsbehov vil blive  

 dækket af et fundingselskab ("U"), administreret af en luxembourgsk  

 bank.
U's finansieringsbehov påtænkes dækket ved udstedelse af obligationer.
E vil blive  

 etableret som et dansk aktie- eller anpartsselskab og vil indirekte (via et  

 dansk holdingselskab) være et 100% ejet datterselskab af Forespørger.
E's  

 finansieringsbehov forventes at udgøre i størrelsesordenen DKK 500 - 1.000  

 mio., som for ca. 85% vedkommende vil blive tilvejebragt via kapitalindskud  

 fra  

 Forespørger (direkte eller via et dansk holdingselskab) og låneoptagelse hos  

 uafhængige  

 danske og/eller udenlandske banker.
De resterende  

 ca. 15% af E's finansieringsbehov vil blive dækket ved E's udstedelse af  

 obligationer.  

 Disse obligationer, der alle vil blive erhvervet af U, jf. nedenfor, vil have  

 en løbetid 10 - 12 år med mulighed for førtidig indfrielse mod betaling af et  

 tillæg.
Obligationerne forrentes med en fast rente på 7,5% og vil have en  

 indfrielseskurs på mellem 100 og 125, afhængigt af udviklingen i den  

 inflationskorrigerede  

 værdistigning på de af E erhvervede ejendomme.
U vil blive  

 etableret som et société anonyme (SA), der svarer til et dansk aktieselskab  

 og  

 er et selvstændigt skattesubjekt.
U vil være 100% ejet af en uafhængig  

 tredjemand, der evt. kunne være en luxembourgsk trust stiftet af Forespørger.  

 Baggrunden for, at U planlægges etableret i Luxembourg er, at dette ønskes af  

 den Luxembourgske bank, som skal forestå administrationen af U.
De af U  

 udstedte obligationer vil have en løbetid på 10 - 12 år med mulighed for  

 førtidig indfrielse mod betaling af et tillæg.
Obligationerne vil i alle  

 tilfælde have en indfrielseskurs på 100. Obligationerne fortegnes af den  

 luxembourgske bank til kurs 80 og vil herefter blive tilbudt/videresolgt til  

 investorer til den højest mulige kurs.
Obligationerne forrentes med en fast  

 rente på 7,5%. Det samlede provenu fra U's udstedelse af obligationer vil  

 blive  

 anvendt til køb af de af E udstedte obligationer, og U's eneste aktiv vil  

 således bestå i disse obligationer.
Købere af  

 obligationerne udstedt af U vil alene have en fordring på U i dennes egenskab  

 af obligationsudsteder.
I det omfang U ikke måtte være i stand til indfri de  

 udstedte obligationer til kurs 100 vil det beløb, som køberne af  

 obligationerne  

 modtager derfor blive reduceret.
Dette kan eksempelvis skyldes, at E ikke er  

 i  

 stand til fuldt ud at indfri de af E udstedte obligationer, eller at den  

 inflationskorrigerede  

 værdistigning på de af E erhvervede ejendomme udvikler sig således, at de af  

 E  

 udstedte obligationer skal indfries til en kurs mindre end 125.
Spørgers  

 eventuelle opfattelse ifølge anmodning og bemærkninger til sagsfremstilling Spørgsmål 1.
 En obligation  

 udstedt i DKK anses i henhold til kursgevinstlovens § 14, stk. 2, for  

 blåstemplet, såfremt obligationen forrentes med en rente, der på  

 udstedelsestidspunktet er højere end mindsterenten.
 De af U udstedte  

 obligationer vil som nævnt blive forrentet med en rente på 7,5%. Hvis det  

 forudsættes,  

 at mindsterenten på udstedelsestidspunktet ikke overstiger 7,5%, vil  

 obligationerne  

 derfor være blåstemplede obligationer omfattet af kursgevinstlovens § 14,  

 stk.  

 2.
 Med vedtagelsen  

 af L 98: Forslag til lov om forskellige skattelove (investeringsselskaber og  

 hedgeforeninger) den 17. maj 2005, blev følgende nye stk. 3 indsat i  

 kursgevinstlovens § 29:
"Dette  

 kapitel og kapitel 7 gælder også gevinst og tab på fordringer, der ikke er  

 omfattet af §§ 4 og 5, hvis fordringen reguleres helt eller delvis i forhold  

 til udviklingen i priser og andet på værdipapirer, varer og andre aktiver  

 m.v.,  

 når blot udviklingen er af en karakter, som kan lægges til grund i en  

 finansiel  

 kontrakt, jf. dog § 10. Dette kapitel og kapitel 7 gælder dog ikke, hvis  

 eventuel gevinst hos personer er omfattet af § 16 eller fordringen alene  

 reguleres  

 i forhold til udviklingen i de af Danmarks Statistik beregnede  

 forbrugerprisindeks eller nettoprisindeks.
Dette kapitel og kapitel 7 gælder  

 heller ikke, hvis fordringen alene reguleres i forhold til udviklingen i  

 tilsvarende officielle forbrugerprisindeks eller nettoprisindeks inden for  

 Den  

 Europæiske Union eller dens medlemsstater.
Dette kapitel og kapitel 7 gælder  

 altid for fordringer, der ganske vist opfylder betingelserne i 2. og 3. pkt.  

 for ikke at være omfattet, men som herudover reguleres helt eller delvis i  

 forhold til udviklingen i et andet grundlag, jf. stk. 1, og for fordringer,  

 som  

 reguleres på grundlag af valuta og prisindeks som nævnt i 2. og 3. pkt., der  

 ikke vedrører samme område.
Udstedelse i fremmed valuta sidestilles med  

 regulering på grundlag af den pågældende valuta.
Prisindeks i et land, der  

 deltager i euroen, og euroen antages at vedrøre samme område." I henhold til  

 ordlyden af kursgevinstlovens § 29, stk. 3 finder bestemmelsen anvendelse,  

 hvis  

 en fordrings hovedstol "...helt eller delvis reguleres i forhold til  

 udviklingen i priser og andet på værdipapirer, varer og andre aktiver  

 m.v".
 Om baggrunden og  

 formålet med bestemmelsen i kursgevinstlovens § 29, stk. 3, anføres følgende  

 i  

 lovforslagets almindelige bemærkninger:
"Herudover  

 er der i de senere år dukket obligationer op, hvor gælden følger  

 prisudviklingen på andre værdipapirer, dvs. obligationer, der snarere har  

 karakter af finansielle instrumenter.
Alligevel skal disse papirer efter den  

 gældende kursgevinstlov behandles som obligationer og ikke som finansielle  

 instrumenter.
 ...
Det foreslås  

 herefter, at obligationer, hvis skyld følger udviklingen i en  

 investeringsforening, en hedgeforening, bestemte værdipapirer eller et  

 værdipapirindeks, beskattes efter reglerne om finansielle instrumenter." I de specifikke  

 bemærkninger anføres endvidere følgende:
"Efter  

 forslaget beskattes obligationer, der skal indfries med et beløb, der  

 udvikler  

 sig i overensstemmelse med kursudviklingen i hedgeforeninger og andre  

 investeringsselskaber, efter reglerne for finansielle instrumenter.
Herved  

 sikres, at lagerbeskatningen af investeringsselskaber ikke gøres illusorisk.  

 Forslaget omfatter herudover også tilfælde, hvor en obligation følger  

 udviklingen i bestemt opregnede værdipapirer, idet det kan være en forms sag,  

 om en obligation opregner værdipapirer i en hedgeforening uden at nævne  

 hedgeforeningen, eller nævner hedgeforeningen uden at opregne værdipapirerne.  

 Forslaget omfatter endelig også tilfælde, hvor fordringen følger  

 kursudviklingen  

 på varer og andre aktiver, f.eks. sølv guld eller korn...".
 Det følger  

 således klart af såvel ordlyden som forarbejderne til kursgevinstlovens § 29,  

 stk. 3, at den grundlæggende betingelse for anvendelse af bestemmelsen er, at  

 der er tale om en fordring, hvis hovedstol helt eller delvis reguleres i  

 forhold til et eller flere indeks.
 De af U udstedte  

 obligationer udstedes til kurs 80 til den luxembourgske bank og videresælges  

 til investorer til højeste opnåelige kurs (dvs. markedskursen) og skal i alle  

 tilfælde indfries til kurs 100. Der er ikke i vilkårene for obligationerne  

 fastsat bestemmelser om helt eller delvis regulering af obligationernes  

 hovedstol, og der påhviler således U en ubetinget pligt til at indfri  

 obligationerne til kurs 100, ligesom obligationsejerne tilsvarende har et  

 ubetinget krav på, at obligationerne indfries til kurs 100.
Obligationsejernes  

 ubetingede krav på indfrielse til kurs 100 vil gælde uanset om U rent faktisk  

 måtte være i stand til at opfylde dette krav eller ej.
Uanset om det på  

 indfrielsestidspunktet  

 måtte vise sig, at U er insolvent og derfor ikke er i stand til fuldt ud at  

 indfri obligationerne, vil obligationsejerne således stadig have et ubetinget  

 retskrav på, at U indfrier obligationerne til kurs 100. Da obligationsejerne  

 imidlertid  

 ikke kan rette deres krav i henhold til obligationerne mod andre end U, vil  

 den  

 praktiske konsekvensens af en eventuel insolvens hos U imidlertid være, at  

 obligationsejerne ikke fuldt ud får opfyldt deres retskrav på indfrielse til  

 kurs 100.
 Det forhold, at  

 en kreditor i henhold til en fordring i praksis alene bliver fyldestgjort i  

 det  

 omfang debitor i henhold til den pågældende fordring er i stand til at indfri  

 fordringen, er imidlertid et forhold, som pr. definition er kendetegnede for  

 enhver fordring (medmindre tredjemand har stillet sikkerhed eller lignende  

 for  

 den pågældende fordring).
 Såfremt man  

 antog, at selve det forhold, at en ejer af en obligation alene bliver  

 fyldestgjort i det omfang udstederen af den pågældende obligation er i stand  

 til at indfri obligationen, udgjorde en regulering af hovedstolen som nævnt i  

 kursgevinstlovens § 29, stk. 3, ville konsekvensen heraf være, at enhver  

 obligation som udgangspunkt ville udgøre en indeksobligation omfattet af  

 kursgevinstlovens § 29, stk. 3, og dermed at enhver obligation som  

 udgangspunkt  

 skulle beskattes efter reglerne om finansielle kontrakter og ikke efter  

 reglerne om fordringer.
 Der er hverken  

 efter ordlyden af kursgevinstlovens § 29, stk. 3, eller efter forarbejderne  

 holdepunkter for en antagelse, hvorefter selve det forhold, at kreditor i  

 henhold til en fordring i praksis alene kan bliver fyldestgjort i det omfang  

 debitor har fornødne midler, skulle føre til, at fordringen var omfattet af  

 den  

 særlige bestemmelse i kursgevinstlovens § 29, stk. 3. Dette er da også  

 antaget  

 af ligningsrådet i de bindende forhåndsbeskeder offentliggjort som  


  

 SKM2006.5.LR  


  

 og  


  

 SKM2006.6.LR  


.
 I begge disse  

 bindende forhåndsbeskeder udtaltes således, at:
"...manglende  

 betalingsevne på indfrielsestidspunktet, der medfører et mindre  

 indfrielsesbeløb end aftalt, ikke er omfattet af de nævnte reguleringer i  

 kursgevinstlovens § 29, stk. 3." Tværtimod fører  

 såvel en naturlig ordlydsfortolkning som en formålsfortolkning til, at  

 kursgevinstlovens § 29, stk. 3, alene finder anvendelse, såfremt den  

 pågældende  

 regulering af hovedstolen har hjemmel i det for fordringen gældende  

 kontraktgrundlag.
Dette vil med andre ord sige, at kursgevinstlovens § 29,  

 stk.  

 3, alene finder anvendelse, såfremt kreditor og debitor har aftalt at  

 fordringens hovedstol helt eller delvist skal reguleres i forhold til et  

 eller  

 flere indeks.
 Det kan således  

 konstateres, at den grundlæggende betingelse for anvendelse af  

 kursgevinstlovens  

 § 29, stk. 3, ikke er opfyldt for så vidt angår de af U udstedte  

 obligationer.  

 Det bemærkes i den forbindelse, at det forhold, at obligationerne udstedes  

 til  

 en kurs under 100 og skal indfries til kurs 100 ikke i sig selv udgør en  

 regulering af obligationernes hovedstol omfattet af kursgevinstlovens § 29,  

 stk. 3, jf. tilsvarende de ovenfor nævnte bindende forhåndsbeskeder (  


  

 SKM2006.5.LR  


  

 og  


  

 SKM2006.6.LR  


  

 ).
Endvidere  

 bemærkes, at der ikke er grundlag for at tillægge U's erhvervelse af de af E  

 udstedte obligationer betydning ved den skattemæssige kvalifikation af de af  

 U  

 udstedte obligationer.
Det forhold, at U erhverver de af E udstedte  

 obligationer  

 bevirker således ikke, at ejere af de af U udstedte obligationer i  

 skattemæssig  

 henseende anses for at have erhvervet de af E udstedte obligationer.
Et  

 sådant  

 synspunkt om skattemæssig "transparens" ville forudsætte klar  

 lovhjemmel  

 og er i øvrigt i strid med ligningsrådets faste praksis om den skattemæssige  

 kvalifikation af finansielle produkter.
I de bindende  

 forhåndsbeskeder offentliggjort i TfS 1989,249 henholdsvis TfS 1989,288 tog  

 ligningsrådet  

 således stilling til, hvorledes en regulering af hovedstolen i en indlåns-  

 henholdsvis en udlånsordning på grundlag af udviklingen i kursen på D-mark  

 skattemæssigt måtte kvalificeres.
I begge ordninger var der tale om indlåns-  

 henholdsvis udlånsordninger i danske kroner.
Uanset at reguleringerne i  

 forhold  

 til D-mark bevirkede, at investorerne blev stillet som om ordningerne var  

 etableret i D-mark, fandt ligningsrådet, at en eventuel kursgevinst eller  

 -tab  

 skulle behandles som kursgevinst eller -tab på fordringer og gæld i danske  

 kroner.
I den bindende  

 forhåndsbesked offentliggjort i TfS 1999,661 LR fandt ligningsrådet, at en  

 nulkupon  

 obligation, hvis hovedstol reguleredes i forhold til et aktieindeks, således,  

 at købere af obligationen var garanteret et minimumsafkast og herudover havde  

 en ubegrænset gevinstmulighed i tilfælde af positiv udvikling i det  

 tilknyttede  

 aktieindeks, skulle anses for en indeksobligation, og at obligationen derfor  

 skulle undergives beskatning efter reglerne i kursgevinstloven.
Uanset at  

 køberne af den pågældende obligation qua den valgte regulering blev stillet  

 som  

 om der var investeret direkte i det pågældende aktieindeks, fandt  

 ligningsrådet  

 således ikke, at der i skattemæssig henseende skulle "ses igennem"  

 obligationen, dvs. ske beskatning af et eventuelt afkast som følge af  

 reguleringen efter reglerne i aktieavancebeskatningsloven.
Også i den  

 bindende forhåndsbesked offentliggjort i  


  

 SKM2003.409.LR  


  

 (TfS 2003,788 LR fandt ligningsrådet, at et variabelt afkast på en  

 obligation,  

 der skulle beregnes på baggrund af udstederselskabets eventuelle gevinst på  

 optioner på et aktieindeks, skulle beskattes som en kursgevinst.  

 Ligningsrådet  

 fandt således ikke, at købere af den pågældende obligation skulle beskattes  

 som  

 om de havde erhvervet de bagvedliggende optioner, der lå til grund for det  

 variable  

 afkast.
Det forhold, at udstederselskabet havde erhvervet optioner på det  

 aktieindeks, der lå til grund for beregningen af det variable afkast, blev  

 således ikke tillagt betydning ved den skattemæssige kvalifikation af de  

 udstedte obligationer.
Endeligt fremgår  

 det også forudsætningsvist af de ovenfor nævnte bindende forhåndsbeskeder  

 offentliggjort  

 som  


  

 SKM2006.5.LR  


  

 henholdsvis  


  

 SKM2006.6.LR  


,  

 at det forhold, at et udstederselskab investerer i eksempelvis finansielle  

 instrumenter, ikke medfører, at afkastet af de af udstederselskabet udstedte  

 obligationer helt eller delvis skal beskattes efter reglerne om finansielle  

 instrumenter.
I begge afgørelser var udsteder et til formålet oprettet  

 selskab,  

 der blandt andet investerede i finansielle instrumenter, herunder renteswaps.  

 Uanset at de aktiver, som obligationsejerne i sidste ende skulle fyldestgøres  

 af blandt andet bestod af disse finansielle instrumenter, fandt ligningsrådet  

 ikke, at afkast af de af selskaberne udstedte obligationer skattemæssigt  

 måtte  

 kvalificeres som afkast af finansielle instrumenter.
 Sammenfattende  

 er det således spørgers opfattelse, at de af U udstedte obligationer ikke er  

 omfattede af kursgevinstlovens § 29, stk. 3, idet der ikke sker nogen helt  

 eller delvis regulering af obligationernes hovedstol, og idet der heller ikke  

 er grundlag for at "se igennem" U eller de af U udstedte  

 obligationer  

 eller på anden vis tillægge U's erhvervelse af de af E udstedte obligationer  

 betydning ved den skattemæssige kvalifikation af de af U udstedte  

 obligationer.
 Under  

 forudsætning af, at mindsterentekravet er opfyldt på udstedelsestidspunktet  

 er  

 det derfor spørgers opfattelse, at de af U udstedte obligationer vil være  

 blåstemplede obligationer omfattede af kursgevinstlovens § 14, stk. 2, og at  

 en  

 eventuel kursgevinst på obligationerne derfor vil være skattefri for private  

 investorer.
 Spørgsmål 2.
 Med vedtagelsen  

 af L 98: Forslag til lov om forskellige skattelove (investeringsselskaber og  

 hedgeforeninger) den 17. maj 2005 blev kursgevinstlovens § 7, stk. 1  

 omformuleret som følger:
"Tab ved  

 indeksregulering af hovedstol eller restgæld på lån kan ikke fradrages.
Dette  

 gælder dog kun gæld i danske kroner og kun, hvis den pålydende rente er lig  

 med  

 eller højere end den mindsterente, der fastsættes efter § 38, jf. § 14. 1.  

 pkt.  

 gælder ligeledes kun, såfremt gevinst og tab på den fordring, der modsvarer  

 gælden, ikke omfattes af § 29, stk. 3. Skattepligtige, der både har  

 fordringer  

 og gæld, som indeksreguleres, kan dog fradrage tab ved indeksregulering i det  

 omfang, det ikke overstiger gevinst i samme indkomstår ved indeksregulering  

 efter udviklingen i samme indeks." Tab ved  

 indeksregulering af en hovedstol kan således fradrages, hvis gevinst og tab  

 på  

 den fordring, der modsvarer gælden, omfattes af kursgevinstlovens § 29, stk.  

 3.
De af E udstedte  

 obligationer skal efter obligationsvilkårene indfries til en kurs på mellem  

 100  

 og 125, afhængigt af udviklingen i den inflationskorrigerede værdistigning på  

 de af E erhvervede ejendomme.
Som følge heraf er fordringssiden af de af E  

 udstedte obligationer omfattet af kursgevinstlovens § 29. stk. 3, jf. tillige  

 den bindende forhåndsbesked offentliggjort i  


  

 SKM2006.20.LR  


.
 Det følger  

 derfor af kursgevinstlovens § 7, stk. 1,  3. pkt., at E vil have  

 fradragsret for et eventuelt kurstab på de af E udstedte obligationer.
 Ved brev af 29.  

 september 2006 er rådgiver kommet med følgende bemærkninger til SKATs  

 indstilling og begrundelse:
 "Under  

 henvisning til SKAT's brev af 14. september 2006 vedrørende ovennævnte  

 anmodning om bindende svar fremsender jeg hermed vores bemærkninger til den  

 ved  

 brevet af 14. september 2006 vedlagte sagsfremstilling.
Det anføres i  

 SKAT's indstilling, at det er SKAT's vurdering, at "hvis  

 obligationsejerne som udgangspunkt alene har sikkerhed i bestemte aktiver og  

 realiteten er den, at obligationernes indfrielseskurs reelt følger værdien på  

 disse underliggende aktiver, så er obligationerne omfattet af  

 kursgevinstlovens  

 § 29, stk. 3." Hertil bemærkes,  

 at det følger af ordlyden af kursgevinstlovens § 29, stk. 3, jf.  

 formuleringen  

 "...hvis fordringen reguleres helt eller delvis...[vores  

 understregning]", at det afgørende er, hvorvidt der i henhold til de for  

 fordringen aftalte vilkår sker en regulering af det beløb, som fordringens  

 kreditor har et juridisk krav på at modtage fra debitor.
Der er hverken i  

 ordlyden eller i bestemmelsens forarbejder støtte for en fortolkning,  

 hvorefter  

 bestemmelsens anvendelsesområde kan udstrækkes til tilfælde, hvor en ændring  

 af  

 værdien af debitors aktiver resulterer i en regulering af det beløb, som  

 debitor er i stand til at betale.
 SKAT's vurdering  

 synes båret af en betragtning om, i der realiteten sker en regulering af  

 obligationernes indfrielseskurs som følge af det forhold, at debitor alene  

 besidder "bestemte aktiver".
Det bestrides  

 ikke, at der med henvisning til den såkaldte realitetsgrundsætning i visse  

 tilfælde kan ske en tilsidesættelse af visse dispositioners civilretlige form  

 eller indhold.
Det er imidlertid fast antaget i retspraksis og i den  

 skatteretlige teori, at den omtalte realitetsgrundsætning ikke er en arbitrær  

 norm, som kan anvendes til beskatning efter forgodtbefindende.
Anvendelse af  

 realitetsgrundsætningen er en undtagelsesvis fravigelse af princippet om, at  

 civilretlige dispositioner er styrende for den skatteretlige bedømmelse, og  

 forudsætter tilstedeværelsen af en række objektivt konstaterbare faktorer.  

 Sådanne objektive faktorer er efter vores opfattelse ikke til stede i denne  

 sag.
Den påtænkte konstruktion med anvendelse af et mellemliggende  

 fundingselskab ("U") er helt sædvanlig i enhver securitization  

 transaktion, jf. eksempelvis TfS 2000, 209 LSR, og er således  

 forretningsmæssig  

 begrundet.
Da enhver  

 fordring (bortset fra fordringer sikret ved kaution eller lignede fra  

 tredjemand) er karakteriseret ved, at kreditor kun kan søge sig fyldestgjort  

 i  

 debitors aktiver, synes SKAT's "realitets-synspunkt" at indebære,  

 at  

 en enhver fordring er omfattet af kursgevinstlovens § 29, stk. 3, hvis blot  

 debitor alene besidder "bestemte aktiver". Udover at dette  

 synspunkt  

 savner lovhjemmel, vil konsekvensen af synspunktet være, at eksempelvis en  

 fordring udstedt af et holdingselskab eller en person, der alene besidder  

 aktier i et eller flere selskaber, vil være omfattet af kursgevinstlovens §  

 29,  

 stk. 3, uanset at der ikke er aftalt nogen form for regulering af fordringen,  

 idet holdingselskabets henholdsvis personens betalingsevne pr. definition vil  

 være "bundet op" på værdien af de pågældende aktier.
Tilsvarende  

 vil  

 gælde i relation til en fordring udstedt af et selskab eller en person, der  

 alene besidder fast ejendom eller enhver anden form for "bestemte  

 aktiver". Konsekvensen af SKAT's "realitets-synspunkt" vil  

 således være, at der i relation til kursgevinstloven vil være introduceret en  

 helt ny sondring - nemlig en sondring mellem på den ene side fordringer  

 udstedt  

 af debitorer, der besidder "bestemte aktiver", og på den anden side  

 fordringer udstedt af debitorer, der besidder "ubestemte aktiver".  

 En  

 sådan radikal nyskabelse forudsætter klar og udtrykkelig lovhjemmel.
Endeligt skal  

 det fremhæves, at SKAT's synspunkt er i modstrid med den hidtidige praksis om  

 skattemæssig kvalifikation af finansielle produkter, jf. de tidligere nævnte  

 afgørelser offentliggjort som TfS 1989,249, TfS 1989,288, TfS 1999,661, TfS  

 2003,788, SKM 2006.5 samt SKM 2006.6. Det fremgår af samtlige disse  

 afgørelser,  

 at den skattemæssige kvalifikation af et finansielt instrument ikke afhænger  

 af, om det pågældende instrument direkte eller indirekte er "bundet  

 op" på et eller flere bagvedliggende aktiver, indeks eller  

 lignende." SKATs  

 indstilling og begrundelse Ad spørgsmål 1.
 Kursgevinstlovens  

 § 29, stk. 3, har følgende ordlyd:
"Dette  

 kapitel og kapitel 7 gælder også gevinst og tab på fordringer, der ikke er  

 omfattet af §§ 4 og 5, hvis fordringen reguleres helt eller delvis i  

 forhold til udviklingen i priser og andet på værdipapirer, varer og andre  

 aktiver m.v., når blot udviklingen er af en karakter, som kan lægges til  

 grund  

 i en finansiel kontrakt, jf. dog § 10. Dette kapitel og kapitel 7 gælder  

 dog ikke, hvis en eventuel gevinst hos personer er omfattet af § 16 eller  

 fordringen alene reguleres i forhold til udviklingen i de af Danmarks  

 Statistik  

 beregnede forbrugerprisindeks eller nettoprisindeks.
Dette kapitel og kapitel  

 7  

 gælder heller ikke, hvis fordringen alene reguleres i forhold til udviklingen  

 i  

 tilsvarende officielle forbrugerprisindeks eller nettoprisindeks inden for  

 Den  

 Europæiske Union eller dens medlemsstater.
Dette kapitel og kapitel 7 gælder  

 altid for fordringer, der ganske vist opfylder betingelserne i 2. og 3. pkt.  

 for ikke at være omfattet, men som herudover reguleres helt eller delvis i  

 forhold til udviklingen i et andet grundlag, jf. 1. pkt., og for fordringer,  

 som reguleres på grundlag af valuta og prisindeks som nævnt i 2. og 3. pkt.,  

 der ikke vedrører samme område.
Udstedelse i fremmed valuta sidestilles med  

 regulering på grundlag af den pågældende valuta.
Prisindeks i et land, der  

 deltager i euroen, og euroen antages at vedrøre samme område." Det fremgår af  

 lovteksten, at hvis en obligation skal være omfattet af § 29, stk. 3, skal  

 der  

 ske en regulering af fordringen helt eller delvis i forhold til  

 "udviklingen i priser og andet på værdipapirer, varer og andre aktiver  

 m.v.".
 I den konkrete  

 sag er det oplyst, at obligationerne udstedt af U udstedes til ca. kurs 80,  

 og  

 indfries til kurs 100. Dette kan i sig selv, efter SKATs vurdering, ikke  

 sidestilles med en regulering som nævnt i § 29, stk. 3, jf.  


  

 SKM2006.5.LR  


.
 Det fremgår af  

 sagen, at provenuet fra salget af obligationerne vil blive brugt til at  

 investere i obligationer udstedt af E og at selskab U´s eneste aktiv vil være  

 obligationer udstedt af E.
 Det er SKATs  

 vurdering, at hvis obligationsejerne som udgangspunkt alene har sikkerhed i  

 bestemte aktiver og realiteten er den, at obligationernes indfrielseskurs  

 reelt  

 følger værdien på disse underliggende aktiver, så er obligationerne omfattet  

 af  

 formuleringen i § 29, stk. 3, der siger, at "  

  

 hvis fordringen reguleres  

 helt eller delvis i forhold til udviklingen i priser og andet på  

 værdipapirer,  

 varer og andre aktiver m.v.  

  

 ", jf.  


  

 SKM2006.304.SR  


.
 I den konkrete  

 sag er obligationernes indfrielseskurs bundet op på obligationer udstedt af E  

 og obligationsejerne har reelt ikke mulighed for at søge sig fyldestgjort i  

 andre aktiver.
 Med baggrund i  

 ovenstående er det SKATs vurdering, at obligationerne udstedt af selskab U er  

 omfattet  

 af den nævnte formulering i § 29, stk. 3 (hvis fordringen reguleres helt  

 eller  

 delvis i forhold til udviklingen i priser og andet på værdipapirer, varer og  

 andre aktiver m.v.).
 Det fremgår  

 derudover af lovteksten at følgende skal opfyldes i § 29, stk. 3, at "  

  

 når  

 blot udviklingen er af en karakter, som kan lægges til grund i en finansiel  

 kontrakt".
 Den nævnte  

 formulering forudsætter, at der skal være tale om en "udvikling" på  

 priser og andet, der kan lægges til grund i en finansiel kontrakt.
I den konkrete  

 sag er "udviklingen" (værdien) på obligationerne bundet op på  

 værdien  

 af de af E udstedte obligationer.
Det er efter SKATs vurdering muligt at lave  

 en finansiel kontrakt, der vil følger udviklingen på disse obligationer.
 SKAT finder med  

 baggrund i ovenstående, at obligationerne udstedt af U vil være omfattet af  

 kursgevinstlovens  

 § 29, stk. 3. Det indstilles derfor at svare nej til spørgsmålet.
 Ad spørgsmål 2.
Det fremgår af  

 kursgevinstlovens § 7, stk. 1, at der ikke er fradrag for tab ved  

 indeksregulering af hovedstol eller restgæld på lån.
Dette gælder dog ikke i  

 den situation, hvor fordringen er omfattet af kursgevinstlovens § 29, stk.  

 Der  

 skal derfor tages stilling til om obligationerne udstedt af E er omfattet af  

 kursgevinstlovens § 29, stk. 3.
 Det fremgår af  

 det oplyste, at obligationerne udstedt af E vil have en indfrielseskurs  

 mellem  

 100 og 125, som er afhængig af udviklingen i den inflationskorrigerede  

 værdistigning på de af E erhvervede ejendomme.
 Med baggrund i  

 ovenstående er det SKATs vurdering, at obligationerne udstedt af selskab E er  

 omfattet  

 af den nævnte formulering i § 29, stk. 3 (hvis fordringen reguleres helt  

 eller  

 delvis i forhold til udviklingen i priser og andet på værdipapirer, varer og  

 andre aktiver m.v.).
 Det fremgår  

 derudover af lovteksten at følgende skal opfyldes i § 29, stk. 3, at "  

  

 når  

 blot udviklingen er af en karakter, som kan lægges til grund i en finansiel  

 kontrakt".
 Den nævnte  

 formulering forudsætter, at der skal være tale om en "udvikling" på  

 priser og andet, der kan lægges til grund i en finansiel kontrakt.
I den konkrete  

 sag er "udviklingen" (værdien) på obligationerne udstedt af E  

 bundet  

 op værdistigninger i de af E erhvervede ejendomme.
Det er efter SKATs  

 vurdering  

 muligt at lave en finansiel kontrakt, der vil følger udviklingen på disse  

 obligationer.
 SKAT finder med  

 baggrund i ovenstående, at obligationerne udstedt af E vil være omfattet af  

 kursgevinstlovens  

 § 29, stk. 3. Dette medfører, at de af E udstedte obligationer ikke er  

 omfattet  

 af tabsfradragsbegrænsningen i kursgevinstlovens § 7, stk. 1.
 Det indstilles  

 derfor at svare ja til spørgsmålet.
 Skatterådet  

 tiltrådte SKATs indstilling.
