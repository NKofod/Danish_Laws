(Til alle amtsråd og  

 kommunalbestyrelser) Hermed fremsendes cirkulære af 22. juni 1978 om leder- og lærerstillinger  

 ved folkeskolens observationsskoler og heldagsskoler.
 Cirkulærets bestemmelser om tjenestetid betyder en afvigelse fra de  

 hidtidige tjenestetidsregler, idet der ikke fastsættes regler om den enkelte  

 lærers tjenestetid, men alene om den samlede virksomhed, som påhviler  

 samtlige indehavere af de ved skolen normerede leder- og lærerstillinger.
 Man er ved normeringsfastsættelsen gået ud fra, at der gennemsnitlig  

 tillægges hvert elevhold ca. 20 undervisningstimer ugentlig, jfr. herved den  

 særlige beregning i cirkulæret § 3, stk. 2.
Det forudsættes, at der udarbejdes ugeskema for hver lærer, således at  

 hver heltidsbeskæftiget lærer efter sædvanlig beregningsmåde opnår fuldt  

 pligtigt timetal.
Der henvises i denne forbindelse til  

 undervisningsministeriets bekendtgørelse nr. 206 af 5. maj 1978 om lærerråd  

 og fælleslærerråd uden for København, § 6, stk. 1, nr. 2, som finder  

 anvendelse med de afvigelser, som følger af observationsskolernes og  

 heldagsskolernes særlige forhold.
 Det tilføjes, at der for skoleåret 1978-79 kan ske fravigelse fra  

 bestemmelsen i cirkulærets § 6, stk. 2.
Undervisningsministeriet, den 22. juni  

 1978 P.M.V.
 E.B.
