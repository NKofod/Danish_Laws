Nr BTB 11 Betænkning over Forslag til folketingsbeslutning om eftervederlag, pension  

 m.v. for ministre   

 Nr B 11 1994-95, 1. samling Afgivet af Udvalget for Forretningsordenen Afgivet: 19950524 Udvalget har behandlet beslutningsforslaget i nogle møder og har herunder  

 stillet spørgsmål til finansministeren, som denne har besvaret skriftligt.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) beslutningsforslaget til forkastelse .
 Et flertal inden for flertallet (Socialdemokratiets, Det Radikale Venstres  

 og Centrum-Demokraternes medlemmer af udvalget) tilføjer, at som det vil være  

 mange bekendt, er der drøftelser mellem en række partier om en omlægning af  

 ministerpensionerne.
Sigtet hermed er naturligvis, at det nuværende system bør ændres for  

 kommende ministre.
Juridisk kan der ikke ændres på reglerne for nuværende og  

 tidligere ministres pensioner.
 Hensigten er, at personer, som vitterlig har en meget høj indtægt efter  

 afgangen som minister, ikke skal kunne modtage pension ubeskåret ved siden  

 af.
 Omvendt bør der være en form for indtægtsgaranti for alle i en periode  

 efter, at en person er fratrådt som minister.
 For flertallet er det væsentligt, at de nye regler vil blive vedtaget med  

 et bredt flertal, så de ikke øjeblikkelig laves om igen, såfremt flertallet i  

 Folketinget skifter en smule.
Derfor er flertallet også rede til fortsat at bruge tid på at finde en  

 holdbar løsning med Folketingets andre partier.
Hastværk vil kunne give  

 anledning til fornyet populisme.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller beslutningsforslaget til vedtagelse  

 uændret.
