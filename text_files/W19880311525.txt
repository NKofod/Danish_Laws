 Ikke ret til ægtefællepension, da det ved skilsmisse var aftalt, at  

 ingen af ægtefællerne skulle svare bidrag til den andens underhold.
 NN klagede over ikke at være berettiget til ægtefællepension efter  

 fraskilt ægtefælle, alene fordi der var givet afkald på underholdsbidrag,  

 idet det var aftalt, at spørgsmålet skulle tages op igen, når NN's  

 beskæftigelse ophørte.
 ATP henviste til, at adgangen til tillægspension efter skilsmisse  

 reguleres efter reglerne i lov nr. 102 af 14. marts 1941 om bevarelse af  

 enkepensionsret ved separation og skilsmisse.
 Ankenævnets afgørelse:
 Da NN i skilsmissevilkårene ikke fik tillagt bidrag fra ægtefællen, er  

 pgl. ikke berettiget til tillægspension i form af ægtefællepension.
 Ankenævnet tiltrådte ATP's afgørelse.
