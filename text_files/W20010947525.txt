Ligestillingsnævnets afgørelse J.nr.
E. 2.1.0006 Ikke påvist omstændigheder, der gav anledning til at formode, at der ved et musikarrangement var krævet entré for mænd, men ikke for kvinder.
Klagen gik ud på, at der ved et musikarrangement var krævet entre for mænd, men ikke for kvinder.
Indklagede afviste, at der havde fundet en sådan forskelsbehandling sted.
Ligestillingsnævnet tog ikke klagen til følge, idet klageren ikke fandtes at have påvist faktiske omstændigheder, som gav anledning til at formode, at der var udøvet forskelsbehandling, jf. ligestillingslovens § 2 a.
