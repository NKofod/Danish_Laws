 Bekendtgørelse om undervisning og  

 aktivering m.v. af asylansøgere m.v.
 I medfør af § 42 c og § 42 d, stk. 5-7, i  

 udlændingeloven, jf. lovbekendtgørelse nr. 73 af 2. februar 1999  

 som ændret ved lov nr. 140 af 17. marts 1999, fastsættes for  

 så vidt angår denne bekendtgørelses §§ 14 og 15 efter  

 forhandling med undervisningsministeren og for så vidt angår  

 denne bekendtgørelses kapitel 5 efter forhandling med  

 socialministeren:
Kapitel 1 Definitioner § 1. Ved asylansøgere forstås  

 i denne bekendtgørelse personer, der opholder sig her i landet, og  

 hvis ansøgning om opholdstilladelse efter udlændingelovens  

 § 7 er taget under behandling.
 Stk. 2. Ved asylansøgerbørn forstås  

 i denne bekendtgørelse personer i aldersgruppen 7-16 år, der  

 opholder sig her i landet, og hvis ansøgning om opholdstilladelse  

 efter udlændingelovens § 7 er taget under behandling.
 Stk. 3. Ved indkvarteringssteder forstås i denne  

 bekendtgørelse de i udlændingelovens § 42 a, stk. 2,  

 nævnte indkvarteringssteder for asylansøgere.
Stk. 4. Ved modtagecentre forstås i denne  

 bekendtgørelse indkvarteringssteder, der fortrinsvis anvendes til  

 indkvartering af asylansøgere, indtil visitation til opholdscentre,  

 jf. stk. 5, finder sted.
Endvidere forstås herved  

 indkvarteringssteder, der fortrinsvis anvendes til indkvartering af  

 asylansøgere, hvis sag behandles i åbenbart  

 grundløsproceduren, jf. udlændingelovens § 53 a,  

 stk. 3, eller til indkvartering af personer, der afventer udsendelse,  

 jf. udlændingelovens § 30.
 Stk. 5. Ved opholdscentre forstås i denne  

 bekendtgørelse indkvarteringssteder, der ikke er modtagecentre.
 Stk. 6. Ved samarbejdspartnere forstås i denne  

 bekendtgørelse Dansk Røde Kors eller andre private  

 organisationer eller selskaber, statslige styrelser eller kommuner, der i  

 samarbejde med Udlændingestyrelsen tilvejebringer og driver  

 indkvarteringssteder, jf. udlændingelovens § 42 a,  

 stk. 2.
Kapitel 2 Undervisning af asylansøgerbørn m.v.
 § 2. Asylansøgerbørn i aldersgruppen  

 7-16 år skal, uanset om de er indkvarteret på  

 indkvarteringssteder, deltage i særskilt tilrettelagt undervisning  

 efter dette kapitel, eller i en undervisning, der står mål med,  

 hvad der almindeligvis kræves efter den særskilt tilrettelagte  

 undervisning.
 § 3. På eller i tilknytning til  

 indkvarteringsstederne skal en samarbejdspartner efter aftale med  

 Udlændingestyrelsen tilbyde særskilt tilrettelagt undervisning  

 efter reglerne i dette kapitel for de i § 2 nævnte  

 asylansøgerbørn.
§ 4. Undervisningen har til formål i  

 samarbejde med asylansøgerbørnenes forældre at 1)	fremme asylansøgerbørnenes tilegnelse af kundskaber,  

 færdigheder, arbejdsmetoder og udtryksformer, der medvirker til det  

 enkelte asylansøgerbarns alsidige udvikling, 2)	give asylansøgerbørnene kendskab til dansk kultur og  

 bidrage til deres forståelse for andre kulturer og for menneskets  

 samspil med naturen, 3)	bibringe asylansøgerbørnene en forståelse for  

 medbestemmelse, medansvar, rettigheder og pligter i et samfund med frihed og  

 folkestyre, ved at undervisningen bygger på åndsfrihed,  

 ligeværd og demokrati, og 4)	ruste asylansøgerbørnene til deres fremtidige liv,  

 hvad enten asylansøgerbørnene meddeles opholdstilladelse eller  

 afslag herpå.
 § 5. Undervisningen på modtagecentre skal  

 give asylansøgerbørnene et indledende kendskab til det danske  

 sprog og samfund, jf. dog § 6, stk. 4.
 § 6. Undervisningen på opholdscentre skal i  

 indhold og omfang svare til den undervisning, der tilbydes tosprogede elever  

 i den danske folkeskole, jf. dog stk. 3 og § 7.
Stk. 2. Undervisningen omfatter 1)	undervisning i dansk, 2)	undervisning i engelsk og 3)	undervisning i folkeskolens øvrige fag.
 Stk. 3. Undervisning i modersmål tilbydes i det omfang,  

 der er mulighed herfor.
 Stk. 4. Asylansøgerbørn, som opholder sig mere  

 end 6 uger på et modtagecenter, skal tilbydes tilsvarende undervisning  

 som i stk. 1-3.
 § 7. Asylansøgerbørn, hvis udvikling  

 kræver en særlig hensyntagen eller støtte, kan gives  

 specialundervisning i det omfang, der er mulighed herfor.
 Stk. 2. Særlige undervisningsordninger kan etableres for  

 fysisk og psykisk handicappede asylansøgerbørn.
 § 8. Undervisningssproget er dansk med undtagelse  

 af timer i modersmål og andre fremmedsprog.
 Stk. 2. Undervisningssproget ved undervisning, der  

 gennemføres ved asylansøgeres medvirken, jf. § 33, kan,  

 hvor dette ikke strider mod formålet med undervisningen, være et  

 andet sprog end dansk.
 § 9. Den ugentlige undervisningstid for  

 asylansøgerbørn skal mindst svare til minimumstimetallet for  

 det tilsvarende klassetrin i folkeskolen, jf. folkeskolelovens  

 § 16.
 Stk. 2. Timetallet for undervisning på modtagecentre er  

 dog 20 timer om ugen.
 § 10. Undervisningen tilrettelægges med  

 udgangspunkt i asylansøgerbørnenes særlige situation.  

 Tilrettelæggelsen skal tage hensyn til det enkelte  

 asylansøgerbarns alder og forudsætninger og give det enkelte  

 asylansøgerbarn mulighed for at anvende og udbygge allerede tilegnede  

 kundskaber og færdigheder.
Stk. 2. § 5, § 6, § 8 og § 9 kan fraviges,  

 hvis det enkelte asylansøgerbarns særlige situation taler  

 herfor.
Indberetning herom sker til Udlændingestyrelsen.
 § 11. En samarbejdspartner kan i særlige  

 tilfælde efter aftale med Udlændingestyrelsen undlade at tilbyde  

 særskilt tilrettelagt undervisning, hvis det ikke er muligt at tilbyde  

 undervisning på et indkvarteringssted eller at transportere  

 asylansøgerbørnene til et andet indkvarteringssted, hvor der  

 tilbydes undervisning.
 Stk. 2. Undervisningen på et indkvarteringssted afbrydes  

 kun, så længe det som følge af flytning af  

 indkvarteringsstedet eller de indkvarterede eller som følge af andre  

 særlige forhold ikke er muligt at fortsætte undervisningen.  

 Indberetning herom sker til Udlændingestyrelsen.
 Stk. 3. Undervisning i folkeskolens øvrige fag, jf.  

 § 6, stk. 2, nr. 3, kan i særlige tilfælde  

 tilrettelægges under hensyn til de undervisningslokaler,  

 indkvarteringsstederne råder over, jf. § 13, stk. 1 og 2.
 § 12. Hvis hensynet til den undervisning, der  

 tilbydes på et indkvarteringssted, gør det nødvendigt,  

 kan et asylansøgerbarn, der udviser en forstyrrende adfærd eller  

 øver vold mod andre eller ødelægger eller beskadiger  

 ting, af læreren overføres til anden undervisning på  

 indkvarteringsstedet i enkelte timer eller resten af dagen.
 Stk. 2. Er der ikke mulighed for overførsel til anden  

 undervisning på indkvarteringsstedet, kan et asylansøgerbarn som  

 nævnt i stk. 1 af læreren udelukkes fra undervisningen i  

 enkelte timer eller resten af dagen.
Stk. 3. For at afværge, at et asylansøgerbarn,  

 der følger undervisningen på et indkvarteringssted, øver  

 vold mod andre eller ødelægger eller beskadiger ting, kan der  

 anvendes magt i nødvendigt omfang.
Legemlig straf må ikke  

 anvendes.
 Stk. 4. Vedkommende samarbejdspartner træffer over for  

 et asylansøgerbarn som nævnt i stk. 1 beslutning om de  

 nødvendige foranstaltninger, herunder udelukkelse fra undervisning  

 eller overførsel til anden undervisning på eller uden for  

 indkvarteringsstedet.
 Stk. 5. I de tilfælde, hvor der er grund til at antage,  

 at en uhensigtsmæssig opførsel af et asylansøgerbarn som  

 nævnt i stk. 1 skyldes sociale og emotionelle vanskeligheder, skal  

 vedkommende samarbejdspartner i stedet for iværksættelse af  

 foranstaltninger efter stk. 4 tilbyde specialundervisning efter  

 § 7, stk. 1, i det omfang, der er mulighed herfor.
Stk. 6. Hvis et asylansøgerbarn eller dettes  

 forældre ikke kan tilslutte sig en beslutning om foranstaltninger  

 truffet af vedkommende samarbejdspartner efter stk. 4, træffer  

 Udlændingestyrelsen afgørelse herom.
Udlændingestyrelsens  

 afgørelse kan indbringes for Indenrigsministeriet, jf.  

 udlændingelovens § 46.
 § 13. Undervisning af  

 asylansøgerbørn kan iværksættes i samarbejde mellem  

 indkvarteringsstederne.
 Stk. 2. Den samarbejdspartner, der driver undervisningen  

 på et givet indkvarteringssted, kan indgå aftaler om samarbejde  

 med de kommunale skolemyndigheder om undervisningen, herunder om lån  

 eller leje af faglokaler m.v.
 Stk. 3. Forældre til asylansøgerbørn  

 inddrages løbende i undervisningsforløbet, herunder gennem  

 afholdelse af forældremøder og -konsultationer.
 § 14. Asylansøgerbørn i  

 aldersgruppen 7-16 år kan deltage i folkeskolens undervisning eller i  

 undervisning ved andre skoleformer, jf. folkeskolelovens § 33.
 Stk. 2. Optagelse af asylansøgerbørn i henhold  

 til stk. 1 sker efter godkendelse fra de kommunale skolemyndigheder  

 henholdsvis vedkommende institution.
 Stk. 3. Fuld undervisning i folkeskolen eller tilsvarende  

 undervisning ved andre skoleformer, jf. folkeskolelovens § 33,  

 træder i stedet for undervisning efter dette kapitel.  

 Modersmålsundervisning, jf. § 6, stk. 3, tilbydes dog fortsat  

 i det omfang, der er mulighed herfor, medmindre modersmålsundervisning  

 modtages i folkeskolen eller ved andre skoleformer, jf. folkeskolelovens  

 § 33.
§ 15. Vedkommende samarbejdspartner kan  

 fremsætte anmodning om optagelse i folkeskolen over for de kommunale  

 skolemyndigheder 1)	hvis der i forhold til et privat indkvarteret asylansøgerbarn  

 ikke er et indkvarteringssted, der tilbyder undervisning inden for en rimelig  

 afstand, 2)	hvis et asylansøgerbarn er indkvarteret hos en herboende, der  

 har forsørgerpligten, 3)	hvis et asylansøgerbarn er indkvarteret på et  

 indkvarteringssted, hvor der ikke tilbydes særskilt tilrettelagt  

 undervisning efter reglerne i dette kapitel, jf. § 11, stk. 1,  

 eller 4)	hvis undervisning i folkeskolen i særlige tilfælde i  

 øvrigt vil være til gavn for det enkelte  

 asylansøgerbarn.
Stk. 2. Ved beslutning efter stk. 1, nr. 4, tages hensyn  

 til det enkelte asylansøgerbarns sproglige og faglige modenhed samt  

 til varigheden af asylansøgerbarnets ophold her i landet.
Er  

 asylansøgerbarnet indkvarteret på et indkvarteringssted, tages  

 der tillige hensyn til den forventede varighed af asylansøgerbarnets  

 ophold på indkvarteringsstedet.
 § 16. Reglerne i dette kapitel finder tillige  

 anvendelse for personer i aldersgruppen 7-16 år, hvis forældre er  

 omfattet af udlændingelovens § 42 a, stk. 5, uanset om de er  

 indkvarteret på indkvarteringssteder.
Kapitel 3 Undervisning af voksne asylansøgere § 17. Asylansøgere, der er fyldt 17  

 år, og som er indkvarteret på indkvarteringssteder, kan deltage i  

 den undervisning, som tilbydes efter reglerne i dette kapitel.
 § 18. På eller i tilknytning til  

 indkvarteringsstederne skal en samarbejdspartner efter aftale med  

 Udlændingestyrelsen tilbyde særskilt tilrettelagt undervisning  

 efter reglerne i dette kapitel for de i § 17 nævnte  

 asylansøgere.
§ 19. Undervisningen har til formål  

 at 1)	vedligeholde og udbygge asylansøgernes almene og faglige  

 færdigheder, 2)	medvirke til at skabe en aktiv og meningsfuld hverdag for den  

 enkelte asylansøger, 3)	bidrage til at øge asylansøgernes følelse af  

 ansvar for eget liv og for det fællesskab, der eksisterer på  

 indkvarteringsstedet, og 4)	skabe forudsætninger for en vellykket integrationsproces for  

 de asylansøgere, som meddeles opholdstilladelse, samt lette  

 tilbagevenden for de asylansøgere, som meddeles afslag på  

 opholdstilladelse.
 § 20. Undervisning på modtagecentre skal  

 give asylansøgerne et indledende kendskab til det danske sprog og  

 samfund, jf. dog § 21, stk. 5.
 § 21. Undervisning på opholdscentre skal  

 udbygge asylansøgernes kendskab til det danske sprog og samfund.
Stk. 2. Undervisningen omfatter 1)	undervisning i dansk, 2)	undervisning i danske samfundsforhold og 3)	undervisning i engelsk.
 Stk. 3. Undervisning kan tillige tilbydes i andre fag,  

 herunder modersmål, andre fremmedsprog end engelsk, tekniske fag,  

 EDB-relaterede fag m.v.
 Stk. 4. Undervisningen tilrettelægges i moduler af  

 forskellig sværhedsgrad med en varighed på 2-3 måneder.
 Stk. 5. Asylansøgere, som opholder sig mere end 6 uger  

 på et modtagecenter, skal tilbydes tilsvarende undervisning som  

 nævnt i stk. 1-4.
§ 22. Undervisning på opholdscentre af  

 asylansøgere i aldersgruppen 17-25 år tilrettelægges  

 på særlige undervisningshold.
Undervisningen målrettes  

 særligt mod denne aldersgruppes modenhed, igangværende personlige  

 udvikling og erfaringsniveau.
 § 23. Undervisningssproget er dansk med undtagelse  

 af timer i modersmål og fremmedsprog.
 Stk. 2. Undervisningssproget ved undervisning, der  

 gennemføres ved asylansøgeres medvirken, jf. § 33, kan,  

 hvor dette ikke strider mod formålet med undervisningen, være et  

 andet sprog end dansk.
 § 24. Asylansøgere tilbydes mindst 5 timers  

 undervisning pr. uge, jf. dog stk. 2 og 3.
 Stk. 2. Undervisning på modtagecentre kan dog tilbydes i  

 mindre omfang.
 Stk. 3. Asylansøgere i aldersgruppen 17-25 år  

 tilbydes op til 10 timers undervisning pr. uge, jf. dog § 29,  

 stk. 2.
 § 25. En samarbejdspartner kan i særlige  

 tilfælde efter aftale med Udlændingestyrelsen undlade at tilbyde  

 særskilt tilrettelagt undervisning, hvis det ikke er muligt at tilbyde  

 undervisning på et indkvarteringssted eller at transportere  

 asylansøgerne til et andet indkvarteringssted, hvor der tilbydes  

 undervisning.
 Stk. 2. Undervisningen på et indkvarteringssted afbrydes  

 kun, så længe det som følge af flytning af  

 indkvarteringsstedet eller de indkvarterede eller som følge af andre  

 særlige forhold ikke er muligt at fortsætte undervisningen.  

 Indberetning herom sker til Udlændingestyrelsen.
 § 26. Undervisningen tilrettelægges med  

 udgangspunkt i asylansøgernes særlige situation.  

 Tilrettelæggelsen skal tage hensyn til den enkelte asylansøgers  

 forudsætninger og give den enkelte asylansøger mulighed for at  

 anvende og udbygge allerede tilegnede kundskaber og færdigheder.
Stk. 2. §§ 20-24 kan fraviges, hvis den enkelte  

 asylansøgers særlige situation taler herfor.
Indberetning herom  

 sker til Udlændingestyrelsen.
 § 27. Hvis hensynet til den undervisning, der  

 tilbydes på et indkvarteringssted, gør det nødvendigt,  

 kan en asylansøger, der udviser en forstyrrende adfærd eller  

 øver vold mod andre eller ødelægger eller beskadiger  

 ting, af læreren overføres til anden undervisning på  

 indkvarteringsstedet i enkelte timer eller resten af dagen.
 Stk. 2. Er der ikke mulighed for overførsel til anden  

 undervisning på indkvarteringsstedet, kan en asylansøger som  

 nævnt i stk. 1 af læreren udelukkes fra undervisningen i  

 enkelte timer eller resten af dagen.
 Stk. 3. Vedkommende samarbejdspartner træffer over for  

 en asylansøger som nævnt i stk. 1 beslutning om de  

 nødvendige foranstaltninger, herunder udelukkelse fra undervisning  

 eller overførsel til anden undervisning på eller uden for  

 indkvarteringsstedet.
 Stk. 4. Hvis en asylansøger ikke kan tilslutte sig  

 foranstaltninger truffet af vedkommende samarbejdspartner efter stk. 3,  

 træffer Udlændingestyrelsen afgørelse herom.  

 Udlændingestyrelsens afgørelse kan indbringes for  

 Indenrigsministeriet, jf. udlændingelovens § 46.
 § 28. Undervisning efter dette kapitel skal  

 tilrettelægges i samarbejde mellem asylansøgerne og  

 medarbejderne på indkvarteringsstedet og udføres i  

 overensstemmelse med de nærmere retningslinjer herom, som vedkommende  

 samarbejdspartner og ledelsen af indkvarteringsstedet fastsætter.
 Stk. 2. På indkvarteringsstederne kan  

 iværksættes samarbejdsordninger, der sikrer beboerne  

 medindflydelse.
 Stk. 3. Tilbud om undervisning kan iværksættes i  

 samarbejde mellem indkvarteringsstederne.
 Stk. 4. Den samarbejdspartner, der driver undervisningen  

 på et givet indkvarteringssted, kan indgå aftaler med skoler og  

 uddannelsesinstitutioner om lån eller leje af faglokaler m.v.
 § 29. Undervisningen kan ske i et samarbejde med  

 skoler og uddannelsesinstitutioner, herunder skoler og  

 uddannelsesinstitutioner under Arbejdsministeriet, Kulturministeriet og  

 Undervisningsministeriet, eller kan erstattes af undervisning udbudt af  

 disse.
 Stk. 2. Undervisning efter stk. 1 til asylansøgere  

 i aldersgruppen 17-25 år kan uanset bestemmelsen i § 24,  

 stk. 3, udstrækkes til et sammenhængende  

 uddannelsesforløb på mere end 10 timers undervisning pr.  

 uge.
Kapitel 4 Aktivering af asylansøgere m.v.
 § 30. Den i §§ 31-34 og 36-38 nævnte  

 aktivering omfatter asylansøgere, der er indkvarteret på  

 indkvarteringssteder.
§ 31. Aktivering af asylansøgere har til  

 formål at 1)	vedligeholde og udbygge asylansøgernes almene og faglige  

 færdigheder, 2)	medvirke til at skabe en aktiv og meningsfuld hverdag for den  

 enkelte asylansøger, 3)	bidrage til at øge asylansøgernes følelse af  

 ansvar for eget liv og for det fællesskab, der eksisterer på  

 indkvarteringsstedet, og 4)	skabe forudsætninger for en vellykket integrationsproces for  

 de asylansøgere, som tildeles opholdstilladelse, samt lette  

 tilbagevenden for de asylansøgere, som meddeles afslag på  

 opholdstilladelse.
§ 32. Asylansøgere skal medvirke ved  

 udførelsen af nødvendige opgaver i forbindelse med driften af  

 indkvarteringsstedet, herunder 1)	madlavning til sig selv og familien eller deltagelse i fælles  

 madlavning på centret, 2)	rengøring af egne værelser, 3)	daglig udvendig og indvendig oprydning, og rengøring af  

 fællesområder, 4)	pasning og renholdelse af udenomsarealer.
 Stk. 2. Pligten til at udføre de i stk. 1  

 nævnte opgaver omfatter asylansøgere i aldersgruppen 18-60  

 år.
 § 33. Asylansøgere kan medvirke ved  

 gennemførelsen af den undervisning af børn og voksne, som  

 tilbydes efter reglerne i kapitel 2 og 3.
§ 34. Asylansøgere kan udføre andre  

 end de i §§ 32 og 33 nævnte opgaver i forbindelse med driften af  

 indkvarteringsstedet, herunder 1)	indvendig og udvendig vedligeholdelse, reparationer og forbedringer  

 af bygninger, inventar og fællesområder i det omfang, dette ikke  

 påhviler udlejer, og 2)	opgaver i forbindelse med pasning af børn samt aktiviteter  

 for børn og unge i øvrigt.
 Stk. 2. Asylansøgere kan tillige tilrettelægge og  

 deltage i tilbud om fritidsbeskæftigelse, sociale og kulturelle  

 aktiviteter, sportsaktiviteter, projekter eller kurser.
 § 35. Asylansøgere, kan, uanset om de er  

 indkvarteret på indkvarteringssteder, deltage i ulønnet  

 humanitært arbejde eller andet frivilligt arbejde.
 § 36. De i §§ 32-34 nævnte opgaver skal  

 tilrettelægges i samarbejde mellem asylansøgerne og  

 medarbejderne på indkvarteringsstedet og udføres i  

 overensstemmelse med de nærmere retningslinjer herom, som vedkommende  

 samarbejdspartner og ledelsen af indkvarteringsstedet fastsætter.
 Stk. 2. Omfanget af opgaverne kan tilpasses den enkelte  

 asylansøgers færdigheder og helbredsmæssige forhold.
 Stk. 3. På indkvarteringsstederne kan  

 iværksættes særlige samarbejdsordninger, der sikrer  

 beboerne medindflydelse.
 § 37. Asylansøgere tilbydes op til 15  

 timers aktivering pr. uge.
 § 38. Tilbud om aktivering kan  

 iværksættes i samarbejde mellem indkvarteringsstederne og i  

 samarbejde med lokalsamfundet.
 § 39. Reglerne i §§ 30-32 og 34-38 finder  

 tillige anvendelse på personer, som er omfattet af  

 udlændingelovens § 42 a, stk. 5, og som er indkvarteret  

 på indkvarteringssteder.
Kapitel 5 Sikring mod følger af arbejdsskade § 40. Asylansøgere, der under  

 arbejdspladslignende forhold modtager undervisning, der tilbydes efter  

 reglerne i kapitel 2 og 3, er omfattet af reglerne i lov om sikring mod  

 følger af arbejdsskade for så vidt angår skader, der  

 skyldes modtagelsen af den pågældende undervisning eller de  

 forhold, hvorunder denne foregår.
 § 41. Asylansøgere, der efter § 33  

 medvirker ved gennemførelsen af den undervisning, der tilbydes efter  

 reglerne i kapitel 2 og 3, eller efter § 32, stk. 1, nr. 4, eller  

 § 34, stk. 1, nr. 1, udfører opgaver i forbindelse med  

 driften af det indkvarteringssted, hvor vedkommende er indkvarteret, er  

 omfattet af reglerne i lov om sikring mod følger af arbejdsskade for  

 så vidt angår skader, der skyldes udførelsen af den  

 pågældende opgave eller de forhold, hvorunder denne  

 foregår.
 § 42. Asylansøgere, der under  

 arbejdspladslignende forhold tilrettelægger eller modtager de i  

 § 34, stk. 1, nr. 2, eller stk. 2, nævnte opgaver eller  

 deltager i arbejde som nævnt i § 35, er omfattet af lov om sikring  

 mod følger af arbejdsskade for så vidt angår skader, der  

 skyldes tilrettelæggelsen af de pågældende opgaver eller de  

 forhold, hvorunder disse foregår.
 § 43. Asylansøgere, der under  

 arbejdspladslignende forhold deltager i arbejde som nævnt i § 35,  

 er omfattet af lov om sikring mod følger af arbejdsskade for så  

 vidt angår skader, der skyldes tilrettelæggelsen af det  

 pågældende arbejde eller de forhold, hvorunder dette  

 foregår.
 § 44. Ved bedømmelsen af erhvervsevnetabet  

 skal der tages hensyn til skadelidtes muligheder her i landet og i udlandet  

 for at skaffe sig indtægt ved arbejde, som med rimelighed kan forlanges  

 af den pågældende efter dennes evner, uddannelse, alder og  

 muligheder for erhvervsmæssig omskoling og optræning.
 § 45. De i lov om sikring mod følger af  

 arbejdsskade § 30, stk. 1, nævnte udgifter kan betales, i det  

 omfang udgifterne ikke kan afholdes efter udlændingeloven.
§ 46. Skader, der overgår personer omfattet  

 af §§ 40-43, anmeldes af den institution, hvor den i §§ 40-42  

 nævnte undervisning eller opgave foretages, eller af den arbejdsgiver,  

 hvor det i § 43 nævnte arbejde foretages.
Anmeldelse foretages  

 gennem vedkommende samarbejdspartner.
 Stk. 2. Lov om sikring mod følger af arbejdsskade  

 § 19 finder tilsvarende anvendelse på vedkommende  

 samarbejdspartners medvirken til indgivelse af anmeldelse, der er nævnt  

 i stk. 1.
 § 47. Afgørelser efter dette kapitel  

 træffes af Arbejdsskadestyrelsen.
Stk. 2. Arbejdsskadestyrelsens afgørelse kan af  

 skadelidte, dennes efterladte, Indenrigsministeriet, den institution, hvor  

 den i §§ 40-42 nævnte undervisning eller opgave foretages, og den  

 arbejdsgiver, hvor det i § 43 nævnte arbejde foretages, indbringes  

 for Den Sociale Ankestyrelse.
Den institution, hvor den i §§ 40-42  

 nævnte undervisning eller opgave foretages, og den arbejdsgiver, hvor  

 det i § 43 nævnte arbejde foretages, kan dog alene indbringe  

 Arbejdsskadestyrelsens afgørelse om, hvorvidt et anmeldt  

 tilfælde er omfattet af lov om sikring mod følger af  

 arbejdsskade eller denne bekendtgørelse.
Stk. 3. Institutionens og Indenrigsministeriets klage har  

 opsættende virkning.
Lov om sikring mod følger af arbejdsskade  

 § 55, stk. 3 og 4, finder tilsvarende anvendelse.
 Stk. 4. De udgifter, der er forbundet med ydelser efter lov om  

 sikring mod følger af arbejdsskade i henhold til denne  

 bekendtgørelse, og Arbejdsskadestyrelsens og Den Sociale Ankestyrelses  

 administration af disse sager, refunderes af Indenrigsministeriet.
 § 48. For så vidt andet ikke følger  

 af bekendtgørelsens §§ 40-47, finder reglerne i lov om sikring  

 mod følger af arbejdsskade og de i medfør af denne lov udstedte  

 forskrifter tilsvarende anvendelse.
 Stk. 2. En person kan efter denne bekendtgørelse ikke  

 stilles ringere end efter bestemmelserne i lov om sikring mod følger  

 af arbejdsskade.
Kapitel 6 Ikrafttrædelse § 49. Bekendtgørelsen træder i kraft  

 den 14. juli 1999.
Stk. 2. Bekendtgørelsens kapitel 5 finder anvendelse  

 på 1)	arbejdsulykker og kortvarige skadelige påvirkninger og  

 pludselige løfteskader, der indtræder på  

 ikrafttrædelsesdatoen eller senere, og 2)	erhvervssygdomme, der anmeldes på ikrafttrædelsesdatoen  

 eller senere.
