Kendelse fra Pressenævnet i sag nr.  

 49/2001 [K] har v/advokat  Kjeld  Thørup klaget til  

 Pressenævnet over en artikel bragt i B.T. den 23. april 2001, idet han  

 mener, at god presseskik er tilsidesat.
 Af artiklen med overskriften "[K] vil opbygge  

 imperium" og den mindre overskrift "Sønnen skal  

 overtage den indbringende forretning" fremgik det af  

 brødteksten, at:
"Kloninger af Optræningscentret spredt i hele  

 landet.
Sådan lyder fremtidsplanerne for [K] og sønnen [X], der  

 driver Optræningscentret i Karlslunde syd for  

 København".
 I artiklen hed det:
"Det afslører bestyrelsesreferater fra  

 Optræningscentret, som B.T. er kommet i besiddelse af.
Her  

 fremgår det klart, hvordan [K] skal have lov til at åbne nye  

 afdelinger, som placeres andre steder i landet, uden at Sygesikringens  

 Forhandlingsudvalg (SFU) gør modstand.
 Det sker samtidig med, at han af al magt forsøger  

 at hindre, at tidligere medarbejdere får lov til at åbne  

 klinikker, som B.T. har beskrevet i flere artikler.
 De tidligere medarbejdere trues med retssager og krav om  

 bod på 100.000-150.000 kr., hvis de åbner centre og bruger de  

 behandlingsmetoder, som de har lært hos [K].
Ikke rejse så langt Til gengæld vil [K] og [X] selv udbygge deres  

 imperium.
 Klonings-modellen går ud på, at den  

 nuværende overenskomst, som [K] har sikret, at sønnen [X] uden  

 problemer kan overtage, skal bevares.
 Men SFU skal acceptere, at det er hensigtsmæssigt,  

 at Optræningscentret laver en udbygning, så patienterne ikke skal  

 rejse så langt, når de skal til behandling.
"Denne model vil kunne skabe præcedens.
Kan man  

 åbne en ny afdeling, så kan man også åbne endnu en.  

 Det handler blot om at få Sygesikringens Forhandlingsudvalg (SFU) til  

 at forstå, at vi ikke ønsker selvstændige centre.
Der er  

 blot tale om, at centre kommer til at ligge nærmere patienterne.
Det første udbygningscenter skal være en  

 forsøgsordning.
Men hvis det viser sig, at vi kan styre to centre  

 på en gang, kan vi begynde at arbejde hen imod endnu flere centre  

 klonings-modellen   med blot et overordnet styringsorgan," hedder det i  

 bestyrelsesreferatet.
 Hverken [K] eller sønnen [X] har ønsket at  

 kommentere oplysningerne.
 Fik 8,9 mio. kr.
 At det er et guldæg, som [K] sidder på via  

 overenskomsten med SFU, fremgår af, at han i 1999 fik udbetalt 8,9 mio.  

 kr. fra Sygeforsikringen for patienter han behandlede.
Heraf kom de 8,7 mio. kr. fra behandling af handicappede,  

 der får hele behandlingen betalt af det offentlige.
I alt blev 310  

 handicappede behandlet på centret i 1999.
De sidste 165.000 kr. fra Sygesikringen var tilskud til  

 andre patienter, der får dækket 40 pct. af deres udgifter.
I den  

 gruppe blev 68 patienter behandlet i 1999.
Centret har endnu ikke opgjort 2000-tallene." Inde i artiklen er anbragt et lille billede af en halv  

 avisside med overskriften "Politisk aftale sikrer monopol på  

 rygtræning". Under billedet er anført: "B.T.s omtale  

 af sagen den 14. april".
Artiklen er ledsaget af et billede af [K] og dennes  

 søn.
Under billede er anført: "FAMILIEDYNASTI: [K],  

 t.v, og sønnen [X] planlægger at lave flere  

 genoptræningscentre, hvor de kan bruge deres behandlingsmetoder.  

 Tidligere medarbejdere, der vil bruge disse behandlingsmetoder, trues med  

 retssager." Klager har oplyst, at B.T. gennem længere tid har  

 skrevet om Optræningscentret i Karlslunde ApS.
For så vidt  

 angår indholdet af artiklerne har centret valgt ikke at kommentere  

 disse, idet der har været så mange fordrejninger og urigtigheder.  

 Man har fra bladets side ikke haft interesse i at oplyse om de faktiske  

 forhold, men har på enhver måde blot villet få det til at  

 se ud, som om [K] vil opbygge et imperium med millioner af offentlige kroner  

 til sig selv og sønnen.
Bladet har ikke ønsket at føre  

 en sober journalistik.
Klager har anført, at i den seneste artikel oplyser  

 bladet, at man er i besiddelse af bestyrelsesreferater fra  

 Optræningscentret.
Disse referater er kun udarbejdet til internt brug  

 for bestyrelsesmedlemmer og har på intet tidspunkt været uddelt  

 uden for denne kreds.
På baggrund heraf kan bladet kun være  

 kommet i besiddelse af disse bestyrelsesreferater på ulovlig vis.
Klager har videre anført, at bladet har været  

 klar over, at der er tale om bestyrelsesmødereferater.
Sådanne  

 referater er som udgangspunkt omfattet af straffelovens § 264 d.
Det  

 følger heraf, at videregivelse af sådanne oplysninger, der  

 åbenbart kan forlanges unddraget offentligheden, er belagt med straf.  

 Bladet har ikke forinden artiklen blev skrevet søgt at indhente  

 samtykke hos [K], der driver Optræningscentret i Karlslunde ApS.  

 Samtidig må det have stået bladet klart, at det  

 pågældende referatmateriale var fremskaffet på ulovlig  

 vis.
Klager har i den forbindelse anført, at  

 referatmaterialet kun omfatter planer mv., der er et led i selskabets  

 beslutningsproces vedrørende selskabets fremtidige virke.
Der er  

 således tale om oplysninger, der allerede på grund af  

 oplysningernes foreløbige karakter, ikke har offentlighedens  

 interesse, såvel som der er tale om oplysninger, der på grund af  

 deres interne karakter, kan kræves unddraget offentligheden.
Bladet har  

 således handlet imod god presseskik ved at anvende materiale, der er  

 omfattet af straffelovens § 264 d i forbindelse med udarbejdelsen af  

 artikler, sammenholdt med at bladet burde vide, at materialet var fortroligt  

 og fremskaffet på ulovlig vis, og at bladet - dette til trods - har  

 undladt at søge samtykke til offentliggørelse hos klageren.
B.T. har oplyst, at bladet i flere artikler har omtalt  

 Optræningscentret i Karlslunde ApS.
Artiklerne vedrører  

 optræningscentrets aftale med den offentlige sygesikring,  

 optræningscentrets forhold til tidligere medarbejdere, og [K]s og  

 dennes søns, [X]s ledelse af optræningscentret.
Artiklerne er  

 baseret på oplysninger fra en række kilder.
Bladet har i  

 forbindelse med udarbejdelsen af artiklerne rettet henvendelse til [K] og  

 der imidlertid kun i meget begrænset omfang - delvis via deres  

 advokat - har ønsket at udtale sig til bladet.
Bladet finder ikke i  

 rækken af artikler at have fremsat oplysninger, der kan anses for at  

 være fordrejede eller urigtige.
Da klager imidlertid ikke i sin klage  

 har anført konkrete eksempler, er der ikke grundlag for at  

 fremsætte konkrete bemærkninger herom.
B.T. har anført, at man ikke er kommet i besiddelse  

 af referaterne på ulovlig vis.
Det er ikke retsstridigt for et medie at  

 modtage materiale, selv om materialet er undergivet tavshedspligt eller af  

 andre grunde bør behandles fortroligt.
Hverken lovgivningen eller de  

 vejledende regler om god presseskik indeholder begrænsninger i  

 mediernes mulighed for at modtage sådant materiale.
Bladet finder i  

 øvrigt ikke anledning til at oplyse, hvorfra avisen har modtaget  

 referaterne, idet avisen anser denne oplysning for omfattet af  

 kildebeskyttelsen.
Bladet har herudover anført, at heller ikke bladets  

 videregivelse af oplysninger fra referaterne kan anses for retsstridig.
Der  

 findes ikke i dansk ret noget generelt forbud mod at videregive oplysninger,  

 der hidrører fra materiale, der er undergivet tavshedspligt eller i  

 øvrigt er fortroligt, og der findes endvidere ikke i lovgivningen  

 særlige bestemmelser, der hindrer videregivelse af oplysninger fra  

 referater af et aktie- eller anpartsselskabs bestyrelsesmøder.
Det er  

 ikke korrekt, at referater af bestyrelsesmøder som udgangspunkt er  

 omfattet af straffelovens § 264 d, der forbyder uberettiget videregivelse af  

 meddelelser vedrørende en andens private forhold.
Kun undtagelsesvis  

 kan oplysninger fra selskaber anses for omfattet af bestemmelsen.
De  

 oplysninger, som bladet har bragt i artiklen, har ikke en sådan  

 karakter, at de kan falde inden for anvendelsesområdet for  

 bestemmelsen.
De vejledende presseetiske regler om god presseskik indeholder  

 heller ikke bestemmelser om videregivelse af fortrolige oplysninger.
Bladet har videre anført, at det ved vurderingen af  

 berettigelsen af at videregive fortrolige oplysninger er værd at  

 bemærke, at sådanne oplysninger kan have væsentlig  

 betydning for mediernes varetagelse af funktionen som "public  

 watchdog" i samfundet.
Der kan derfor i hvert fald ikke være tale  

 om, at videregivelse af fortrolige oplysninger som udgangspunkt kan anses for  

 at stride mod god presseskik.
I det konkrete tilfælde foreligger der  

 ikke sådanne særlige forhold, at der kan være grund til at  

 forlade dette udgangspunkt.
Bladet har som et led i den ovennævnte  

 række af artikler om Optræningscentret bragt oplysninger om  

 centrets planer for det fremtidige forhold til den offentlige sygesikring.  

 Disse oplysninger har væsentlig offentlig interesse, og videregivelsen  

 heraf må derfor anses for berettiget.
De videregivne oplysninger  

 vedrører ikke privatpersoners forhold.
Oplysningerne er endvidere af  

 forholdsvis overordnet karakter.
Det er ikke muligt at udlede konkrete  

 forretningsplaner eller lignende af det, der er gengivet i bladet.
Bladet har endvidere gjort gældende, at det hverken  

 er sædvanligt eller muligt at søge at opnå samtykke til  

 videregivelse af oplysninger af denne karakter.
Et medie, der søger at  

 afdække et selskabs forhold af almen interesse, kan ikke være  

 forpligtet til at anmode selskabet om tilladelse hertil.
Selskabet ville  

 formentlig i alle tilfælde afslå anmodningen.
Et krav om  

 indhentning af samtykke ville derfor i praksis umuliggøre journalistik  

 af denne art.
 Bladet har sammenfattende anført, at hverken  

 modtagelse eller videregivelse af oplysningerne fra referaterne af  

 bestyrelsesmøderne i Optræningscentret kan anses for at stride  

 mod de presseetiske regler eller mod andre regler, og bladet finder derfor  

 ikke at have handlet i strid med god presseskik.
I sagens behandling har følgende  

 nævnsmedlemmer deltaget: Jørgen Nørgaard, Bo Maltesen,  

 Kaare R.
Skou og Kirsten Dyregaard.
 Pressenævnet udtaler:
Pressenævnet bemærker indledningsvis, at  

 nævnet ikke udfra parternes modstridende udsagn har mulighed for at  

 vurdere, hvorledes bladet har fået adgang til  

 bestyrelsesmødereferaterne.
Nævnet har derfor ikke mulighed for  

 at vurdere, om bladets fremgangsmåde i forbindelse med indsamling af  

 oplysningerne måtte have været i strid med god presseskik.
 Meddelelser, der kan krænke privatlivets fred, skal  

 undgås, medmindre klar almen interesse kræver offentlig omtale.  

 Nævnet finder, at oplysningerne i artiklen, ikke er af en sådan  

 karakter, at bladet ved en videregivelse af disse har handlet i strid med god  

 presseskik.
 Afsagt den 26. juni 2001.
