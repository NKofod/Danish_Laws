Betænkning afgivet af Skatteudvalget den  

 17. maj 2000 Betænkning over Forslag til lov om  

 ændring af lov om Dansk Internationalt Skibsregister og af forskellige  

 skattelove (Udvidelse af DIS-ordningen samt beskatning af  

 søfolk og luftfartspersonale i international trafik m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Rederiforeningen af 1895 og Foreningen af Danske  

 Ral- og Sandsugere.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Et mindretal i udvalget (Venstres, Det Konservative  

 Folkepartis, Centrum-Demokraternes, Kristeligt Folkepartis og Frihed 2000 s  

 medlemmer af udvalget) ønsker, at lovforslaget bliver henvist til  

 fornyet udvalgsbehandling efter 2. behandling, idet mindretallet vil have  

 mulighed for at overveje henvendelserne fra Foreningen af Danske Ral- og  

 Sandsugere og eventuelt komme med ændringsforslag til lovforslaget.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres, Kristeligt Folkepartis og  

 Frihed 2000 s medlemmer af udvalget) lovforslaget til vedtagelse med  

 de stillede ændringsforslag.
 Et mindretal (Socialistisk Folkepartis medlem af  

 udvalget) vil ved 3. behandling stemme hverken for eller imod  

 lovforslaget.
SF bemærker, at for lovforslaget taler, at det er en  

 nødforanstaltning i forhold til, at andre lande gør noget  

 tilsvarende.
Men det ændrer ikke ved, at hele systemet, som ordningen  

 bygger på, er utilfredsstillende.
SF mener, at det er et eksempel  

 på et område, hvor det internationale samarbejde burde være  

 bedre, f.eks. i EU med henblik på at løse problemet på en  

 måde, der ikke indebærer, at landene konkurrerer om at  

 undgå beskatning.
Endelig finder SF det yderst problematisk, at  

 lovforslaget ikke sikrer de kommuner, der bliver ramt økonomisk,  

 på en tilfredsstillende måde.
 Et andet mindretal (Enhedslistens medlem af  

 udvalget) vil redegøre for sin stilling til lovforslaget ved 2.  

 behandling.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, KRF og FRI):
Til § 2 1) Efter nr. 6 indsættes som nyt nummer:
» 2) Efter nr. 6 indsættes som nyt nummer:
» » Bemærkninger Til nr. 1 Der er tale om en konsekvensændring som følge  

 af, at kildeskattelovens § 48 E som affattet ved lov nr. 913 af 16. december  

 1998 er trådt i kraft den 13. maj 2000.
Til nr. 2 Der er tale om en lovteknisk korrektion.
Kildeskattelovens  

 § 48 E, stk. 8, som affattet ved lov nr. 913 af 16. december 1998 refererer  

 fejlagtigt til personskattelovens § 6 a, som denne var affattet forud for  

 pinsepakken.
