Fremsat den 17. november 2004 af undervisningsministeren  

 (Ulla Tørnæs) Forslag til Lov om ændring af lov om  

 folkeskolen (Fripladstilskud i skolefritidsordninger af økonomiske,  

 sociale eller pædagogiske grunde) § 1 I lov om folkeskolen, jf. lovbekendtgørelse nr. 870 af  

 21. oktober 2003, som ændret ved lov nr. 360 af 19. maj 2004 og lov nr. 477  

 af  

 9. juni 2004, foretages følgende ændring:
 1.  


  

 § 50, stk. 2,  

  

 affattes således:
»Stk. 2.  

  

 Kommunalbestyrelsen  

 opkræver betaling af forældre til børn, der er optaget i en  

 skolefritidsordning, jf. § 3, stk. 4, og yder søskendetilskud til  

 familier med mere end et barn i skolefritidsordninger, daginstitutioner m.v.  

 Kommunalbestyrelsen yder tillige hel eller delvis fripladstilskud under  

 hensyn  

 til forældrenes økonomiske forhold, eller hvor sociale eller pædagogiske  

 forhold gør sig gældende.
Ministeriet for Familie- og Forbrugeranliggenders  

 regler om kommunens tilskud til brug for dagtilbud til børn, forældrenes  

 egenbetaling og fripladstilskud m.v. finder anvendelse ved ydelse af  

 søskendetilskud og ved ydelse af hel eller delvis fripladstilskud.« § 2 Loven træder i kraft den 1. januar 2005.
Bemærkninger til lovforslaget Almindelige bemærkninger 1. Baggrunden for lovforslaget Forslaget fremsættes som led i udmøntningen af regeringens  

 aftale med Dansk Folkeparti om finansloven for 2005.
 Folkeskolen kan tilbyde børn optagelse i en  

 skolefritidsordning (SFO), hvis børnene er optaget i skolen eller har nået en  

 alder, hvor de tidligst ville kunne optages i børnehaveklassen.
 Desuden kan der for at bevare små skoler på baggrund af en  

 konkret dispensationsansøgning til Undervisningsministeriet gives tilladelse  

 til, at elever, der endnu ikke er begyndt i skolen eller endnu ikke har nået  

 skolealderen, kan optages i skolens skolefritidsordning.
 Skolefritidsordninger supplerer i dag således i vidt omfang  

 de kommunale eller selvejende fritidshjem som det pædagogiske dagtilbud, der  

 gives skolesøgende børn i næsten alle landets kommuner.
Efter de gældende regler er det frivilligt for kommunerne  

 at tilbyde hel eller delvis friplads.
Det indebærer, at der mellem kommunerne  

 kan være ganske betydelige forskelle i SFO-betalingen for familier med lave  

 indkomster, ligesom familier med lave indkomster kan opleve en relativt stor  

 stigning i betalingen ved overgangen fra børnehave til SFO.
 Med lovforslaget forpligtes kommunerne til at tilbyde hel  

 eller delvis friplads til familier med børn optaget i en skolefritidsordning  

 svarende til, hvad der gælder for børn i dagtilbud, hvorefter der gives hel  

 eller delvis fritagelse for egenbetalingen, når forældrenes årlige indkomst  

 er  

 under 387.400 kr. i 2004, eller hvor sociale eller pædagogiske forhold gør  

 sig  

 gældende.
Indberetninger fra kommunerne vedrørende de kommunale  

 budgetter for 2005 til Indenrigs- og Sundhedsministeriet viser, at der i 2005  

 vil være 247 kommuner med pladser i SFO svarende til godt 138.000 pladser på  

 landsplan. 46 kommuner med SFO oplyser, at de ikke yder fripladstilskud til  

 børn i skolefritidsordninger Bestemmelserne om ydelse af hel eller delvis friplads blev  

 indsat ved lov nr. 354 af 9. juni 1993 om ændring af lov om folkeskolen  

 (Hjemmel til at yde hel eller delvis friplads til skolefritidsordninger samt  

 udskydelse af redegørelse om styrelsen af kommunernes skolevæsen). Der  

 henvises  

 til Folketingstidende 1993-94 (lovforslag nr.
L 201), fremsat den 24. februar  

 1993: Folketingets forhandlinger, spalte 5630, 6418, 9821 og 10154, Tillæg A  

 spalte 7237, Tillæg B spalte 1373 og Tillæg C spalte 1219.
2. Hørte myndigheder og organisationer Et udkast til lovforslaget er samtidig med fremsættelsen  

 sendt til høring hos følgende: Amtsrådsforeningen, Forbundet for Pædagoger og  

 Klubfolk (BUPL), Børnerådet, Børne- og Kulturchefforeningen, Danmarks  

 Evalueringsinstitut, Danmarks Skolelederforening, Danmarks Lærerforening,  

 Dansk  

 Arbejdsgiverforening, Dansk Center for Undervisningsmiljø, Dansk  

 Flygtningehjælp, Dansk Friskoleforening, Dansk Industri, Danske Skoleelever,  

 De  

 Samvirkende Invalideorganisationer, Det Centrale Handicapråd, Dokumentations-  

 og Rådgivningscentret om Racediskrimination, Frederiksberg Kommune, Frie  

 Grundskolers Fællesråd, Frie Grundskolers Lærerforening, Grundskolerådet,  

 Institut for Menneskerettigheder, KL, Københavns Kommune, Landsforbundet af  

 Voksen- og Ungdomsundervisere, Landsforeningen af Ungdomsskoleledere,  

 Landsforeningen for Opholdssteder og Skole- og behandlingstilbud,  

 Landsorganisationen i Danmark, Lederforeningen i Danmarks Lærerforening,  

 Rådet  

 for Etniske Minoriteter, Skole- og Samfund, Ungdomsringen, Ungdomsskolernes  

 Udviklingscenter.
3. Økonomiske og administrative konsekvenser for  

 det offentlige Der er i dag kun 46 kommuner, der ikke yder fripladstilskud  

 i skolefritidsordninger.
Kommunernes merudgifter ved ordningen forventes  

 således at blive 30 mio. kr. årligt inkl. administration.
 Det skal bemærkes, at de økonomiske konsekvenser af  

 lovforslaget vil blive drøftet med de kommunale parter i overensstemmelse med  

 det udvidede totalbalanceprincip (DUT).
4. Økonomiske og administrative konsekvenser for  

 erhvervslivet Forslaget har ingen økonomiske og administrative  

 konsekvenser for erhvervslivet.
5. Miljømæssige konsekvenser Forslaget har ingen miljømæssige konsekvenser 6. Administrative konsekvenser for borgerne Forslaget har ingen administrative konsekvenser for  

 borgerne.
7. Forholdet til EU-retten Forslaget indeholder ikke EU-retlige aspekter.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Forslaget skønnes at medføre kommunale merudgifter på 30  

 mio. kr. til fripladstilskud og til administration Administrative konsekvenser for stat, amter og  

 amtskommuner Ingen Kommuner, der i dag ikke tildeler friplads i SFO, vil få  

 meradministration i forbindelse med ansøgninger og tildeling af friplads i  

 SFO Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Familier med børn i dagtilbud, klubtilbud mv. er berettiget  

 til hel eller delvis friplads, hvis familiens årlige indkomst er under  

 387.400  

 kr. i 2004 Efter de hidtidige regler er det frivilligt for kommunerne at  

 tilbyde hel eller delvis friplads til familier med børn i  

 skolefritidsordninger.
 Med lovforslaget skal alle kommuner yde hel eller delvis  

 fritagelse for egenbetaling.
 Ministeriet for Familie- og Forbrugeranliggenders regler om  

 kommunens tilskud til brug for dagtilbud til børn, forældrenes egenbetaling  

 og  

 fripladstilskud m.v. finder anvendelse i SFO ved ydelse af hel eller delvis  

 fripladstilskud under hensyn til forældrenes økonomiske forhold, eller hvor  

 sociale eller pædagogiske forhold gør sig gældende.
 Beregningen af fripladser foretages på samme måde som for  

 de kommuner, der i dag har besluttet at give hel eller delvis friplads, og  

 hvor  

 reglerne i bekendtgørelse nr. 890 af 6. november 2003 om kommunernes tilskud  

 til brug for dagtilbud til børn, forældrenes egenbetaling og fripladstilskud  

 m.v. skal følges, jf. § 26, stk. 4. Her er der taget højde for, at  

 fripladser i SFO fortsat beregnes på grundlag af taksten for en plads.
Kommunen skal således yde hel eller delvis fritagelse for  

 egenbetalingen, når forældrene dokumenterer, at deres aktuelle indtægter  

 ligger  

 inden for de efter reglerne fastsatte indtægtsgrænser.
Herudover kan kommunen  

 yde hel eller delvis friplads, hvor ophold i SFO må anses som særligt  

 påkrævet  

 af sociale eller pædagogiske grunde, hvis betalingsspørgsmålet vanskeliggør  

 barnets optagelse eller forbliven i SFO.
 Den ændrede formulering for så vidt angår søskendetilskud  

 (moderation) i forhold til den gældende formulering er begrundet i, at  

 lovgivningen om social service ved ressortændring er flyttet fra  

 Socialministeriet til Ministeriet for Familie- og Forbrugeranliggender, og at  

 der er indført andre betalingstermer med hjemmel i lov om social service.
Til § 2 Loven træder i kraft den 1. januar 2005 og får dermed  

 virkning for fripladstilskud til børn, der er optaget i en  

 skolefritidsordning  

 på denne dato, eller som optages efter denne dato.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om folkeskolen, jf. lovbekendtgørelse nr. 870 af  

 21. oktober 2003, som ændret ved lov nr. 360 af 19. maj 2004 og lov nr. 477  

 af 9. juni 2004, foretages følgende ændring:
 1.  


  

 § 50, stk. 2,  

  

 affattes  

 således:
§ 50. --- Stk. 2.  

  

 Kommunalbestyrelsen  

 opkræver betaling af forældre til børn, der er optaget i en  

 skolefritidsordning, jf. § 3, stk. 4. Socialministeriets regler om  

 betaling for ophold i dagtilbud for børn og unge finder anvendelse ved ydelse  

 af søskendemoderation til familier med mere end et barn i  

 skolefritidsordninger,  

 daginstitutioner m.v., og i tilfælde af, at en kommune beslutter at yde hel  

 eller delvis friplads under hensyn til forældrenes økonomiske forhold, eller  

 hvor sociale eller pædagogiske forhold gør sig gældende.
