 Det er ved forskellige af ministeriet udsendte cirkulærskrivelser fastsat,  

 at præster, tjenestemandsansatte kirkefunktionærer og kirkefunktionærer, der  

 aflønnes med tjenestemandslignende lønning, efter 1. april 1970 ikke må  

 modtage vederlag for medvirken ved særlige gudstjenester og ved kirkelige  

 handlinger, uanset om den eller de personer, for hvem den kirkelige handling  

 udføres, har bopæl i eller uden for sognet eller kommunen.
 Ministeriet anser der for rettest, at tilsvarende regel fastsættes også  

 for andre kirkefunktionærer, og at disses honorarer fastsættes på grundlag af  

 samtlige gudstjenester og kirkelige handlinger, ved hvilke de medvirker.
 Det bemærkes, at foranstående kan tages i betragtning ved fastsættelse i  

 kirkens vedtægt af betaling for brug af kirken eller det til denne hørende  

 ligkapel og øvrige i § 22 i lov kirkers brug, sognebåndsløsning m.m.  

 omhandlede ydelser og eventuelt således, at taksterne fastsættes forskelligt  

 under hensyn til, om kirken eller ligkapellet stilles til rådighed for  

 kirkelige handlinger for personer, der har bopæl i sognet eller kommunen  

 eller har særlig tilknytning til sognet, eller for andre personer.
 P.M.V.
Aug.
Roesen.
/K.
Bagger. eksp. sekr.
 Cirkulærskrivelse til stiftsøvrighederne og overtilsynene for kirkerne i  

 København.
