Bekendtgørelse om uddannelsen til professionsbachelor i  

  

 tekstile fag og formidling I medfør af § 5, stk. 1-3, og § 11, stk. 2  

 og 3, i lov nr. 481 af 31. maj 2000 om mellemlange videregående uddannelser,  

 og  

 § 6, stk.1og 3, nr. 3, i lov om centre for videregående uddannelse og  

 andre selvejende institutioner for videregående uddannelser m.v., jf.  

 lovbekendtgørelse nr. 308 af 13. maj 2002, fastsættes:
Kapitel 1 Uddannelsens varighed og formål § 1.  

  

 Formålet med uddannelsen er, at den studerende tilegner sig kompetencer i  

 tekstile håndværksfag og kompetencer til at forestå forskellige former for  

 formidling af disse fag, forudsætninger for at medvirke til at bevare og  

 videreudvikle de tekstile håndværksfags kulturtraditioner samt forudsætninger  

 for at fortsætte i kompetencegivende videreuddannelse.
§ 2.  

  

 Uddannelsen giver ret til betegnelsen professionsbachelor i tekstile fag og  

 formidling.
Betegnelsen på engelsk er Bachelor in Textile Handicraft and  

 Education.
 § 3.  

  

 Uddannelsen foregår på uddannelsesinstitutioner, der af  

 Undervisningsministeriet er godkendt til at udbyde uddannelsen.  

 Uddannelsesinstitutionen er ansvarlig for uddannelsen i sin helhed, hvilket  

 indebærer ansvar for indhold, sammenhæng og koordinering af uddannelsens  

 teori  

 og praktik.
Stk. 2.  

  

 Uddannelsen  

 er en semesteropdelt uddannelse, der er normeret til 3 ½ studenterårsværk,  

 svarende til 210 ECTS-point.
Et studenterårsværk er en fuldtidsstuderendes  

 arbejde i 1 år og svarer til 60 point i European Credit Transfer System  

 (ECTS-point). Hvert semester varer 20-24 uger.
Uddannelsen består af en  

 fællesdel på 4 semestre, svarende til 120 ECTS-point, og en  

 specialiseringsdel  

 på 3 semestre, svarende til 90 ECTS-point.
Stk. 3.  

  

 Uddannelsen  

 skal være afsluttet senest 6 år efter studiestart.
Uddannelsesinstitutionen  

 kan, hvor der foreligger usædvanlige forhold, dispensere herfra.
Kapitel 2 Uddannelsens tilrettelæggelse og indhold § 4.  

  

 Uddannelsen tilrettelægges således, at teoretisk og praktisk uddannelse  

 kombineres i en vekselvirkning med stigende sværhedsgrad og kompleksitet  

 gennem  

 forløbet.
 § 5.  

  

 Nationale og internationale forskningsresultater, der er relevante for  

 uddannelsen, integreres i størst muligt omfang i undervisningen.
§ 6.  

  

 I  

 uddannelsen indgår, i det omfang det er relevant for det pågældende  

 fagområde,  

 undervisning i miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 7.  

  

 Uddannelsen omfatter for den enkelte studerende følgende fagområder:
 1)  

 	  

    

 Tekstile fag svarende  

 til 75 ECTS-point.
 2)  

 	  

    

 Kulturfag svarende  

 til 30 ECTS-point.
 3)  

 	  

    

 Formidlingsfag  

 svarende til 55 ECTS-point.
 4)  

 	  

    

 Praktik svarende til 30 ECTS-point.
 5)  

 	  

    

 Professionsbachelorprojekt  

 svarende til 20 ECTS-point.
 Stk. 2.  

  

 De faglige  

 discipliner inden for hvert af fagområderne tekstile fag, kulturfag og  

 formidlingsfag fastlægges i studieordningen.
 Stk. 3.  

  

 Tekstile fag  

 omfatter for den enkelte studerende en kombination af de tekstilfaglige  

 discipliner, som uddannelsesinstitutionen udbyder.
 § 8.  

  

 Målet for fællesdelen er, at de studerende skal tilegne sig grundlæggende og  

 centrale kompetencer inden for uddannelsens samlede fagområder.
 § 9.  

  

 Den  

 studerende vælger i specialiseringsdelen inden for fagområdet formidlingsfag  

 mellem to retninger, undervisning eller kulturel formidling.
 Stk. 2.  

  

 Målet for  

 retningen undervisning er, at den studerende tilegner sig forudsætninger for  

 at  

 gennemføre undervisning i tekstile fag, for kritisk at reflektere over og  

 vurdere pædagogisk teori og faglig praksis inden for det tekstilfaglige  

 undervisningsområde samt for at foretage didaktiske valg på professionelt  

 niveau.
 Stk. 3.  

  

 Målet for  

 retningen kulturel formidling er, at den studerende tilegner sig viden om  

 kommunikation, organisation og ledelse og forudsætninger for at formidle  

 tekstilfaglige håndværk i forskellige kulturelle sammenhænge, for at lede  

 tekstilfaglige projekter i forskellige kulturelle sammenhænge samt for  

 kritisk  

 at reflektere over og vurdere kommunikativ teori og praksis inden for det  

 tekstilfaglige område.
 § 10.  

  

 Målet med praktikken er at skabe sammenhæng mellem teoretisk og praktisk  

 kundskab og derved sikre en professionsbasering samt at udvikle den  

 studerendes  

 professionelle kompetence som underviser i tekstile håndværksfag og som  

 formidler af det tekstile fagområde i anden sammenhæng.
Stk. 2.  

  

 Praktikken  

 tilrettelægges med progression mod det selvstændigt udøvende.
I  

 specialiseringsdelen placeres praktik, der svarer til mindst 20 ECTS-point,  

 og  

 som tilrettelægges med normalt 2 praktikforløb, hver af mindst 10 ECTS-point,  

 med relation til den retning, den studerende har valgt i  

 specialiseringsdelen,  

 jf. § 9, stk. 1.
Stk. 3.  

  

 Praktikken  

 foregår på praktiksteder, der er godkendt af uddannelsesinstitutionen.
Det  

 påhviler uddannelsesinstitutionen at sikre, at praktikstedet forud for hver  

 praktikperiode udarbejder en beskrivelse af praktikforløbet.
Beskrivelsen  

 skal  

 godkendes af uddannelsesinstitutionen.
 Stk. 4.  

  

 Nærmere  

 regler om praktikken, herunder om kriterier for godkendelse af praktiksteder  

 og  

 om de studerendes mødepligt i praktikken, fastsættes i studieordningen, jf. §  

 14, stk. 2, nr. 3 og 4.
 § 11.  

  

 Målet med bachelorprojektet er, at den studerende gennem selvstændigt arbejde  

 tilegner sig særlig indsigt i et afgrænset emne eller problem, der er  

 centralt  

 i forhold til uddannelsens mål og den studerendes specialisering, jf. § 9,  

 stk.  

 1.
Stk. 2.  

  

 I projektet  

 behandles med anvendelse af videnskabelig metode og inddragelse af erfaringer  

 fra praktik en selvvalgt problemstilling, der kombinerer tekstile fag og  

 formidling.
Problemstillingen skal godkendes af institutionen.
Projektet skal  

 indeholde et tekstilt og et skriftligt produkt og i øvrigt udformes således,  

 at  

 det kan bedømmes ved en prøve, jf. § 13, stk. 6.
 § 12.  

  

 Den studerende har pligt til at deltage i uddannelsen, som den tilrettelægges  

 af institutionen efter denne bekendtgørelse.
Stk. 2.  

  

 I  

 studieordningen, jf. § 14, stk. 2, nr. 6, fastsættes regler, om, hvordan den  

 studerende skal opfylde deltagelsespligten efter stk. 1. Det skal af disse  

 regler fremgå, til hvilke dele af uddannelsen der er mødepligt.
Der er dog  

 altid mødepligt til praktik.
Stk. 3.  

  

 I  

 studieordningen fastsættes regler om, hvordan en studerende, der ikke har  

 opfyldt sin deltagelsespligt eller i øvrigt har været ude af stand til at  

 deltage i undervisningen, skal indhente det forsømte.
Reglerne herom kan  

 indeholde hjemmel for rektor til at pålægge en studerende at gå dele af  

 uddannelsen om.
Der kan endvidere fastsættes regler om, at rektor kan  

 bortvise  

 en studerende fra institutionen, hvis den studerende gentagne gange eller  

 gennem længere tid har undladt at opfylde sin deltagelsespligt trods  

 skriftlige  

 advarsler.
Kapitel 3 Eksamen m.v.
 § 13.  

  

 En  

 ekstern prøve placeres ved udgangen af 2. semester.
 Stk. 2.  

  

 I 4. semester  

 afsluttes en eller flere af de tekstilfaglige discipliner med intern prøve.
 Stk. 3.  

  

 Ved udgangen af  

 4. semester placeres en ekstern prøve i den del af fagområdet formidlingsfag,  

 den studerende ikke har valgt i specialiseringsdelen, jf. § 9, stk. 1.
 Stk. 4.  

  

 I 6. semester  

 afsluttes fagområdet kulturfag med en ekstern prøve.
Stk. 5.  

  

 Praktikken  

 bedømmes af uddannelsesinstitutionen på grundlag af den sidste praktikperiode  

 efter regler fastsat i studieordningen.
Der gives bedømmelsen Godkendt/Ikke  

 godkendt.
Stk. 6.  

  

 Bachelorprojektet bedømmes ved en ekstern, individuel og mundtlig prøve i 7.  

 semester.
Der gives en samlet karakter på grundlag af en vurdering af  

 projektet  

 og den mundtlige præstation ved prøven.
 Stk. 7.  

  

 Alle  

 prøver, bortset fra prøven i bachelorprojektet, skal være bestået og  

 praktikken  

 godkendt, før den studerende kan afslutte bachelorprojektet.
 Stk. 8.  

  

 Alle prøver i  

 henhold til stk. 1  4 og 6, bedømmes efter 13-skalaen.
 Stk. 9.  

  

 For  

 eksamen, herunder prøveformer, bedømmelse, eksamensbevis, klage over eksamen  

 m.v. gælder i øvrigt reglerne i bekendtgørelse om eksamen ved visse  

 videregående uddannelser under Undervisningsministeriet og Ministeriet for  

 Videnskab, Teknologi og Udvikling (eksamensbekendtgørelsen), bekendtgørelse  

 om  

 karakterskala og anden bedømmelse samt bekendtgørelse om censorinstitutionen  

 for visse videregående uddannelser under Undervisningsministeriet  

 (censorbekendtgørelsen).
Kapitel 4 Studieordningen § 14.  

  

 De  

 udbydende institutioner fastsætter inden for bekendtgørelsens rammer nærmere  

 regler for uddannelsen i en fælles studieordning.
 Stk. 2.  

  

 Studieordningen  

 skal indeholde regler om:
1)  

 	  

    

 Mål for samt indhold  

 og tidsmæssigt omfang af de enkelte fag, herunder deres opdeling i  

 forskellige  

 discipliner, samt fagenes placering i studieforløbet på fællesdelen og på  

 specialiseringsdelen.
Omfanget af fagene fastsættes i ECTS-point, jf.  

 §§ 7, 8 og 9.
 2)  

 	  

    

 Undervisnings- og  

 arbejdsformer.
 3)  

 	  

    

 Mål for samt indhold,  

 tidsmæssigt omfang, placering og tilrettelæggelse af praktikken fastsat i  

 ECTS-point, jf. § 10, stk. 4.
 4)  

 	  

    

 Godkendelse af  

 praktiksteder og de studerendes mødepligt til praktikken, jf. § 10,  

 stk. 4, og § 12, stk. 2 og 3.
 5)  

 	  

    

 Udarbejdelse af  

 bachelorprojekt, jf. § 11.
 6)  

 	  

    

 De studerendes pligt  

 til at deltage i uddannelsen, jf. § 12.
 7)  

 	  

    

 Bedømmelse af de  

 enkelte fag, af praktikken og af bachelorprojektet, jf. § 13.
 8)  

 	  

    

 Overgangsregler ved  

 ændret studieordning, jf. § 15, stk. 2.
 9)  

 	  

    

 Merit, jf. § 17,  

 stk. 2.
 Stk. 2.  

  

 Ud over  

 regler fastsat i henhold til denne bekendtgørelse indeholder studieordningen  

 regler fastsat i henhold til eksamensbekendtgørelsen.
 § 15.  

  

 Det skal af studieordningen fremgå, at institutionen, hvor det er begrundet i  

 usædvanlige forhold, kan dispensere fra regler i studieordningen, der alene  

 er  

 fastsat af institutionerne.
Stk. 2.  

  

 Ved  

 udarbejdelsen af studieordningen deltager en repræsentant for de studerende  

 og  

 en repræsentant for praktikstederne.
Ved væsentlige ændringer af  

 studieordningen tager institutionerne kontakt til aftagerrepræsentanter og  

 indhenter en udtalelse fra censorformandskabet, jf. censorbekendtgørelsen.  

 Studieordningen, herunder væsentlige ændringer i denne, træder i kraft ved et  

 studieårs begyndelse og skal indeholde overgangsregler.
Censorformandskabet  

 skal orienteres om studieordningen og ændringer heri.
 Stk. 3.  

  

 Gældende  

 studieordninger skal være offentligt tilgængelige på institutionens  

 hjemmeside.
Kapitel 5 Andre regler § 16.  

  

 Skift til samme uddannelse ved anden institution kan først ske efter 1.  

 studieår,  

 og efter at prøven efter 1. studieår er bestået.
Institutionen kan dispensere  

 herfra, hvis der foreligger usædvanlige forhold.
 § 17.  

  

 Beståede uddannelseselementer ved en institution, der udbyder uddannelsen  

 efter  

 denne bekendtgørelse, ækvivalerer de tilsvarende uddannelseselementer ved de  

 andre institutioner, der udbyder uddannelsen.
Stk. 2.  

  

 Institutionen kan herudover i hvert enkelt tilfælde eller ved regler i  

 studieordningen godkende, at gennemførte uddannelseselementer fra en anden  

 dansk eller udenlandsk videregående uddannelse, der er bestået efter reglerne  

 herom, træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes på grundlag af en faglig  

 vurdering af ækvivalensen mellem de berørte uddannelsesdele.
 § 18.  

  

 Undervisningsministeriet kan godkende fravigelse af bekendtgørelsen som led i  

 forsøg.
 § 19.  

  

 Undervisningsministeriet træffer afgørelse om at dispensere fra  

 bekendtgørelsen, når det er begrundet i usædvanlige forhold, bortset fra de  

 tilfælde  

 der er nævnt i § 3, stk. 3.
§ 20.  

  

 Institutionens afgørelser i henhold til bekendtgørelsen kan indbringes for  

 Undervisningsministeriet af den, afgørelsen angår, når klagen vedrører  

 retlige  

 spørgsmål.
Klagen indgives til institutionen.
Institutionen videresender  

 klagen  

 til ministeriet ledsaget af en udtalelse.
Institutionen giver klageren  

 lejlighed til inden for en frist på mindst 1 uge at kommentere udtalelsen.  

 Kommentaren medsendes til ministeriet.
 Stk. 2.  

  

 Fristen for  

 at indgive klage efter stk.1 er 2 uger fra den dag, afgørelsen er meddelt  

 klageren.
Kapitel 6 Ikrafttræden og overgangsregler § 21.  

  

 Bekendtgørelsen træder i kraft den 1. august 2003.
 Stk. 2.  

  

 Samtidig  

 ophæves bekendtgørelse nr. 592 af 10. juli 1995 om uddannelse til  

 håndarbejdslærer, jf. dog stk. 3.
 Stk. 3.  

  

 Studerende,  

 der er begyndt på uddannelsen til håndarbejdslærer før 1. august 2003,  

 færdiggør uddannelsen efter de hidtidige regler inden for de tidsgrænser, der  

 er fastsat i bekendtgørelsen.
