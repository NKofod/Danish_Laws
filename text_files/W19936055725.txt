Varemærket TRIGON var søgt registreret for nærmere angivne varer i  

 klasse 16. Patentdirektoratet havde afslået ansøgningen af hensyn til  

 selskabsnavnene Trigon og Trigon Holding.
Patentankenævnet omstødte  

 direktoratets afgørelse på grund af manglende lighed mellem varearter og  

 branchekategorier.
År 1993, den 23. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 16. januar 1990 indleverede klageren en ansøgning om registrering af  

 varemærket TRIGON (ordmærke) for nærmere angivne varer i klasse 16.
 I skrivelse af 13. december 1990 udtalte Patentdirektoratet følgende:
»Da betegnelsen TRIGON udgør den væsentligste del af navnet på de  

 under nr. 182.072 og 18.895 registrerede aktieselskaber, nemlig  

 Aktieselskabet Trigon og Trigon Holding A/S, vil mærket kun kunne  

 registreres, såfremt samtykke hertil fremskaffes fra disse  

 aktieselskaber« Klageren skrev i denne anledning den 28. juni 1991 følgende:
 »Direktoratet har fremdraget Aktieselskabet TRIGON & TRIGON  

 Holding A/S og krævet samtykke fra disse selskaber til registrering af mærket  

TRIGON  .
 I denne forbindelse henviser vi til en dom af 13. november 1990 fra Østre  

 Landsret vedr. firmaet Maskinfabrikken Neotek, Ringsted APS mod Neotek ApS.
 Det hedder bl.a.:
 »Uanset at navnet Neotek ApS, der var benyttet siden 1988, var  

 identisk med det væsentligste led af navnet Maskinfabrikken Neotek, Ringsted  

 ApS, fandtes virksomhederne at virke indenfor forskellige brancher og at være  

 så forskelligartede med hensyn til produkter, kundekreds og markedsføring, at  

 der ikke var grundlag for at antage at selskabsnavnene var egnede til  

 forveksling«.
 Det fremgår af Kraks Vejviser, »Hvem leverer hvad«, at TRIGON  

 A/S er en virksomhed indenfor »industribyggeri, institutions- og  

 skolebyggeri, kloakarbejde, vejarbejde«.
 Anmeldernes mærke TRIGON omfatter varer i klasse 16.
 Der er således i forbindelse med denne ansøgning tale om så forskellige  

 brancher m.h.t. produkter, kundekreds og markedsføring, at der ikke er  

 grundlag for at antage, at selskabsnavnet TRIGON er egnet til  

 forveksling med ansøgermærket'.
Den 8. april 1992 fastholdt direktoratet, at det ansøgte varemærke TRIGON  

 kun ville kunne registreres, hvis samtykke hertil blev fremskaffet fra  

 Aktieselskaberne TRIGON og TRIGON HOLDING A/S.
Direktoratet bemærkede  

 endvidere:
 »....Dommen drejer sig om to selskabsnavne overfor hinanden, mens det  

 her foreliggende tilfælde drejer sig om et varemærke overfor et selskabsnavn.
 Det er endvidere helt i overensstemmelse med Direktoratets praksis, at  

 modholde aktieselskaber uden brancheangivelser, på varemærker i alle klasser,  

 uanset om det eventuelt bliver oplyst, at disse ikke for tiden opererer inden  

 for samme branche«.
 Den 2. juli 1992 udbad klager sig et afslag i sagen, idet man agtede at  

 indbringe afgørelsen for Ankenævnet, og Direktoratet afslog den 28. juli 1992  

 ansøgningen i henhold til varemærkelovens § 14, nr. 4.
 Denne afgørelse har klageren ved skrivelse af 28. september 1992 indbragt  

 for Patentankenævnet med påstand om, at direktoratets afgørelse omstødes, og  

 at ansøgningen hjemvises til videre behandling i Patentdirektoratet.
 I skrivelse af 28. december 1992 har klager til støtte for anmodningen  

 bl.a. anført følgende:
 »....Til brug for Patentankenævnets behandling af sagen skal vi  

 indledningsvis supplere det indsendte materiale med hardcopies fra Erhvervs-  

 og Selskabsstyrelsens database), hvoraf det fremgår, at de af selskaberne  

 fastsatte formålsparagraffer er som følger: Aktieselskabet Trigon's formål er  

 »at drive entreprenør- og byggerivirksomhed samt anden dermed efter  

 bestyrelsens skøn beslægtet virksomhed« og Trigon Holding A/S's formål  

 er »at eje fast ejendom og aktier i AKTIESELSKABET TRIGON og andre  

 tilknyttede selskaber samt at placere øvrig anlægsformue i værdipapirer med  

 henblik på at opnå det bedst mulige afkast«.
 Det må således anses for givet, at der ikke er kollision mellem de af  

 varemærkeansøgningen omfattede varer og det virksomhedsområde og de angivne  

 formål, der oplyses for de modholdte selskaber.
I Varemærkelovens § 14, nr. 4 bestemmes at udelukket fra registrering er  

 varemærker, der uhjemlet består af eller indeholder en bestanddel, der kan  

 opfattes som et virksomhedsnavn, hvortil en anden har lovlig adkomst.
Denne  

 lovbestemmelse modsvares af Aktieselskabslovens § 153 stk. 2, hvorefter  

 aktieselskabers navne tydeligt skal adskille sig fra hinanden og fra  

 anpartsselskabers navne.
Der må ikke optages slægtsnavn, firma, særegent navn  

 på fast ejendom, varemærke, forretningskendetegn og lignende, der ikke  

 tilkommer selskabet eller noget, som kan forveksles hermed.
 I bemærkningen til Varemærkelovens § 14, nr. 4 henvises der dels til den  

 tidligere Varemærkelovs § 14 stk. 1 nr. 4 og dels til  

 harmoniseringsdirektivet artikel 4 stk. 4 litra c.
 I følge Rigmor Carlsens Varemærker - Registreringspraksis, p. 65 anføres  

 det om praksis i henhold til den tidligere lovs § 14 stk. 1 nr. 4: »når  

 der i øvrigt skal tages stilling til i hvilken udstrækning firmaet skal  

 modholdes overfor anmeldte varemærker er det praktisk at sondre mellem, om  

 firmaet er ubegrænset eller forsynet med en brancheangivelse«  

 (understregningen er foretaget af undertegnede).
»Hvis det anmeldte mærke er identisk med firmadominanten i et firma  

 uden brancheangivelse bliver firmaet modholdt, og der kræves samtykke for at  

 registrering kan finde sted.
Denne praksis stemmer med U 1931.206 (FEDUCIA)  

 og U 1938.1029 (BENKO/BENCO). Det registrerede firma anses da at have eneret  

 til firmadominanten« Denne praksis følges stadig af Patentdirektoratet, omend  

 Patentdirektoratet i enkelte tilfælde har afviget herfra.
Vi henviser til, at registrering af varemærket TimeSaver (figur),  

 VR 01.381 1992 (bilag 8) er opnået på trods af, at Patentdirektoratet havde  

 fremdraget selskabet reg.nr. 57710 Time Saver International ApS med  

 tilhørende binavne som hindring for varemærkets registrering.
Ansøger  

 fremsendte hardcopy fra Erhvervs- og Selskabsstyrelsens database (bilag 9)  

 hvoraf fremgik, at selskabets aktiviteter i følge formålsparagraffen var  

 begrænset til »udførelse af aktivitet der er tidsbesparende for  

 erhvervslivet.
Det drejer sig primært om at fungere som værtdatabase for  

 firmaer og deres produkter og sekundært at udføre firmaanalyser og  

 edb-tjenester« Ansøger henviste endvidere til, at det modholdte selskab  

 havde opnået varemærkeregistrering af TimeSaver (figurmærke) under VR  

 06.152 1990 for serviceydelser i klasserne 35, 38 og 42.  

 Varemærkeregistreringen var altså begrænset på samme måde som det  

 aktivitetsområde selskabet havde anmeldt over for Erhvervs- og  

 Selskabsstyrelsen.
Vi henviser endvidere til bemærkningerne hos Kobbernagel Konkurrencens  

 Retlige Regulering, bind 2, side 187, hvor det anføres: »Den ledende dom  

 er UfR 1931-206 SH, hvorved varemærket FIDUCIA blev udslettet af  

 registret under hensyn til det tidligere registrerede firmanavn  

 Aktieselskabet Fabriken Fiducia, og det uagtet de to mærker vedrører helt  

 forskellige varearter.
Den grundsætning, der kan udledes af denne dom, følges  

 vistnok i princippet stadig af varemærkedirektoratet, således at et anmeldt  

 varemærke, der er identisk med en andens konstruerede firmanavn som regel vil  

 blive afslået, selv om der ikke er nogen vareartslighed«.
Ikke desto  

 mindre er det hans opfattelse, som det hedder i samme p. 191, at der for  

 varemærker gennem en omfattende registrering opnås en beskyttelse langt ud  

 over brugsområdet. »For firmanavne er dette vanskeligere, idet en  

 registrering uden brancheangivelse ikke giver generel beskyttelse.
Derimod  

 kan en sådan opnås ved at lade et personnavn indgå i firmanavnet.
Grænserne  

 synes dog mere flydende ved firmanavne end ved varemærker, navnlig fordi  

 registreringen af varemærker som regel kræver en specificeret  

 varefortegnelse.
Bortset fra de to domme fra 30'erne FIDUCIA og  

BENKO er der ingen holdepunkter for, at firmanavne nyder videre  

 beskyttelse end varemærker, og disse domme må utvivlsomt anses for tilsidesat  

 ved senere praksis«.
 Direktoratets praksis er modificeret således, at »firmaer der  

 indeholder en branchebegrænsning kun modholdes i den udstrækning, der er  

 sammenfald med de varearter, varemærkeanmeldelsen omfatter, og den  

 brancheangivelse, der indgår i firmaet.
 Udtrykket »branche« må dog ikke tages for snævert, og den  

 bedømmelse, der foretages af vareartsligheden mellem to varemærker, kan ikke  

 umiddelbart lægges til grund', således som det fremgår af Rigmor Carlsens  

 side 65.
Der er således for en varemærkeansøger en afgørende forskel i hans  

 muligheder for at opnå varemærkeregistrering, idet disse afhænger af, om et  

 eksistrerende identisk eller næsten identisk selskabsnavn har tilkendegivet  

 sit virksomhedsområde som del af selskabsnavnet, eller om dette er gjort  

 alene i formålsparagraffen.
I det først nævnte tilfælde ville klageren end  

 ikke have fået modholdt f.eks.
Aktieselskabet Trigon-Bygge- og  

 Anlægsentreprenører.
Når virksomhedsområdet fremgår af formålsparagraffen, er  

 klageren i henhold til Direktoratets praksis henvist til at være afhængig af  

 at opnå samtykke fra selskabet.
Kan dette ikke opnås er klageren udelukket  

 fra at stifte sin varemærkeret ved registrering.
Den samme hindring  

 foreligger ikke ved stiftelse af varemærkeretten i kraft af brug, idet  

 domspraksis viser, at der tillægges konkurrencerelationen vægt, hvorfor  

 Aktieselskabet Trigon eller Trigon Holding A/S ikke ville kunne hindre brug  

 af varemærket TRIGON for de overfor nævnte varer i klasse 16. Der  

 vedlægges en oversigt over domstolsafgørelser fra Niels Thomsen Kommenterede  

 4. udgave af Aktieselskabslov til illustration heraf.
At Direktoratet i sin afgørelse ikke har taget hensyn til, at de modholdte  

 selskaber selv har præciseret deres virksomhedsområde gennem deres  

 formålsparagraf kan medføre utilsigtede muligheder for at omgå  

 Varemærkelovens regler.
Således vil Aktieselskabet Trigon og Trigon Holding  

 A/S alene i kraft af deres selskabsnavne kunne forbeholde sig retten til at  

 registrere TRIGON som varemærke i samtlige klasser på en nem og billig  

 måde, så længe selskabsnavnet, evt. som binavn, er registreret.
Denne  

 mulighed er i modstrid med, at en indehaver af et registreret varemærke alene  

 kan »reservere« sit varemærke i 5 år, idet registreringen kan  

 kræves ophævet, såfremt mærket ikke har været brug i 5 år, jvf.  

 Varemærkelovens § 25 og § 28.
I følge Aktieselskabslovens § 4 stk. 1 nr. 3 skal vedtægterne indeholde  

 bestemmelse om selskabets formål.
Da et aktieselskab endvidere i medfør af §  

 1 skal være erhvervsdrivende, må formål kunne karakteriseres udover begrebet  

 erhvervsvirksomhed.
Med den nuværende formulering af aktieselskabsloven giver  

 dette alligevel mulighed for meget brede formuleringer af formålsparagraffer  

 således som »handel og anden dermed i forbindelse stående  

 virksomhed«.
Har selskabet imidlertid formuleret sin formålsparagraf,  

 således at der er mulighed for at foretage en vurdering af, om virksomhedens  

 aktivitetsområde kolliderer med en varemærkeansøgnings varefortegnelse, kan  

 Patentdirektoratet i sin registreringspraksis tage hensyn til det  

 registrerede formål.
 At en virksomhed til enhver tid kan ændre sit formål udover det allerede  

 registrerede kan ikke ændre dette synspunkt, idet en evt. udvidelse af  

 formålet må ske med respekt for mellemkommende rettigheder.
 Direktoratets praksis begrundes af Rigmor Carlsen med, at aktieselskaber  

 og anpartsselskaber registreres landsdækkende, hvilket er i modsætning til  

 personlige firmaer, hvorfor modhold af de sidstnævnte kan frafaldes, hvis det  

 kan dokumenteres, at der ikke er fare for kollision mellem firmaets  

 virsomhedsområde og varefortegnelsen.
 Endvidere begrundes praksis med, at det »påses af  

 Aktieselskabsregistret, at der bliver tilføjet en branchebegrænsning, hvis  

 der i forvejen eksisterer et firma med samme firmadominant eller ordet er  

 registreret som varemærke« (Rigmor Carlsens side 65).
Imidlertid ophørte Erhvervs- og Selskabsstyrelsen for ca. 7 år siden med  

 at foretage undersøgelser af ansøgte selskabsnavne i forhold til registrerede  

 varemærker.
Denne praksisændring kan ikke antages at have medført nogen  

 realitetsændring, og det må stadig antages, at beskyttelsen af  

 selskabsnavnene sker med respekt for tidligere varemærkerettigheder.
At det således ikke længere er umiddelbart nødvendigt, at der enten  

 fremskaffes samtykke fra varemærkeindehavere eller indsættes en  

 ikke-kolliderende branchebegrænsning for at løse en konflikt mellem et  

 selskabsnavn og et ældre varemærke, betyder ikke, at der kan bortses fra en  

 vurdering af kollisionen mellem en varemærkeansøgnings varefortegnelse og en  

 virksomheds virksomhedsområde ved afgørelsen af om selskabsnavne uden  

 branchebegrænsning i selve navnet, skal udgøre hindringer for registrering af  

 identiske eller næsten identiske varemærker.
Til vurdering af det sidstnævnte  

 udgør virksomhedens formålsparagraf et brugbart redskab i  

 varemærkeregistreringssituationen.
Det erkendes, at en virksomheds formålsparagraf som ovenfor nævnt kan være  

 bredt formuleret, således at der ikke er grundlag for at foretage en endelig  

 vurdering af kollision mellem varemærkeansøgningens varefortegnelse og  

 selskabets virksomhedsområde, men denne situation kan med den nuværende  

 aktie- og anpartslovgivning ikke finde anden løsning.
Anderledes forholder  

 det sig som nævnt, når virksomhedens formålsparagraf rent faktisk giver  

 mulighed for at foretage den nævnte kollisionsvurdering.
 Når det i denne sag derfor umiddelbart fremgår af de modholdte selskabers  

 formålsparagraf, at der ikke foreligger kollision med varefortegnelsen til  

TRIGON , kan selskabsnavnene Aktieselskabet Trigon og Trigon Holding  

 A/S ikke udgøre en hindring for registrering af varemærket  TRIGON ,  

 som derfor bør registreres med efterfølgende offentliggørelse til følge bl.a.  

 med henblik på, at indehavere af ældre rettigheder kan nedlægge indsigelse og  

 herunder dokumentere deres bedre ret evt. etableret i kraft af brug.
 Varemærkelovens § 14 nr. 4 henviser i sin kommentar som ovenfor tidligere  

 nævnt til harmoniseringsdirektivet af 21. december 1988 artikel 4 nr. 4 litra  

 c, hvorefter »et varemærke ligeledes udelukkes fra registrering eller,  

 hvis det er registreret, kan erklæres ugyldigt i det omfang: c) der kan  

 nedlægges forbud mod brug af mærket på grundlag af en anden ældre  

 rettighed«.
At det tidligere registrerede selskabsnavn kan hindre en  

 varemærkeregistrering, hvis den tidligere ret kan forbyde brugen af mærket,  

 er i overensstemmelse med domspraksis, hvor konkurrencerelationen tillægges  

 vægt.
Det er også i overensstemmelse med Direktoratets praksis for så vidt  

 angår varemærker og registrerede selskabsnavne med en branchebegrænsning.
Det  

 vil endvidere være i overensstemmelse hermed at frafalde henvisningen til  

 selskabsnavnene Aktieselskabet Trigon og Trigon Holding A/S, idet disse  

 formelt og faktisk har begrænset deres virksomhedsområde, og dette kolliderer  

 ikke med varefortegnelsen til det under VA 374/90 ansøgte varemærke  

TRIGON  ».
 I anledning af klagen har direktoratet ved skrivelse af 6. maj 1993  

 afgivet følgende udtalelse:
 »....Ifølge varemærkelovens § 14, nr. 4 er et varemærke uegnet til  

 registrering, hvis det uhjelmet består af eller indeholder en bestanddel, der  

 kan opfattes som et virksomhedsnavn, hvortil en anden har lovlig adkomst.
 Tilsvarende skal ifølge Aktieselskabslovens § 153, stk. 2 aktieselskabers  

 navne tydeligt adskille sig fra hinanden og fra anpartsselskabers navne, og i  

 navnet må ikke optages bl.a. varemærker (eller noget, der kan forveksles  

 hermed), hvis dette ikke tilkommer selskabet.
 Af Niels Thomsens »A/S«-loven med kommentarer, 4. udgave P. 471  

 fremgår følgende:
»Et navn, varemærke m.v. er som regel beskyttet inden for egen eller  

 beslægtet branche eller varegruppe.
Beskyttelsen kan dog udvides efter  

 betegnelsens særpræg og indarbejdelse.
For at have adskillende virkning over  

 for modhold skal branche- eller vareoplysning optages i selve navnet«.
Det er direktoratets praksis at modholde aktieselskaber, der ikke har en  

 brancheangivelse i sit navn på varemærker, der er identiske eller næsten  

 identiske med den dominerende del af selskabsnavnet, hvad enten det er et  

 selskabs hovednavn eller binavn.
Selskaber modholdes uanset om det er oplyst,  

 at disse for tiden driver virksomhed indenfor et andet område end det,  

 varemærket er ansøgt for, idet selskaberne senere kan ændre  

 virksomhedsområde.
Hvis der forud for selskabsregistreringen er optaget et  

 eller flere varemærker, der består af firmadominanten i varemærkeregistret  

 modholdes selskabet dog ikke.
Når selskabet i sit navn har optaget en  

 brancheangivelse modholdes selskabet kun, såfremt der er sammenfald mellem  

 denne branche og de varer og/eller tjenesteydelser, som er omfattet af  

 varemærkeansøgningen.
Ansøger har i sit brev af 28 dec 1992 til Patentankenævnet henvist til  

 registreringen VR 1381 1992 TIME SAVER, figurmærke.
Det skal oplyses, at det  

 ikke var i overensstemmelse med den beskrevne praksis, at modholdet af  

 selskabet Time Saver International ApS blev frafaldet.
 Afgørelsen i nærværende ansøgning er således helt i overensstemmelse med  

 direktoratets hidtidige praksis og afslaget må derfor anses for givet med  

 rette.
Det skal bemærkes, at direktoratet siden 1971 har ført den praksis, at  

 hvis det kan godtgøres, at der ikke er fare for kollision mellem et  

 personligt firmas virksomhedsområde og varemærkeansøgningens varefortegnelse,  

 kan der ses bort fra firmanavnet uanset at der ikke er optaget en  

 brancheangivelse i dette.
Dette er beskrevet i Registreringspraksis Rigmor  

 Carlsen p. 65. For denne praksis taler, at personlige firmaer ofte er  

 registreret, uden at der er foretaget nogen undersøgelse af, om der på  

 tidspunktet for firmaanmeldelsen fandtes registrerede varemærker, der burde  

 være til hinder for firmaets registrering, og at en firmaregistrerings  

 virkning ifølge firmaloven er begrænset til den eller de kommuner, hvor  

 hovedkontoret og dets mulige filialer findes.
Det kan således tænkes, at der  

 findes flere ubegrænsede firmaer med samme firmadominant.
Som tidligere nævnt er afgørelsen i nærværende varemærkeansøgning helt i  

 overensstemmelse med direktoratets hidtidige praksis.
Når henses til at et  

 selskabsnavn kan betragtes som et naturligt varemærke finder direktoratet, at  

 det i tilfælde som i nærværende situation, hvor det modholdte selskab ifølge  

 sit registrerede klart afgrænsede formål og sit faktiske virke driver  

 virksomhed inden for et område, der ligger langt fra det område, som  

 varemærkeansøgningen dækker, vil være i overensstemmelse med almindelig  

 varemærkeretlige forvekslingsprincipper, om der blev åbnet mulighed for, at  

 et varemærke kan registreres'.
 Ankenævnet har behandlet sagen på sit møde 18. november 1993.
For klageren mødte cand.jur.
Jytte Targas, der procederede sagen under  

 henvisning til de skriftlige indlæg og under påberåbelse af Direktoratets  

 skrivelse af 6. maj 1993.
 Ankenævnet skal udtale:
 Spørgsmålet om vareartslighed eller branchekategori kan indgå i  

 vurderingen af forvekslingsrisikoen i et tilfælde, hvor et registreret klart  

 begrænset formål og den faktiske virksomhed foreligger oplyst vedrørende et  

 modholdt selskabsnavn.
Under henvisning til Direktoratets skrivelse af 6. maj 1993 bestemmes:
 Sagen tilbagesendes til Direktoratet til fortsat behandling.
Grønning-Nielsen.
Hans Chr.
Thomsen.
J.C.
Warnich-Hansen.
