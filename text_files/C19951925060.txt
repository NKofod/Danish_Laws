Direktoratet for Social Sikring og Bistand Vejledning af 16.11.1995 Indledning 1. Der er den 8. marts 1995 indgået en konvention om  

 social sikring mellem Danmark og Chile.
Konventionen trådte i kraft den 1.  

 september 1995.
 Ved konventionen er der indgået aftale om koordinering af anvendelsen af  

 de to landes lovgivning indenfor de områder, som konventionen vedrører.
Konventionen sikrer, at statsborgere i de to lande bliver omfattet af  

 lovgivningen på lige fod med mindre andet er fastsat i særlige bestemmelser i  

 konventionen.
Desuden medfører konventionen bedre muligheder for tilkendelse  

 og udbetaling af pension optjent i de to lande.
Der er desuden til konventionen indgået en administrativ aftale om  

 gennemførelse af konventionen.
Den administrative aftale træder i kraft  

 samtidig med konventionen.
Konventionen og den administrative aftale er  

 optrykt som bilag til denne vejledning.
Desuden er der udarbejdet en blanketsamling, som skal anvendes ved  

 administration af konventionen.
En oversigt over blanketterne og deres  

 anvendelse er optrykt som bilag.
Almindelige bestemmelser - definitioner - Konventionens afsnit I Område - Konventionens art. 1, bogstav b) 2. Konventionen anvendes indenfor dansk og chilensk  

 område.
Ved dansk område forstås efter konventionen Danmark med undtagelse af  

 Grønland og Færøerne.
Lovgivning - Konventionens art. 2 3. Konventionen finder for Danmarks vedkommende  

 anvendelse på lovgivningen om:
a.
Social pension b.
Arbejdsmarkedet Tillægspension (ATP) Personkreds - Konventionens art. 3 4. Konventionen gælder - medmindre andet er bestemt -  

 for personer, der er statsborgere i Danmark eller Chile og for  

 familiemedlemmer og efterladte, der har afledede rettigheder efter en dansk  

 eller chilensk statsborger uanset disse familiemedlemmers statsborgerskab.
Ligebehandling - Konventionens art. 4 5. Som udgangspunkt gælder der efter konventionen et  

 almindeligt princip om ligebehandling af statsborgere i de to lande ved  

 anvendelse af landenes lovgivning, som er omfattet af konventionen.
Hvilket lands lovgivning finder anvendelse - Konventionens afsnit II 6. Konventionens afsnit II indeholder bestemmelser om,  

 hvilken af de to landes lovgivning om social sikring en person skal være  

 omfattet af i en given situation.
Hovedregel - Konventionens art. 6 7. Som hovedregel er en person omfattet af  

 lovgivningen i det land, hvor pågældende udøver sin beskæftigelse, enten som  

 arbejdstager eller som selvstændig erhvervsdrivende.
Bestemmelsen gælder som  

 udgangspunkt, selv om personens bopæl eller arbejdsgiverens hjemsted er i det  

 andet land.
Når det drejer sig om personer, der ikke er i beskæftigelse, er  

 de omfattet af lovgivningen i bopælslandet.
Undtagelser Udsendte arbejdstagere - Konventionens art. 7 8. Arbejdstagere, der af en arbejdsgiver med hjemsted  

 i et land, bliver udsendt fra dette land, til midlertidigt at udføre  

 beskæftigelse i det andet land for arbejdsgiverens regning, forbliver  

 omfattet af lovgivningen i det land, de udsendes fra, i indtil 2 år efter  

 udsendelsen.
Til dokumentation af udstationeringsforholdet anvendes en blanket.
For  

 Danmarks vedkommende attesteres den af Direktoratet for Social Sikring og  

 Bistand.
En dansk udstationeringsblanket udleveres til arbejdstageren, der  

 skal anvende den som dokumentation for sine sociale sikrings forhold under  

 beskæftigelsen i Chile.
 En chilensk udstationeringsblanket skal forevises de sociale myndigheder i  

 opholdskommunen og ATP.
 Hvis varigheden af det arbejde, som en arbejdstager er udsendt til at  

 varetage, af uforudsete årsager kommer til at overstige 2 år kan landenes  

 myndigheder give samtykke til, at arbejdstageren forbliver under  

 udsenderlandets lovgivning indtil arbejdet er afsluttet.
Ansøgning om at forblive omfattet af dansk lovgivning under uforudset  

 forlængelse af udstationeringsperioden indgives i Danmark til Direktoratet  

 for Social Sikring og Bistand.
Ansøgningen skal indgives inden udløbet af den  

 oprindelige udsendelsesperiode på 2 år.
Transportarbejdere - Konventionens art. 7, bogstav b) 9. Arbejdstagere, der hører til det rejsende personale  

 i transportvirksomheder eller luftfartsselskaber med hjemsted i det ene land,  

 forbliver omfattet af dette lands lovgivning ved beskæftigelse i det andet  

 land uafhængig af beskæftigelsens varighed.
Søfolk mfl. - Konventionens art. 7, bogstav c) 10. Personer, der er beskæftiget på et skib, der fører  

 et af landenes flag, er omfattet af flaglandets lovgivning.
 Personer, der har bopæl på et af landenes område, og som er beskæftiget  

 ved lastning, losning, reparation eller vagt om bord på et skib, der fører et  

 af landenes flag, og som har ophold på det andet lands område, er ved denne  

 beskæftigelse fortsat omfattet af lovgivningen i det land, hvor de har bopæl.
Offentlig ansatte - Konventionens art. 9 11. Arbejdstagere, som er beskæftiget af en offentlig  

 arbejdsgiver , og som er udsendt til beskæftigelse på det andet lands område,  

 er under hele beskæftigelsesperioden omfattet at udsenderlandets lovgivning  

 uden tidsbegrænsning.
Familiemedlemmer - Konventionens art. 9 12. Medfølgende ægtefæller og børn af udstationerede  

 arbejdstagere herunder offentlig ansatte er omfattet af lovgivningen i  

 udsenderlandet, forudsat at de ikke selv bliver beskæftiget i opholdslandet.
Diplomater mfl. - Konventionens art. 8 13. Konventionen berører ikke personer, der efter  

 Wienerkonventionerne om diplomatiske og konsulære forbindelser eller efter de  

 almindelige principper i folkeretten har særlige privilegier og immuniteter  

 med hensyn til den lovgivning, som er omfattet af konventionen.
 Det betyder, at den fritagelse for at være omfattet af værtslandets  

 lovgivning om social sikring, som gælder efter Wienerkonventionerne fortsat  

 finder anvendelse for de pågældende diplomater mfl., der af Danmark eller  

 Chile udsendes til disse landes repræsentationer i det andet land.
Aftaler - Konventionens art. 10 14. Efter fælles ansøgning fra en arbejdsgiver og  

 arbejdstager kan der desuden ved aftale mellem de to lande gøres undtagelser  

 fra bestemmelserne i konventionens art. 7 og 9 om, hvilket lands lovgivning  

 der finder anvendelse.
 Ansøgning herom skal i Danmark indgives til Direktoratet for Social  

 Sikring og Bistand, som - såfremt der findes grundlag for at give tilladelsen  

 - indhenter samtykke fra den kompetente chilenske myndighed.
De enkelte ydelser - Konventionens afsnit III Pensioner 15. Konventionens ligebehandlingsprincip giver lige  

 ret til dansk og chilensk pension for danske og chilenske statsborgere med  

 bopæl i et af de to lande, med mindre andet er bestemt i de enkelte artikler  

 i konventionen.
Ydelser efter dansk lovgivning Chilenske statsborgere med bopæl i Danmark - Konventionens art. 14, stk. 1  

 og 2 16. For chilenske statsborgere gælder en række særlige  

 betingelse for ret til dansk pension.
Chilenske statsborgere med bopæl i Danmark har ret til folkepension på  

 samme betingelser som danske statsborgere.
Dette betyder, at en chilensk  

 statsborger opnår ret til dansk folkepension, hvis pågældende har boet i  

 mindst 3 år i Danmark mellem det fyldte 15 og det fyldte 67. år.
Der er ligeledes ret til førtidspension efter samme regler som for danske  

 statsborgere.
Det er dog en betingelse, at pågældende mellem det 15. og det  

 67 år har haft fast bopæl i Danmark i en sammenhængende periode på mindst 12  

 måneder og i denne periode har været fysisk og psykisk i stand til at udøve  

 normalt erhverv.
 Retten til førtidspension på grund af sociale forhold er yderligere  

 betinget af, at vedkommende har haft fast bopæl i Danmark i mindst 12 måneder  

 umiddelbart før ansøgningens indgivelse, og at behovet for pension opstod,  

 mens vedkommende havde bopæl i Danmark.
Chilenske statsborgere med bopæl i Chile - Konventionens art. 15 17. Chilenske statsborgere med bopæl i Chile kan få  

 udbetalt folkepension og førtidspension, når vedkommende har været  

 beskæftiget i Danmark i mindst 12 måneder som arbejdstager eller selvstændig  

 erhvervsdrivende i optjeningsperioden, dvs. mellem det 15. og det 67. år,  

 eller har fået tilkendt pension i Danmark og har haft fast bopæl i Danmark i  

 optjeningsperioden i mindst 10 år heraf mindst 5 år umiddelbart forud for  

 ansøgningens indgivelse.
Retten til pension til personer med et års beskæftigelse i Danmark gælder  

 både retten til at få tilkendt pension under bopæl i Chile og retten til at  

 medtage en allerede tilkendt pension fra Danmark til Chile.
De personer, der  

 ikke opfylder betingelsen om et års beskæftigelse i Danmark kan derimod kun  

 få udbetalt en dansk pension i Chile, hvis pensionen er tilkendt under bopæl  

 i Danmark.
Forhøjelse af førtidspension - konventionens art. 17, stk. 2 18. Chilenske statsborgere, der har bopæl i Chile, og  

 som modtager dansk førtidspension, har ikke ret til at få førtidspensionen  

 forhøjet.
Dette gælder også for de chilenske statsborgere, der opfylder  

 betingelserne i konventionens art. 15 om tilkendelse af dansk pension til  

 chilenske statsborgere med bopæl i Chile.
Danske statsborgere med bopæl i Chile - Konventionens art. 5 og 14, stk. 3 19. Danske statsborgere, der har bopæl i Chile, har  

 ret til at få tilkendt og udbetalt folkepension og førtidspension på grund af  

 helbredsmæssige forhold.
Førtidspension på grund af sociale forhold kan  

 derimod kun tilkendes danske statsborgere under bopæl i Danmark.
Efter  

 pensionstilkendelse kan denne pension dog fortsat udbetales, hvis  

 pensionisten får bopæl i Chile.
Forskellige bestemmelser om udbetaling af dansk pension - Konventionens  

 art. 17, stk. 1 20. Følgende tillæg og ydelser kan kun udbetales til  

 personer med bopæl i Chile i det omfang det følger af lov om social pension:
 Efter § 3, stk. 5 i lov om social pension kan pensionstillæg ikke  

 udbetales til personer, der bor i Chile.
 Kun danske statsborgere opfylder betingelserne efter § 3, stk. 2 og 3 i  

 lov om social pension for at få udbetalt de øvrige nævnte tillæg og ydelser  

 under bopæl i Chile.
Opgørelse af beskæftigelsesperioder - Konventionens art. 16 21. Ved anvendelse af bestemmelse om krav om 12  

 måneders beskæftigelse i Danmark gælder følgende regler - når et medlem af Arbejdsmarkedets Tillægspension har betalt  

 medlemsbidrag i et år, skal vedkommende anses for at have tilbagelagt en  

 beskæftigelsesperiode på 12 måneder på dansk område, - hvis en person godtgør, at han eller hun har været beskæftiget på dansk  

 område i en periode forud for 1. april 1964, medregnes denne periode, - hvis en person godtgør, at han eller hun var selvstændig  

 erhvervsdrivende på dansk område i en periode medregnes denne periode også.
Forholdet til pensionslovens § 8 - Konventionens art. 18 22. Konventionen berører ikke bestemmelserne i § 8 i  

 lov om social pension om ophold i udlandet, der sidestilles med bopæl i  

 Danmark.
Dette indebærer, at sådanne perioder i udlandet ikke skal medregnes  

 for chilenske statsborgere, med mindre der udtrykkelig er hjemmel hertil i  

 konventionen.
 En chilensk statsborger vil fx efter konventionen kunne optjene ret til  

 dansk pension som sømand på et dansk skib, mens fx et ophold i udlandet som  

 led i en uddannelse ikke for en chilensk statsborger vil kunne medregnes som  

 optjeningstid for dansk pension.
Bopælsperioder før 1. april 1957 - Konventionens art. 26, stk. 2 23. Bopælsperioder, der er tilbagelagt forud for  

 konventions ikrafttræden, skal tages i betragtning ved fastsættelse af  

 pensionens størrelse.
Dog skal der ikke tages hensyn til bopælsperioder, der  

 er tilbagelagt forud for den 1. april 1957, ved beregning af størrelsen af  

 folke- og førtidspension, der udbetales til chilenske statsborgere med bopæl  

 i Chile.
Sygesikring i Chile - Konventionens art. 13 24. Personer, der modtager dansk pension under bopæl i  

 Chile, har ret til at blive optaget i en chilensk sygeforsikring under de  

 samme betingelser, som gælder for chilenske pensionister.
 Til brug for bidragsbetalingen i sygeforsikringen afgiver den danske  

 pensionsmyndighed oplysning om størrelsen af den danske pension.
 På grundlag af disse oplysninger sørger den chilenske institution for, at  

 pensionisten bliver optaget i og betaler bidrag til den sygeforsikring, som  

 pensionisten skal være medlem af i Chile.
Sagsbehandlingen Almindelige regler om ansøgning om pension - Konventionens art. 23 25. En ansøgning om pension efter et lands lovgivning  

 anses tillige som en ansøgning om en tilsvarende ydelse efter det andet lands  

 lovgivning.
Datoen for ansøgningens indgivelse til den danske institution  

 anses derfor som ansøgningsdato i forhold til den chilenske institution (og  

 omvendt). En ansøgning skal straks videresendes til den chilenske  

 institution.
 Hvis en ansøgning, erklæring eller anke mv. efter et lands lovgivning skal  

 fremsættes inden en bestemt frist til institutionen i dette land, anses  

 fristen for overholdt, hvis ansøgningen modtages af det andet lands  

 institution inden fristens udløb.
 En sådan erklæring eller anke skal straks oversendes til den kompetente  

 myndighed i det andet land.
Ansøgning om chilensk pension fra en person, der bor i Danmark 26. Ansøgningen indgives til ansøgerens bopælskommune.  

 Kommunen sender ansøgningen på en blanket til den kompetente institution i  

 Chile.
 På blanketten anføres datoen for modtagelse af ansøgningen i kommunen.  

 Kommunen vedlægger de lægelige akter, der foreligger i sagen, når der søges  

 om pension af helbredsmæssige årsager.
 Der skal sammen med ansøgningen desuden oplyses om de bopælsperioder, der  

 er tilbagelagt i Danmark.
Der skal desuden medsendes oplysninger om de beskæftigelsesperioder, der  

 er tilbagelagt i Chile.
Stedet for udøvelse af beskæftigelse og arten af  

 beskæftigelsen skal ligeledes oplyses.
Desuden oplyses navn og adresse på en  

 arbejdsgiver eller de arbejdsgivere, som ansøgeren har været beskæftiget hos  

 i Chile.
 Hvis den chilenske institution til brug for behandlingen af ansøgningen  

 anmoder om, at ansøgeren bliver lægeundersøgt, skal kommunen sørge for, at en  

 sådan undersøgelse bliver foretaget og lægeerklæring udfærdiget.  

 Lægeerklæringen skal i denne situation afgives på en særlig blanket.  

 Udgifterne til lægeundersøgelsen og erklæringen betales af den chilenske  

 institution og af ansøgeren med halvdelen til hver.
 Kommunen skal i øvrigt underrette den chilenske institution om de  

 afgørelser, der træffes i sagen om ret til dansk pension.
 Når der gives afslag på en ansøgning om dansk pension, skal det oplyses,  

 hvilken type pension, der er givet afslag på, samt begrundelsen for afslaget.
Når der tilkendes pension, skal pensionstypen oplyses.
Det skal desuden  

 oplyses, fra hvilket tidspunkt pensionens udbetales.
Ansøgning om dansk pension fra en person, der bor i Chile 27. Ansøgningen indgives til den kompetente  

 institution i Chile, der videresender ansøgningen til Direktoratet for Social  

 Sikring og Bistand.
Direktoratet behandler ansøgningen og sender afgørelsen  

 med klagevejledning til den chilenske institution.
Ydelser efter lov om ATP - Konventionens art. 19 28. Konventionen berører ikke de særlige betingelser  

 for medlemskab af ATP for udenlandske statsborgere.
Chilenske statsborgere,  

 der har kortvarig beskæftigelse i Danmark, kan således blive fritaget for  

 betaling af bidrag til ATP, når de særlige betingelser herfor er opfyldt.
 Konventionen berører heller ikke chilenske statsborgeres ret til at få  

 udbetalt ydelser fra ATP, idet der allerede efter loven er ret til at få  

 udbetalt ydelser under bopæl i udlandet.
Overgangsregler og forskellige bestemmelser - Konventionens afsnit IV og V Overgangsbestemmelser - Konventionens art. 26 29. Konventionen giver ikke ret til at få udbetalt  

 ydelser for perioder, der ligger forud for konventionens ikrafttræden.
Hvis en ydelse har været stillet i bero eller lignende fordi  

 statsborgerskabs- eller bopælsforhold har medført, at den ikke kunne komme  

 til udbetaling, skal den fastsættes eller udbetales på ny, når den  

 berettigede ansøger herom.
Hvis det drejer sig om en ydelse, der skal  

 udbetales uden ansøgning, skal udbetaling dog ske uden ansøgning.
 En fornyet fastsættelse af en ydelse efter konventionens regler må dog  

 ikke medføre en nedsættelse af den ydelse, der hidtil er udbetalt.
 Hvis ansøgning om fornyet udbetaling eller genberegning af en ydelse  

 indgives inden for 2 år efter konventionens ikrafttræden, skal ydelsen  

 udbetales med virkning fra ikrafttrædelsestidspunktet.
 Ansøgninger, der indgives senere end 2 år efter  

 ikrafttrædelsestidspunktet, har virkning fra ansøgningstidspunktet, med  

 mindre der er fastsat gunstigere regler herom i landenes nationale  

 lovgivning.
Udbetaling af ydelser - Konventionens art. 24, stk. 1 30. Udbetaling af ydelser efter dansk lovgivning  

 foretages i danske kroner.
 Ydelserne udbetales direkte til den berettigede med mindre andet aftales  

 mellem landenes forbindelsesorganer.
Forfaldstidspunktet for ydelserne er de samme, som gælder efter landenes  

 nationale lovgivning.
Det vil for Danmarks vedkommende sige, at det er  

 pensionslovens regler for, hvornår pensionen skal være til disposition, der  

 finder anvendelse.
Administration og klageadgang 31. Administration af konventionen varetages i Danmark  

 af kommunerne for så vidt angår pension til personer, der har bopæl her i  

 landet.
 Kommunernes afgørelser om ret til danske ydelser efter konventionen kan  

 ankes efter de almindelige danske regler herom.
 Administration af konventionen varetages i øvrigt af Direktoratet for  

 Social Sikring og Bistand når det drejer sig om pension til personer, der har  

 bopæl i Chile.
 Direktoratets afgørelser om pension kan ankes til den social Ankestyrelse.
 Direktoratets afgørelser efter konventionens afsnit II kan ankes til  

 Socialministeriet.
Ikrafttræden og varighed - Konventionens art. 27 32. Konventionen og den administrative aftale træder i  

 kraft den 1. september 1995. Konventionen er gældende for en tidsubegrænset  

 periode, indtil den opsiges af en af parterne med det dertil fastsatte  

 varsel.
 En eventuel opsigelse af konventioen medfører ikke bortfald af retten til  

 de ydelser, der er opnået efter konventionens regler.
