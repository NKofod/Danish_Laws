Betænkning afgivet af Det  

 Energipolitiske Udvalg den 10. december 1999 Betænkning over Forslag til lov om ændring af lov om  

 elforsyning (Kraftværkernes økonomiske forhold m.v.) Udvalget har behandlet lovforslaget i et møde og  

 har herunder stillet 2 spørgsmål til miljø- og  

 energiministeren, som denne har besvaret skriftligt.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
 Herefter indstiller et  

flertal (udvalget med undtagelse af Dansk Folkepartis og Enhedslistens  

 medlemmer) lovforslaget til vedtagelse uændret.
 Et mindretal (Dansk Folkepartis medlem af udvalget)  

 vil ved 3. behandling stemme hverken for eller imod lovforslaget.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
 Med elreformen gennemførte et massivt flertal i  

 Folketinget i foråret en markedsgørelse af hele elområdet.  

 Elforsyning er ikke som hidtil et samfundsanliggende styret af  

 samfundshensyn, men styres nu af markedskræfterne med kodeord som  

 profit, rationaliseringer og kapital.
Det foreliggende lovforslag er udtryk for, at  

 liberaliseringsidealet ikke kan fungere efter de markedsprincipper, man  

 hylder så højt blandt flertallet.
Bankerne vil nemlig ikke  

 låne penge til tvivlsomme projekter i milliardklassen.
Derfor vil man  

 nu lade almindelige danskere bære den økonomiske risiko ved  

 dette liberalistiske eksperiment.
 I modstrid med hidtidige meldinger skal de forbrugerejede  

 netselskaber nu fungere som bank og tvinges til at skyde kapital ind i de ny  

 økonomisk usikre foretagender.
 Endvidere betyder lovforslaget, at flertallet også  

 bryder med det tidligere lovede princip om, at alle elkunder skal betale en  

 forholdsmæssig andel af de ekstraudgifter, der er til produktion af  

 miljøvenlig elektricitet produceret af elværksejede  

 anlæg.
 Endelig sættes turbo på markedsåbningen,  

 idet hensigten med hele gymnastikken er at hindre, at  

 kraftvarmeværkerne benytter kraftvarmegarantien, hvilket ville betyde,  

 at omfanget af den el, der overgår til markedsvilkår, ville blive  

 begrænset.
 Enhedslisten kan ikke støtte lovforslaget, som  

 yderligere forværrer den elforsyningslov, som flertallet  

 gennemførte i foråret.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Dorit Myltoft (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Gitte Seeberg (KF) Henriette Kjær (KF)  

  Aase D.
Madsen (DF) nfmd.  

  Kim Behnke (FRI) Kristeligt Folkeparti havde ikke medlemmer i udvalget.
