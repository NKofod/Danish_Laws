Fremsat den 28. maj 2004 af Line Barfod (EL),  

 Keld Albrechtsen (EL) Pernille Rosenkrantz‑  

 ;Theil (EL)  

 og Søren Søndergaard (EL) Forslag til folketingsbeslutning om inkorporering af FNs torturkonvention Folketinget pålægger regeringen at fremsætte lovforslag om  

 inkorporering i dansk ret af FNs konvention af 10. december 1984 mod  

 tortur og  

 anden grusom, umenneskelig eller nedværdigende behandling eller straf  

 med den tilhørerende tillægsprotokol  

                                                                      .
Bemærkninger til forslaget Danmark har ratificeret en række  

 FN-menneskerettighedskonventioner og er forpligtet til at overholde  

 konventionerne.
Rettighederne i konventionerne er bl.a. kommet til udtryk i  

 en  

 række lovbestemmelser.
 Enhedslisten foreslår, at FNs konvention mod tortur og  

 anden grusom, umenneskelig eller nedværdigende behandling eller straf ved en  

 inkorporering bliver en direkte bestanddel af dansk ret.
Et af regeringen nedsat inkorporeringsudvalg afgav i 2001  

 betænkning om inkorporering af menneskerettighedskonventioner i dansk ret  

 (betænkning 1407/2001). Inkorporeringsudvalget anbefalede, at (indtil videre)  

 tre FN-menneskerettighedskonventioner, herunder FNs torturkonvention  

 (se  

 bilag), blev inkorporeret i dansk ret.
Justitsministeren har imidlertid  

 tilkendegivet, at regeringen ikke agter at følge Inkorporeringsudvalgets  

 anbefalinger om inkorporering af konventionerne.
Socialistisk Folkeparti har tidligere fremsat forslag til  

 folketingsbeslutning om inkorporering af i alt fire  

 FN-menneskerettighedskonventioner (beslutningsforslag nr.
B 134).
Beslutningsforslaget blev imidlertid nedstemt.
Folketingets  

 behandling af B 134 i marts-april skete umiddelbart før den nylige danske  

 debat  

 om tortur, som har vist vigtigheden af en lovgivning både til understregning  

 af  

 den konventionsmæssige definition af tortur og til understregning af det  

 konventionsmæssige totalforbud mod tortur.
Enhedslisten beklager, at B 134 blev nedstemt, men vil på  

 baggrund af den omfattende debat om tortur og den enstemmige tilslutning fra  

 Folketinget til folketingsbeslutning om Danmarks ratifikation af den valgfri  

 protokol til FN-konventionen om tortur og anden grusom, umenneskelig eller  

 nedværdigende behandling eller straf (beslutningsforslag nr.
B 129) med dette  

 beslutningsforslag sikre, at FNs konvention mod tortur bliver  

 inkorporeret, som  

 et vigtigt signal såvel nationalt som internationalt.
Skriftlig fremsættelse Line Barfod  

  

  

 (EL):
 Som ordfører for forslagsstillerne tillader jeg mig herved at  

 fremsætte:
Forslag til  

 folketingsbeslutning om inkorporering af FNs torturkonvention (Beslutningsforslag nr.
B 214).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Uddrag fra betænkning om inkorporering af  

 menneskerettighedskonventioner i dansk ret (1407/2001), kap. 11 om FNs  

 torturkonvention s. 258-59 Udvalgets overvejelser og konklusion På baggrund af en samlet vurdering af argumenter for og imod  

 en inkorporering (afsnit 4) anbefaler udvalget, at CAT inkorporeres i dansk  

 lovgivning.
 Selv om konventionen er en »specialkonvention«, må den efter  

 udvalgets opfattelse anses for »central« for beskyttelsen af  

 menneskerettigheder, idet den vedrører en af de mest fundamentale  

 rettigheder,  

 nemlig forbudet mod tortur og andre former for grusom, umenneskelig eller  

 nedværdigende  

 behandling eller straf.
Efter udvalgets opfattelse er konventionen endvidere »egnet«  

 til at blive anvendt som retligt grundlag for løsning af konkrete tvister,  

 der  

 verserer for domstolene eller administrative myndigheder.
Konventionens  

 bestemmelser er i vidt omfang formuleret klart og præcist.
Udvalget lægger vægt på, at der er etableret en individuel  

 klageadgang.
Komitéens omfattende og detaljerede praksis i individuelle  

 klagesager indebærer, at konventionens bestemmelser vil være »egnede« til at  

 blive anvendt som retligt grundlag for løsning af konkrete tvister, der  

 verserer for domstolene eller administrative myndigheder.
Komitéens praksis  

 bidrager efter udvalgets opfattelse til at præcisere indholdet og omfanget af  

 konventionens bestemmelser.
 Udvalget har endelig tillagt det betydning, at det ikke kan  

 udelukkes, at CAT på visse punkter yder en bedre beskyttelse end Den  

 Europæiske  

 Menneskerettighedskonvention, herunder muligt med hensyn til beviskravene  

 for,  

 at en udlænding ved udsendelse risikerer at blive udsat for tortur.
