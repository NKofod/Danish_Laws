 Der er rejst spørgsmål om beregningen af merværdiafgift ved reparation af  

 motorkøretøjer, der af automobilvirksomheder (automobilforhandlere og  

 automobilreparatører) indkøbes i beskadiget stand fra skadelidte  

 forsikringstagere.
 Det er oplyst, at skadelidte i de omhandlede tilfælde samtidig med  

 overdragelsen af det beskadigede køretøj transporterer sit erstatningskrav  

 mod forsikringsselskabet til automobilvirksomheden.
 De omhandlede reparationer anses som foretaget for skadelidte, således at  

 omkostningerne herved skal medregnes til automobilvirksomhedens  

 afgiftspligtige omsætning, når reparationen foretages.
 Såfremt skadelidte er en registreret virksomhed, kan afgiften af  

 reparationen medregnes til dennes indgående afgift efter lovens almindelige  

 regler.
 Når automobilvirksomheden efter foretagen reparation videresælger  

 køretøjet og afgiftsberigtiger det efter reglen i lovens § 10, stk 1, vil  

 "indkøbsprisen" for de omhandlede køretøjer være værdien i  

 beskadiget stand tillagt reparationsomkostningerne indbefattet  

 merværdiafgift.
