Nr BSF 21 Forslag til folketingsbeslutning om finansiering af behandling af  

 narkomaner Fremsat af Tom Behnke (FP) Kim Behnke (FP) Køpke Christensen (FP) Pia  

 Kjærsgaard (FP) Poul Nødgaard (FP) den 12. november 1991 Folketinget opfordrer regeringen til at fremsætte lovforslag, der sikrer, at finansieringen af behandling af narkomaner ændres fra en primær- og amtskommunal opgave til en statslig opgave.
Bemærkninger til forslaget Narkotikamisbruget i Danamrk har et omfang, der kræver, at Folketinget  

 snarest gør noget ved problemet.
 En stiknarkoman skal normalt have narkotika for mindst 2.000 kr. om dagen,  

 hvilket en bistandshjælp selvsagt ikke kan finansiere, hvorfor narkomanerne  

 er tvunget ud i kriminalitet, hovedsagelig berigelseskriminalitet, hvilket  

 går ud over en lang række uskyldige mennesker, som enten får bestjålet deres  

 hjem eller er udsat for røveri på gaden.
Hvis en narkoman ikke har heldet til at stjæle kontante penge, er han/hun  

 nødt til at stjæle noget andet, som han/hun kan sælge.
På det sorte marked er  

 kosterne imidlertid ikke så meget værd som kosternes egentlige værdi.
Ofte  

 får en narkoman ikke mere end 20 pct. af kosternes reelle pris.
Narkomaner,  

 der er nødsaget til at stjæle ting, skal således stjæle for omkring 10.000  

 kr. om dagen for at finansiere deres daglige narkobehov.
 Man er således nødt til at stoppe narkomanernes kriminelle adfærd på en  

 anden måde, og det gøres bedst ved at fjerne deres behov for narko, det vil  

 sige at lade dem gå i behandling med henblik på afvænning.
 Afvænning af narkomaner er imidlertid dyrt, selv om priserne svinger meget  

 lige fra 16.000 kr. om måneden (Egeborg - privat) til 60.000 kr. om måneden  

 (Københavns Kommune).
Narkomanernes geografiske placering i Danmark er ikke styret af  

 kommunerne, men udelukkende af, hvor det er nemt at få narkoen.
Fordelingen  

 af narkomaner er således meget skævt, og kommunerne har reelt ikke skylden  

 for antallet af narkomaner i den enkelte kommune.
I f.eks.
Københavns Kommune er skønsmæssigt ca. 60 pct. af narkomanerne  

 fra andre kommuner, idet narkomanerne tiltrækkes af det store udbud af narko,  

 der er i København.
Kun ca. 40 pct. af narkomanerne i Københavns Kommune er  

 således oprindelig københavnere.
Det er ikke rimeligt, at f.eks.
Københavns Kommune skal have dette  

 økonomiske åg hængende over hovedet.
Et åg, der ofte får en økonomisk  

 betrængt kommune til at udskyde behandlingen af narkomanerne, til skade for  

 både kommunen, narkomanerne og andre borgere.
 Det er derfor forslagsstillernes hensigt at fjerne dette økonomiske åg fra  

 kommunerne ved at lade afvænningen af narkomaner blive en statsfinansieret  

 opgave.
 Finansieringen skal i praksis ske over bloktilskudsordningen, hvor  

 kommunerne årligt indberetter, hvor mange narkomaner de har haft i  

 behandling, og hvor mange måneder narkomanerne har været i behandling, evt.  

 benævnt »narkomanafvænningsmåneder«.
Ordningen skal kun omfatte narkomaner, der er stofmisbrugere af de i  

 bekendtgørelse om euforiserende stoffer oplistede ulovlige stoffer, samt  

 tidligere misbrugere af ovennævnte stoffer, og som nu er på en eller anden  

 form for erstatningspræparat (f.eks. metadon), jf. nr. 559 af 9. november  

 1984, som senest ændret ved bkg. nr. 567 af 21. august 1989. Desuden vil  

 forslaget være med til at understøtte effektueringen af straffelovens  

 bestemmelse om alternativ afsoning, jf. § 49, stk. 2, på f.eks.
Egeborg  

 Behandlingscenter.
Egeborg Behandlingscenter er godkendt som alternativt afsoningssted iflg.  

 § 49, stk. 2. Som bekendt er der en nøje sammenhæng mellem kriminalitet og  

 narkotikamisbrug.
Egeborg Behandlingscenter kontaktes f.eks. ofte i  

 forbindelse med strafafsoning af narkokriminalitet.
 Desværre kan strafafsoningen ikke effektueres på Egeborg i de tilfælde,  

 hvor pågældende domfældte eller indsatte kommer fra en kommune, som har  

 truffet en principiel beslutning om ikke at anvende Egeborg Behandlingscenter  

 og således ikke vil finansiere afsoningen af en sådan behandlingsdom.
 Ovennævnte forhold resulterer selvfølgelig i en ulige geografisk fordeling  

 af muligheden for at indgå i en alternativ afsoning på Egeborg  

 Behandlingscenter og lignende steder.
 Ved at flytte finansieringen af stofmisbrugsbehandling til statsligt  

 niveau, under hvilket fængselsvæsenet også hører, elimineres problemet.
På grund af kommunernes økonomiske egoisme bliver der ofte ikke plads til  

 nytænkning eller alternativer af frygt for at miste arbejdspladser.  

 Behandlingen af stofmisbrugere bliver monopoliseret og fastholdt trods  

 manglende resultater som følge af disse dispositioner.
At flytte  

 finansieringen af stofmisbrugerbehandling til statsligt niveau kan være det  

 tiltag, der udløser nytænkning og alternativer i et stagneret  

 behandlingssystem.
