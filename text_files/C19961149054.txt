Det fremgår af § 25, stk. 2, i direktoratets cirkulære af 18. maj 1994 om  

 iværksættelse af frihedsstraf eller forvaring m.v., at institutionen, når en  

 person på fri fod møder til afsoning, skal sikre sig den pågældendes  

 identitet.
Dette sker normalt ved udspørgning af den pågældende, eventuelt i  

 forbindelse med forevisning af sygesikringsbevis, kørekort eller lignende.
 På baggrund af en række sager, hvor en anden person end den domfældte har  

 afsonet straffen, har direktoratet drøftet mulighederne for en bedre sikring  

 af den domfældtes identitet med anstaltslederne, Politimesterforeningen og  

 Politidirektøren i København.
På grundlag heraf har direktoratet besluttet, at alle domfældte fremover  

 ved tilsigelsen skal anmodes om at medbringe fotolegitimation ved fremmødet i  

 institutionen.
Direktoratet er i færd med at ændre tilsigelsesblanketterne i  

 overensstemmelse hermed.
Hvis en domfældt alligevel møder uden fotolegitimation, hvis den medbragte  

 fotolegitimation er utilstrækkelig, for eksempel på grund af dens alder,  

 eller hvis der i øvrigt er tvivl, skal der ske en intensiveret udspørgning af  

 den pågældende med henblik på at sikre identiteten.
Hvis institutionen har  

 konkret mistanke, skal der rettes henvendelse til politiet med henblik på  

 nærmere identifikation.
 E.B.
