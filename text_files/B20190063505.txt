Bekendtgørelse om rentesats for statsgaranterede studielån, der overføres til Udbetaling Danmark, for andet halvår af 2019 I medfør af § 1 a, stk. 2, i lov om statsgaranterede studielån, jf. lovbekendtgørelse nr. 1240 af 22. oktober 2007, som ændret ved lov nr. 628 af 8. juni 2016, fastsættes:
 § 1. Statsgaranterede studielån, der overføres til Udbetaling Danmark, forrentes med en nominel rente på 0,25 pct. p.a. i perioden fra og med den 1. juli 2019 til og med den 31. december 2019.
 § 2. Bekendtgørelsen har virkning for renter, der påløber fra og med den 1. juli 2019.
 § 3. Bekendtgørelsen træder i kraft den 1. juli 2019.
 Stk. 2. Bekendtgørelse nr. 71 af 28. januar 2019 om rentesats for statsgaranterede studielån, som overføres til Udbetaling Danmark, for perioden fra og med den 1. februar 2019 til og med den 30. juni 2019 ophæves.
