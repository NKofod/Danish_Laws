 Bekendtgørelse om undervisningsplan for  

 køreuddannelsen til almindelig bil (kategori B).
 I medfør af § 56, stk. 5, og § 64, stk. 5, i  

 færdselsloven, Justitsministeriets lovbekendtgørelse nr. 58 af  

 17. februar 1986 fastsættes:
 § 1. Undervisning af elever med henblik på  

 erhvervelse af kørekort til kategori B skal foregå i  

 overensstemmelse med undervisningsplanen for køreuddannelsen til  

 almindelig bil (kategori B), der er optaget som bilag til denne  

 bekendtgørelse.
 § 2. De i undervisningsplanens kapitel 8 omtalte  

 køretekniske anlæg skal inden ibrugtagning godkendes af  

 Justitsministeriet.
Stk. 2. Ansøgning om godkendelse indsendes til  

 Justitsministeriet.
Der skal vedlægges fuldstændige oplysninger  

 om anlægget herunder tegninger og rids med angivelse af  

 målestoksforhold.
 § 3. Bekendtgørelsen træder i kraft  

 den 1. november 1989. Fra samme dato ophæves Justitsministeriets  

 bekendtgørelse af 27. november 1985 om undervisningsplan for  

 køreuddannelsen til almindelig bil (kategori B).
 Stk. 2. Det er muligt frem til den 31. december 1989 at  

 aflægge praktisk prøve uden at have modtaget undervisning  

 på et godkendt køreteknisk anlæg.
