The Coca-Cola Company kunne ikke hindre registrering af mærket  

 »Coca-Line« for støvler, sko og tøfler.
Udtalt, at varemærket  

 Coca-Cola nyder beskyttelse efter varermærkelovens § 6, stk. 2 a, men at  

 mærkerne ikke ligner hinanden tilstrækkeligt meget til at anvende reglen, når  

 Coca-Cola mærkets karakteristiske skrivemåde ikke benyttes.
John Fabian, Lundely 11, 2900 Hellerup.
Adr.
Advokat Svend Marker, Badstuestræde 18, 1209 København K.
30. april 1982 A 81 448 Direktoratet har i dag skrevet således til firmaet Chas.
Hude, København:
»I medfør af bestemmelsen i varemærkelovens § 20 har De på vegne The  

 Coca-Cola Company, a corporation of the State of Delaware, U.S.A., med  

 skrivelse af 9. oktober 1981 nedlagt indsigelse mod registrering af det af  

 John Fabian, Hellerup under J.A. 1981 nr. 448 anmeldte varemærke, bestående  

 af betegnelsen »Coca-Line«.
Anmeldelsen omfatter klasse 25:  

 støvler, sko og tøfler.
Til støtte for indsigelsen er det gjort gældende, at betegnelsen  

 »Coca-Line« bør nægtes registreret af hensyn til varemærket  

 »Coca-Cola«, der er registreret under nr. 953-1945 for klasse 32:  

 styrkende alkoholfri drikke samt saft til fabrikation af sådanne drikke og  

 under nr. 1171-1971 for klasse 32: sorbets (drikke) og præparater til  

 fremstilling heraf.
Det gøres endvidere gældende, at det indarbejdede  

 varemærke »Coke« også bør være til hinder for registrering af  

 mærket »Coca-Line« i medfør af samme lovbestemmelse.
Det anføres,  

 at der ikke kan herske tvivl om, at varemærkerne »Coca-Cola« og  

 »Coke« umiddelbart falder ind under bestemmelsen i varemærkelovens  

 § 6 stk. 2 a.
Med hensyn til mærkeligheden mellem mærket  

 »Coca-Line« og mærket »Coca-Cola« er den særprægede  

 bestanddel i begge mærker »Coca« medens »Cola« og  

 »Line« i den almindelige opfattelse er vareartsbetegnelser, idet  

 der findes en række Cola-mærker og ordet »Line« simplethen betyder  

 »linie«, således at der under mærket findes en linie af fodtøj.
Da  

 der er identitet mellem de to varemærkers særprægede bestanddel, kan en  

 forskel i den ikke særprægede bestanddel ikke være tilstrækkelig til, at  

 mærkerne kan accepteres side om side.
For såvidt angår mærket  

 »Coke« overfor »Coca-Line« er der særlig auditiv risiko  

 for forveksling.
Anmeldelsen påstås derfor afslået i medfør af bestemmelsen i  

 varemærkelovens § 14 stk. 1 nr. 6 og 7, jfr. § 6 stk. 2 a.
 Da anmelderne ikke trods opfordring dertil, har afgivet nogen udtalelse i  

 sagen, er denne nu optaget til afgørelse på det foreliggende grundlag.
Der kan ikke gives Dem medhold i, at det indarbejdede mærke,  

 »Coke«, der også er registreret under nr. 726-1946 for visse varer  

 i klasse 32 er forveksleligt med betegnelsen »Coca-Line«.  

 Indsigelsen støttet på dette mærke kan derfor ikke tages til følge.
Der må  

 gives Dem medhold i, at »Coca-Cola« er så velkendt, at det bør nyde  

 beskyttelse i medfør af varemærkelovens §6 stk. 2 a.
Det kan derimod ikke  

 antages, at ordet »Coca-Line«, når det ikke er udført i den for  

 Coca-Cola-mærket karakteristiske skrivemåde, ligner disse mærker så meget, at  

 der er risiko for, at forbrugerne vil opfatte »Coca-Line« fodtøj,  

 som hidrørende fra indsigerne.
Mærket »Coca-Line« kan derfor ikke  

 anses for et lignende mærke, som kræves i varemærkelovens § 6 stk. 2 a.  

 Inisgelsen kan derfor ikke tages til følge.
Mærket vil blive registreret.' P.D.V.
registrator Ved Sø- og Handelsrettens dom af 10.april 1990 (H 131/1987) er ansøger  

 blevet dømt til at slette mærket.
Sagen anket til Højesteret.
