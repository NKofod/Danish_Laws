Nr LSF 200 Forslag til Lov om kød (kødloven) Fremsat af landbrugministeren (Tørnæs) den 22. januar 1992 Vedtaget ved tredjebehandling den 30. april 1992 Lov nr. 343 af 14/05/1992 Kapitel 1 Lovens område § 1. Loven omfatter 1) produktion af slagtedyr, 2) slagtning, 3) opskæring, udbening og anden mekanisk behandling af kød og  

 slagteaffald, 4) tilvirkning af kødvarer, 5) engrosoplagring og engrosforhandling af kød, kødvarer og slagteaffald, 6) udførsel af kød, kødvarer og slagteaffald, 7) indførsel af kød, kødvarer og slagteaffald og 8) undersøgelse og bedømmelse af dyr før slagtning og af slagtekroppe, kød  

 og slagteaffald samt kødvarer.
 Stk. 2. For detailforhandling af kød, slagteaffald og kødvarer,  

 for opskæring, udbening og anden mekanisk behandling af kød og slagteaffald  

 og for tilvirkning af kødvarer i detailforhandlingsleddet beregnet til  

 direkte salg til forbruger, herunder til kantiner, hospitaler, skoler,  

 restauranter og lign., gælder reglerne i levnedsmiddelloven.
 Stk. 3. Loven vedrører, når intet andet er angivet, kun kød,  

 kødvarer og slagteaffald, der er bestemt til menneskeføde.
Kapitel 2 Producenter af slagtedyr § 2. Landbrugsministeren kan fastsætte regler om undersøgelse i  

 besætninger af slagtedyr med henblik på at sikre og forbedre den hygiejniske  

 og sundhedsmæssige kvalitet af kød, kødvarer og slagteaffald.
Der kan  

 herunder fastsættes regler om indsamling og indberetning af data til  

 belysning af besætningers sundhedsmæssige tilstand, om mærkning af dyr og om  

 udtagning af prøver fra dyr og produkter fra disse til undersøgelse for  

 sygdomme eller sygelige forandringer.
Stk. 2. Dyr, der afhændes til slagtning, må ikke lide af nogen  

 sygdom eller indeholde rester af medicin eller andre stoffer, der kan  

 indebære en risiko for menneskers sundhed ved forbrug af kød og andre  

 produkter fra dyrene.
Landbrugsministeren kan fastsætte regler herom.
 § 3. På ejendomme, hvor dyrehold er tilladt, kan ejendommens ejer  

 eller bruger uanset § 5, stk. 1, foretage slagtning og efterfølgende  

 slagtemæssig behandling af egne dyr til forbrug i egen husholdning. § 2, stk.  

 2, finder tilsvarende anvendelse.
 Stk. 2. Landbrugsministeren kan fastsætte regler om undtagelser  

 fra stk. 1 og om producenters slagtning af dyr og vilkår for producenters  

 slagtning og salg fra egen virksomhed direkte til forbruger til anvendelse i  

 dennes private husholdning.
§ 4. Nødslagtning af syge eller tilskadekomne dyr kan foretages på  

 stedet, når det er nødvendigt af dyreværnsmæssige grunde.
Landbrugsministeren  

 kan fastsætte regler herom.
Kapitel 3 Virksomheder § 5. Slagtning, opskæring m.v., tilvirkning og udførsel, jf. § 1,  

 stk. 1, nr. 2-6, må kun finde sted på virksomheder, der af  

 landbrugsministeren er autoriseret til eksport eller godkendt til salg på  

 hjemmemarkedet, jf. dog §§ 3 og 4.
 Stk. 2. Landbrugsministeren fastsætter regler om autorisation og  

 godkendelse, herunder om de vilkår, som virksomhederne skal opfylde.
 Stk. 3. Autorisationen eller godkendelsen kan tilbagekaldes, hvis  

 virksomheden ikke opfylder de stillede vilkår eller forudsætningerne for  

 autorisationen ændres væsentligt.
 § 6. På de i § 5 nævnte virksomheder skal dyrene før og efter  

 slagtningen samt kød, kødvarer og slagteaffald underkastes veterinærkontrol.
 § 7. Landbrugsministeren kan uanset bestemmelser i anden  

 lovgivning om autorisation, godkendelse eller tilladelse meddele de  

 virksomheder, der fremstiller de i § 1, stk. 1, nr. 4, nævnte produkter,  

 tilladelse til som led i en produktion af spisefærdige retter eller færdige  

 komponenter hertil at fremstille andre varer end kødvarer, herunder fiske- og  

 grønsagsretter.
 § 8. Den, der ønsker at indføre kød, slagteaffald eller kødvarer,  

 skal anmelde virksomheden til registrering hos landbrugsministeren.  

 Landbrugsministeren kan fastsætte regler herom.
 Stk. 2. Landbrugsministeren kan fastsætte regler om indførsel af  

 de af loven omfattede produkter til personlig brug.
 § 9. Landbrugsministeren kan fastsætte regler om hygiejne i samt  

 indretning og drift af virksomheder, der er omfattet af loven, herunder om  

 indretning og drift af laboratorier, om anvendelse af rengørings- og  

 desinfektionsmidler m.m. og om kontrol med personalets helbred og hygiejne.  

 Der kan herunder fastsættes regler om regelmæssige helbredsundersøgelser.
 § 10. Landbrugsministeren kan fastsætte regler om engrostransport  

 af kød m.m., herunder om transportmidlers indretning og renholdelse.
 § 11. Landbrugsministeren kan fastsætte regler om, at de af loven  

 omfattede virksomheder for egen regning skal gennemføre en egenkontrol,  

 herunder foretage nærmere fastsatte analyser og undersøgelser af kød,  

 kødvarer og slagteaffald på et godkendt laboratorium og fremsende  

 analyseresultaterne til tilsynsmyndigheden.
Kapitel 4 Forhandling og krav til produkterne § 12. Landbrugsministeren kan af hensyn til hygiejne, sundhed,  

 ernæring, kvalitet og kontrol fastsætte regler om kød, kødvarer og  

 slagteaffald, herunder om sammensætning, varebetegnelser, mærkning,  

 deklaration, emballering og transport.
 Stk. 2. Som led i kontrollen kan der påbydes gennemført  

 laboratorieundersøgelser m.m.
§ 13. Kød, kødvarer og slagteaffald, der ikke af  

 veterinærkontrollen kan godkendes til menneskeføde eller til anden  

 anvendelse, skal kasseres.
Landbrugsministeren fastsætter regler herom.
§ 14. Landbrugsministeren kan af hensyn til menneskers og dyrs  

 sundhed forbyde indførsel og udførsel af kød, kødvarer og slagteaffald.  

 Landbrugsministeren kan fastsætte regler herom.
Landbrugsministeren kan  

 endvidere fastsætte regler om fremgangsmåden ved indførsel og udførsel af kød  

 m.m.
 § 15. Landbrugsministeren kan fastsætte sådanne regler, som efter  

 landbrugsministerens skøn kan antages at gavne udførslen af kød, kødvarer og  

 slagteaffald, herunder regler om kvaliteten af varer, der udføres her fra  

 landet.
 § 16. Kød, kødvarer og slagteaffald må ikke tilvirkes, udbydes til  

 salg eller overdrages, hvis varen ved anvendelse på sædvanlig måde må antages  

 at kunne overføre eller fremkalde sygdom eller at kunne medføre forgiftning,  

 eller hvis varen på grund af sygelig forandring, fordærvethed, forurening,  

 fejlagtig tilberedning eller af anden årsag må anses for uegnet til  

 menneskeføde.
 § 17. Kød, kødvarer og slagteaffald må ikke tilvirkes, udbydes til  

 salg eller overdrages under omstændigheder, der er egnede til at vildlede  

 køberen eller modtageren med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
Kapitel 5 Myndigheder, tilsyn m.m.
§ 18. Landbrugsministeren kan varetage administrationen af  

 levnedsmiddellovens regler om autorisation af og kontrol med indretning og  

 drift af virksomheder, som skal autoriseres efter loven, og som tilvirker  

 eller engrosforhandler levnedsmidler, hvortil der kræves autorisation eller  

 godkendelse efter levnedsmiddelloven.
Landbrugsministeren kan fastsætte  

 nærmere regler herom.
 § 19. Landbrugsministeren kan fastsætte regler om tilsyn og  

 kontrol med, at loven eller de i medfør af loven fastsatte regler overholdes.
Stk. 2. Landbrugsministeren kan meddele de påbud og forbud, der  

 anses for nødvendige for at sikre overholdelse af loven og regler fastsat med  

 hjemmel i loven.
Det kan herunder bestemmes, at varer, der ikke opfylder de  

 krav, som er fastsat i loven eller i regler med hjemmel i loven, skal  

 beslaglægges eller tilintetgøres.
 § 20. Landbrugsministeren kan fastsætte regler om  

 veterinærkontrollen og dennes udførelse, herunder om undersøgelse og  

 bedømmelse af det ved slagtningen fremkomne kød m.m.
 § 21. Tilsynsmyndigheden og personer, som er særligt bemyndiget  

 hertil, har til enhver tid mod behørig legitimation uden retskendelse adgang  

 til offentlige og private ejendomme, lokaliteter, transportmidler,  

 forretningsbøger og papirer m.v. for at tilvejebringe oplysninger til brug  

 for beslutninger i henhold til loven eller regler fastsat med hjemmel heri.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 regler herom.
 § 22. Producenter af slagtedyr og de af loven omfattede  

 virksomheder skal efter anmodning fra de tilsynsførende myndigheder give alle  

 oplysninger, herunder om økonomiske og regnskabsmæssige forhold, som har  

 betydning for tilsynet, samt vederlagsfrit yde tilsynsmyndigheden fornøden  

 bistand ved tilsyn og prøveudtagning.
 Stk. 2. Tilsynsmyndigheden kan som led i kontrollen vederlagsfrit  

 udtage eller foranledige udtaget prøver af råvarer, halvfabrikata,  

 færdigvarer, emballage, tilsætningsstoffer, bekæmpelsesmidler samt  

 rengørings- og desinfektionsmidler.
 § 23. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
§ 24. De af loven omfattede producenter og virksomheder afholder  

 udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren kan fastsætte regler  

 om betaling af afgifter til dækning af udgifterne ved kontrol m.v. i henhold  

 til loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder autorisationer,  

 registreringer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
 § 25. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugsministeren fastsætte regler  

 om andre offentlige myndigheders eller institutioners medvirken ved  

 varetagelse af opgaver efter loven.
Landbrugsministeren kan fastsætte regler  

 herfor.
Landbrugsministeren kan fastsætte regler om adgangen til at klage  

 over disse myndigheders afgørelser, herunder om at afgørelserne ikke kan  

 indbringes for anden administrativ myndighed.
 Stk. 3. Landbrugsministeren kan fastsætte regler om private  

 institutioners medvirken ved varetagelse af opgaver efter loven eller efter  

 regler fastsat i medfør af loven og om klage over disse institutioners  

 afgørelser.
§ 26. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
Kapitel 6 Straffebestemmelser § 27. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 16 og § 17, 2) uden autorisation, godkendelse, tilladelse eller registrering udøver  

 virksomhed som omhandlet i § 5, stk. 1, § 7 og § 8, 3) tilsidesætter vilkår fastsat efter § 5, stk. 2, § 7 og § 8, 4) undlader at afgive oplysninger efter § 22, stk. 1, 5) undlader at yde tilsynet bistand efter § 22, stk. 1, 6) undlader at give tilsynet adgang til virksomheden efter § 21, stk. 1,  

 eller 7) undlader at efterkomme påbud eller forbud efter § 19, stk. 2.
Stk. 2. Straffen kan stige til hæfte eller fængsel i indtil 1 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes med hjemmel i denne lov, kan der  

 fastsættes straf af bøde for overtrædelse af forskrifterne.
Det kan endvidere  

 fastsættes, at straffen kan stige til hæfte eller fængsel i indtil 1 år under  

 tilsvarende betingelser som anført i stk. 2.
Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
Stk. 5. Sagerne behandles som politisager.
Reglerne i  

 retsplejelovens kapitel 73 kan anvendes i samme omfang som i  

 statsadvokatsager.
Kapitel 7 Ikrafttræden m.v.
 § 28. Loven træder i kraft den 1. juli 1992.
Stk. 2. Samtidig ophæves - lov nr. 328 af 4. juni 1986 om kød m.m., - lov om slagtning, forhandling, udførsel og indførsel af fjerkræ m.v.,  

 jf. lovbekendtgørelse nr. 31 af 15. januar 1988, og - lov om slagtning, forhandling, udførsel og indførsel af kaniner, jf.  

 lovbekendtgørelse nr. 27 af 5. januar 1989.
 Stk. 3. § 30, stk. 1, i lov nr. 328 af 4. juni 1986 om kød m.m. og  

 § 6, stk. 1 og 2, i lov om slagtning, forhandling, udførsel og indførsel af  

 fjerkræ, jf. lovbekendtgørelse nr. 31 af 15. januar 1988, forbliver dog  

 fortsat i kraft, indtil de ved bekendtgørelse ophæves af landbrugsministeren.
§ 29. Regler, der er udstedt i medfør af de i § 28, stk. 2, nævnte  

 love, forbliver i kraft, indtil de afløses af bestemmelser fastsat i henhold  

 til denne lov.
Overtrædelse af regler, der forbliver i kraft, straffes med  

 bøde. § 27, stk. 3-5, finder tilsvarende anvendelse.
 § 30. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Oprindeligt fremsat forslag Kapitel 1 Lovens område § 1. Loven omfatter 1) produktion af slagtedyr, 2) slagtning, 3) opskæring, udbening og anden mekanisk behandling af kød og  

 slagteaffald, 4) tilvirkning af kødvarer, 5) engrosoplagring og engrosforhandling af kød, kødvarer og slagteaffald, 6) udførsel af kød, kødvarer og slagteaffald, 7) indførsel af kød, kødvarer og slagteaffald og 8) undersøgelse og bedømmelse af dyr før slagtning og af slagtekroppe, kød  

 og slagteaffald samt kødvarer.
 Stk. 2. For detailforhandling af kød, slagteaffald og kødvarer,  

 for opskæring, udbening og anden mekanisk behandling af kød og slagteaffald  

 og for tilvirkning af kødvarer i detailforhandlingsleddet, beregnet til  

 direkte salg til forbruger, herunder til kantiner, hospitaler, skoler,  

 restauranter o.l., gælder reglerne i levnedsmiddelloven.
 Stk. 3. Loven vedrører, når intet andet er angivet, kun kød,  

 kødvarer og slagteaffald, der er bestemt til menneskeføde.
Kapitel 2 Producenter af slagtedyr § 2. Landbrugsministeren kan fastsætte regler om undersøgelse i  

 besætninger af slagtedyr med henblik på at sikre og forbedre den hygiejniske  

 og sundhedsmæssige kvalitet af kød, kødvarer og slagteaffald.
Der kan  

 herunder fastsættes regler om indsamling og indberetning af data til  

 belysning af besætningers sundhedsmæssige tilstand, om mærkning af dyr og om  

 udtagning af prøver fra dyr og produkter fra disse til undersøgelse for  

 sygdomme eller sygelige forandringer.
Stk. 2. Dyr, der afhændes til slagtning, må ikke lide af nogen  

 sygdom eller indeholde rester af medicin eller andre stoffer, der kan  

 indebære en risiko for menneskers sundhed ved forbrug af kød og andre  

 produkter fra dyrene.
Landbrugsministeren kan fastsætte regler herom.
 § 3. På ejendomme, hvor dyrehold er tilladt, kan ejendommens ejer  

 eller bruger uanset § 5, stk. 1, foretage slagtning og efterfølgende  

 slagtemæssig behandling af egne dyr til forbrug i egen husholdning. § 2, stk.  

 2, finder tilsvarende anvendelse.
 Stk. 2. Landbrugsministeren kan fastsætte regler om undtagelser  

 fra stk. 1, og om producenters slagtning af dyr og vilkår for producenters  

 slagtning og salg fra egen virksomhed direkte til forbruger til anvendelse i  

 dennes private husholdning.
§ 4. Nødslagtning af syge eller tilskadekomne dyr kan foretages på  

 stedet, når det er nødvendigt af dyreværnsmæssige grunde.
Landbrugsministeren  

 kan fastsætte regler herom.
Kapitel 3 Virksomheder § 5. Slagtning, opskæring m.v., tilvirkning og udførsel, jf. § 1,  

 stk. 1, nr. 2-6, må kun finde sted på virksomheder, der af  

 landbrugsministeren er autoriseret til eksport eller godkendt til salg på  

 hjemmemarkedet, jf. dog §§ 3, 4.
 Stk. 2. Landbrugsministeren fastsætter regler om autorisation og  

 godkendelse, herunder om de vilkår, som virksomhederne skal opfylde.
 Stk. 3. Autorisationen eller godkendelsen kan tilbagekaldes, hvis  

 virksomheden ikke opfylder de stillede vilkår, eller forudsætningerne for  

 autorisationen ændres væsentligt.
 § 6. På de i § 5 nævnte virksomheder skal dyrene før og efter  

 slagtningen samt kød, kødvarer og slagteaffald underkastes veterinærkontrol.
 § 7. Landbrugsministeren kan uanset bestemmelser i anden  

 lovgivning om autorisation, godkendelse eller tilladelse meddele de  

 virksomheder, der fremstiller de i § 1, stk. 1, nr. 4, nævnte produkter  

 tilladelse til som led i en produktion af spisefærdige retter eller færdige  

 komponenter hertil at fremstille andre varer end kødvarer, herunder fiske- og  

 grønsagsretter.
 § 8. Den, der ønsker at indføre kød, slagteaffald eller kødvarer,  

 skal anmelde virksomheden til registrering hos landbrugsministeren.  

 Landbrugsministeren kan fastsætte regler herom.
 Stk. 2. Landbrugsministeren kan fastsætte regler om indførsel af  

 de af loven omfattede produkter til personlig brug.
 § 9. Landbrugsministeren kan fastsætte regler om hygiejne i samt  

 indretning og drift af virksomheder, der er omfattet af loven, herunder om  

 indretning og drift af laboratorier, om anvendelse af rengørings- og  

 desinfektionsmidler m.m., og om kontrol med personalets helbred og hygiejne.  

 Der kan herunder fastsættes regler om regelmæssige helbredsundersøgelser.
 § 10. Landbrugsministeren kan fastsætte regler om engrostransport  

 af kød m.m., herunder om transportmidlers indretning og renholdelse.
 § 11. Landbrugsministeren kan fastsætte regler om, at de af loven  

 omfattede virksomheder for egen regning skal gennemføre en egenkontrol,  

 herunder foretage nærmere fastsatte analyser og undersøgelser af kød,  

 kødvarer og slagteaffald på et godkendt laboratorium og fremsende  

 analyseresultaterne til tilsynsmyndigheden.
Kapitel 4 Forhandling og krav til produkterne § 12. Landbrugsministeren kan af hensyn til hygiejne, sundhed,  

 ernæring, kvalitet og kontrol fastsætte regler om kød, kødvarer og  

 slagteaffald, herunder om sammensætning, varebetegnelser, mærkning,  

 deklaration, emballering og transport.
 Stk. 2. Som led i kontrollen kan der påbydes gennemført  

 laboratorieundersøgelser m.m.
§ 13. Kød, kødvarer og slagteaffald, der ikke af  

 veterinærkontrollen kan godkendes til menneskeføde eller til anden  

 anvendelse, skal kasseres.
Landbrugsministeren fastsætter regler herom.
§ 14. Landbrugsministeren kan af hensyn til menneskers og dyrs  

 sundhed forbyde indførsel og udførsel af kød, kødvarer og slagteaffald.  

 Landbrugsministeren kan fastsætte regler herom.
Landbrugsministeren kan  

 endvidere fastsætte regler om fremgangsmåden ved indførsel og udførsel af kød  

 m.m.
 § 15. Landbrugsministeren kan fastsætte sådanne regler, som efter  

 landbrugsministerens skøn kan antages at gavne udførslen af kød, kødvarer og  

 slagteaffald, herunder regler om kvaliteten af varer, der udføres her fra  

 landet.
 § 16. Kød, kødvarer og slagteaffald må ikke tilvirkes, udbydes til  

 salg eller overdrages, hvis varen ved anvendelse på sædvanlig måde må antages  

 at kunne overføre eller fremkalde sygdom eller at kunne medføre forgiftning,  

 eller hvis varen på grund af sygelig forandring, fordærvethed, forurening,  

 fejlagtig tilberedning eller af anden årsag må anses for uegnet til  

 menneskeføde.
 § 17. Kød, kødvarer og slagteaffald må ikke tilvirkes, udbydes til  

 salg eller overdrages under omstændigheder, der er egnede til at vildlede  

 køberen eller modtageren med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
Kapitel 5 Myndigheder, tilsyn m.m.
§ 18. Landbrugsministeren kan varetage administrationen af  

 levnedsmiddellovens regler om autorisation af og kontrol med indretning og  

 drift af virksomheder, som skal autoriseres efter loven, og som tilvirker  

 eller engrosforhandler levnedsmidler, hvortil der kræves autorisation eller  

 godkendelse efter levnedsmiddelloven.
Landbrugsministeren kan fastsætte  

 nærmere regler herom.
 § 19. Landbrugsministeren kan fastsætte regler om tilsyn og  

 kontrol med, at loven eller de i medfør af loven fastsatte regler overholdes.
Stk. 2. Landbrugsministeren kan meddele de påbud og forbud, der  

 anses for nødvendige for at sikre overholdelse af loven og regler fastsat med  

 hjemmel i loven.
Det kan herunder bestemmes, at varer, der ikke opfylder de  

 krav, som er fastsat i loven eller i regler med hjemmel i loven, skal  

 beslaglægges eller tilintetgøres.
 § 20. Landbrugsministeren kan fastsætte regler om  

 veterinærkontrollen og dennes udførelse, herunder om undersøgelse og  

 bedømmelse af det ved slagtningen fremkomne kød m.m.
 § 21. Tilsynsmyndigheden og personer, som er særligt bemyndiget  

 hertil, har til enhver tid mod behørig legitimation uden retskendelse adgang  

 til offentlige og private ejendomme, lokaliteter, transportmidler,  

 forretningsbøger og papirer m.v. for at tilvejebringe oplysninger til brug  

 for beslutninger i henhold til loven eller regler fastsat med hjemmel heri.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 regler herom.
 § 22. Producenter af slagtedyr og de af loven omfattede  

 virksomheder skal efter anmodning fra de tilsynsførende myndigheder give alle  

 oplysninger, herunder om økonomiske og regnskabsmæssige forhold, som har  

 betydning for tilsynet, samt vederlagsfrit yde tilsynsmyndigheden fornøden  

 bistand ved tilsyn og prøveudtagning.
 Stk. 2. Tilsynsmyndigheden kan som led i kontrollen vederlagsfrit  

 udtage eller foranledige udtaget prøver af råvarer, halvfabrikata,  

 færdigværer, emballage, tilsætningsstoffer, bekæmpelsesmidler samt  

 rengørings- og desinfektionsmidler.
 § 23. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1, omfattede oplysninger.
§ 24. De af loven omfattede producenter og virksomheder afholder  

 udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren kan fastsætte regler  

 om betaling af afgifter til dækning af udgifterne ved kontrol m.v. i henhold  

 til loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder autorisationer,  

 registreringer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
 § 25. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugsministeren fastsætte regler  

 om andre offentlige myndigheders eller institutioners medvirken ved  

 varetagelse af opgaver efter loven.
Landbrugsministeren kan fastsætte regler  

 herfor.
Landbrugsministeren kan fastsætte regler om adgangen til at klage  

 over disse myndigheders afgørelser, herunder om at afgørelserne ikke kan  

 indbringes for anden administrativ myndighed.
 Stk. 3. Landbrugsministeren kan fastsætte regler om private  

 institutioners medvirken ved varetagelse af opgaver efter loven eller efter  

 regler fastsat i medfør af loven og om klage over disse institutioners  

 afgørelser.
§ 26. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
Kapitel 8 Straffebestemmelser § 27. Medmindre højere straf er forskyldt efter den øvrige  

 lovgivning, straffes med bøde den, der:
1) overtræder § 16 og § 17, 2) uden autorisation, godkendelse, tilladelse eller registrering udøver  

 virksomhed som omhandlet i § 5, stk. 1, § 7 og § 8, 3) tilsidesætter vilkår fastsat efter § 5, stk. 2, § 7 og § 8, 4) undlader at afgive oplysninger efter § 22, stk. 1, 5) undlader at yde tilsynet bistand efter § 22, stk. 1, 6) undlader at give tilsynet adgang til virksomheden efter § 21, stk. 1, 7) undlader at efterkomme påbud eller forbud efter § 19, stk. 2.
Stk. 2. Straffen kan stige til hæfte eller fængsel i indtil 1 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes med hjemmel i denne lov, kan der  

 fastsættes straf af bøde for overtrædelse af forskrifterne.
Det kan endvidere  

 fastsættes, at straffen kan stige til hæfte eller fængsel i indtil 1 år under  

 tilsvarende betingelser som anført i stk. 2.
Stk. 4. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
Stk. 5. Sagerne behandles som politisager.
Reglerne i  

 retsplejelovens kap. 73 kan anvendes i samme omfang som i statsadvokatsager.
Kapitel 9 Ikrafttræden m.v.
 § 28. Loven træder i kraft den 1. juli 1992.
Stk. 2. Samtidig ophæves - lov nr. 328 af 4. juni 1986 om kød m.m., - lov om slagtning, forhandling, udførsel og indførsel af fjerkræ m.v.,  

 jf. lovbekendtgørelse nr. 31 af 15. januar 1988 og - lov om slagtning, forhandling, udførsel og indførsel af kaniner, jf.  

 lovbekendtgørelse 27 af 5. januar 1989.
 Stk. 3. § 30, stk. 1, i lov nr. 328 af 4. juni 1986 om kød m.m. og  

 § 6, stk. 1 og 2, i lov om slagtning, forhandling, udførsel og indførsel af  

 fjerkræ, jf. lovbekendtgørelse nr. 31 af 15. januar 1988, forbliver dog  

 fortsat i kraft, indtil de ved bekendtgørelse ophæves af landbrugsministeren.
§ 29. Regler, der er udstedt i medfør af de i § 28, stk. 2, nævnte  

 love, forbliver i kraft, indtil de afløses af bestemmelser, fastsat i henhold  

 til denne lov.
Overtrædelse af regler, der forbliver i kraft, straffes med  

 bøde. § 27, stk. 3-5, finder tilsvarende anvendelse.
 § 30. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Almindelige bemærkninger Nærværende lovforslag er en opfølgning af Administrations- og  

 Personaledepartementets betænkning om »Modernisering af  

 levnedsmiddelkontrollen i Danmark«, (betænkning nr. 1217 af marts 1991).
 I betænkningen foreslås som led i en forenkling Landbrugsministeriets  

 gældende love på kødområdet sammenskrevet til een lov.
 Det drejer sig om følgende love:
 Lov nr. 328 af 4. juni 1986 om kød m.m.
Lov om slagtning, forhandling, indførsel og udførsel af fjerkræ m.v., jf.  

 lovbekendtgørelse nr. 31 af 15. januar 1986 og Lov om slagtning, forhandling, udførsel og indførsel af kaniner, jf.  

 lovbekendtgørelse nr. 27 af 5. januar 1989.
 I lovforslaget er herudover for at opnå en bedre lovsystematik medtaget de  

 bestemmelser i lovbekendtgørelse nr. 61 af 2. februar 1988 om indførsel og  

 udførsel af levende dyr m.v., der omhandler de af lovforslaget omfattede  

 produkter.
Med lovforslaget tilsigtes udover en forenkling og modernisering at skabe  

 grundlag for implementering af EF-direktiver på området.
De gældende  

 direktiver er som led i gennemførelsen af Det Indre Marked ændret på  

 væsentlige punkter, bl.a. ophører senest 1. januar 1996 principielt  

 sondringen mellem eksportautoriserede og hjemmemarkedsgodkendte virksomheder.  

 Ligestillingen mellem eksportautoriserede og hjemmemarkedsgodkendte  

 virksomheder gennemføres succesivt i perioden fra 1. januar 1993 til den 1.  

 januar 1996. Til virksomheder med en begrænset produktion vil der dog blive  

 stillet lempeligere krav til indretning m.v.
I Administrations- og Personaledepartementets betænkning nr. 1217 foreslås  

 gennemført en obligatorisk egenkontrol på hele levnedsmiddelområdet.
I  

 EF-direktiver, der vedrører produkter omfattet af lovforslaget, er der krav  

 om henholdsvis egenkontrol og om offentligt tilsyn med virksomhedernes  

 egenkontrol, jf. direktiv om veterinærkontrol i samhandelen i Fællesskabet  

 med henblik på gennemførelse af det indre marked (89/662/EØF), og direktiv om  

 offentlig kontrol med levnedsmidler (89/397/EØF) og direktiv 64/433/EØF om  

 sundhedsmæssige problemer vedrørende handel med fersk kød inden for  

 Fællesskabet.
Lovforslaget indeholder de bestemmelser, som er nødvendige for  

 at opfylde betænkningens anbefalinger og de relevante direktivbestemmelser.
 Forslaget er udformet som en ramme- og bemyndigelseslov, som åbner  

 mulighed for at videreføre/udstede bekendtgørelser på området.
 Veterinærdirektoratet forudsættes som central styrelse at forestå de  

 administrative opgaver efter lovforslaget.
 Lovforslaget medfører ikke øgede udgifter for det offentlige.
 Følgende interesseorganisationer er hørt over lovforslaget:
Kommunernes Landsforening Landbrugsraadet Danske Husmandsforeninger De danske Landboforeninger Tolvmandsforeningerne Forbrugerrådet Den danske Dyrlægeforening Industrirådet Dybfrostrådet Brancheforeningen for danske Frysehuse Danske Slagtemestres Landsforening Kødbranchens Fællesråd Kødindustriens Fabrikantforening Org.
Danske Slagterier Oxexport Holding Privatslagteriernes organisation Royal Dane-Quality A/S Det danske Fjerkræråd Fællesudvalget til Kaninavlens fremme Landsforeningen af danske hjorteavlere Danmarks Gedeavlerforening Dansk Arbejdsgiverforening Landsorganisationen i Danmark, LO Funktionærernes og Tjenestemændenes Fællesråd, FTF Akademikernes Centralorganisation, AC Slagteriernes Arbejdsgiverforeninger Bemærkninger til lovforslagets enkelte bestemmelser Til § 1 Bestemmelsen svarer til gældende kødlovs § 1. Dog er opregningen i stk. 1  

 udvidet med »produktion af slagtedyr«.
Hensigten med udvidelsen er  

 især, at landbrugsministeren skal kunne fastsætte bestemmelser om  

 undersøgelse i besætninger af slagtedyr, jf. herved forslagets § 2.
Loven omfatter tilvirkning m.v. af kød, kødvarer og slagteaffald af alle  

 dyrearter, herunder både opdrættede og vildtlevende, bortset fra fisk, der  

 reguleres af Fiskeriministeriets lovgivning.
Det vil sige, at fisk, krebs- og  

 bløddyr samt bestanddele heraf og produkter, der består af fisk, krebs- eller  

 bløddyr samt bestanddele heraf, falder uden for lovforslaget.
Den gældende kødlov omfatter kvæg, svin, får og geder samt hovdyr holdt  

 som husdyr.
Loven åbner endvidere mulighed for, at landbrugsministeren kan  

 fastsætte regler om vildt.
Denne bemyndigelse er udnyttet ved  

 Landbrugsministeriets bekendtgørelse nr. 645 af 2. oktober 1987 om slagtning  

 m.v. af hjortedyr og vildt.
 Når forslaget i modsætning til den gældende kødlov omfatter alle  

 dyrearter, bortset fra fisk, er baggrunden dels, at der som nævnt under de  

 almindelige bemærkninger er tale om en sammenskrivning af flere love, dels at  

 gældende EF-direktiver også omfatter kød af f.eks. bøfler og bisonokser.
 Forslaget åbner således mulighed for at foretage de nødvendige  

 reguleringer, uanset hvilken dyreart, der er tale om.
 Lovens hovedsigte er dog fortsat at regulere slagtning og anvendelse af  

 kød fra de i Danmark traditionelle dyrearter.
Til § 2 Bestemmelsen giver mulighed for, at der som led i den offentlige  

 veterinærkontrol kan fastsættes regler om levende syn af slagtedyr i  

 oprindelsesbesætningerne (ante-mortem kontrol), således at der kan  

 gennemføres en sammenhængende veterinærkontrol med slagtedyrene fra  

 oprindelsesbesætningerne til kødvirksomhederne (jord til bord kontrol). Ved  

 Veterinærdirektoratets bekendtgørelse nr. 140 af 5. marts 1991 om  

 fjerkrækontrol er ante-mortem kontrollen gennemført inden for fjerkræområdet.
 Som led i ante-mortem kontrollen indhentes oplysninger om besætningernes  

 sundhedsmæssige tilstand til brug for veterinærkontrollen på slagterierne.
Til § 3 Til stk. 1 Bestemmelsen svarer til gældende kødlovs § 3, stk. 2, 1. punktum.Ordene  

 »og efterfølgende slagtemæssig behandling« er indsat for at  

 tydeliggøre, at også den slagtemæssige behandling skal foretages på  

 ejendommen, hvilket er i overensstemmelse med bemærkningerne til den gældende  

 kødlov.
 Slagtning og slagtemæssig behandling kan fortsat kun foretages på en  

 ejendom, hvor dyrehold er tilladt, og kun af ejendommens ejer eller bruger  

 eller som hidtil med faglig assistance og kun til eget forbrug.
Bestemmelsen i gældende kødlovs § 3, stk. 2, 2. punktum, er ikke gentaget  

 i lovforslaget, men der tilsigtes ikke hermed nogen realitetsændring, og stk.  

 1 er udvidet med ordene »i egen husholdning«.
Hermed præciseres, at  

 slagtning til eget forbrug som hidtil ikke kan finde sted til brug for  

 private eller offentlige storkøkkener, restauranter, efterskoler o.lign.
Til stk. 2 Bestemmelsen svarer til fjerkrælovens § 2, stk. 1, 2. punktum, og  

 kaninlovens § 2, 2. punktum.
Bemyndigelsen tænkes anvendt til nærmere at afgrænse producenters salg ud  

 fra bl.a. hygiejniske hensyn.
Således vil bestemmelsen i gældende lov om, at  

 slagtet fjerkræ, der sælges af producenter direkte til forbruger, kun må  

 sælges i uåbnet stand, blive videreført.
Til § 4 Svarer til gældende kødlovs § 3, stk. 3.
Til § 5 Med bestemmelsen er den gældende kødlovs kapitel 2 om slagtning, kapitel  

 3 om opskæring m.m. af kød og slagteaffald, kapitel 4 om tilvirkning af  

 kødvarer, kapitel 5 om oplagring og engrosforhandling af kød, slagteaffald og  

 kødvarer og kapitel 6 om tilvirkning af dyrefoder samt den gældende fjerkræ-  

 og kaninlovs regler om autorisation af virksomheder sammenskrevet til een  

 paragraf.
For så vidt angår eksportautoriserede og hjemmemarkedsgodkendte  

 virksomheder er der alene tale om en redaktionel sammenskrivning uden  

 realitetsændringer.
For virksomheder, der importerer kød, kødvarer og  

 slagteaffald afløses det gældende autorisationskrav af en registreringspligt  

 efter nærmere af landbrugsministeren fastsatte regler, jf. herved  

 bemærkningerne til § 8.
Til § 6 Bestemmelsen svarer til gældende kødlovs § 6, stk. 1, fjerkrælovens § 5,  

 stk. 4, og kaninlovens § 3, stk. 2.
Til § 7 Bestemmelsen svarer til gældende kødlovs § 12 og agtes anvendt med  

 henblik på kødvirksomheders fremstilling af andre ingredienser end kød.  

 Bestemmelsen svarer til § 14, stk. 3, i Fiskeriministeriets lovbekendtgørelse  

 nr. 339 af 29. maj 1987 om kvalitetskontrol med fisk og fiskevarer.
Til § 8 I henhold til direktiv 89/662/EØF om veterinærkontrol i samhandelen i  

 Fællesskabet med henblik på gennemførelse af Det indre Marked skal  

 virksomheder, der modtager produkter fra andre medlemslande eller foretager  

 en fuldstændig opdeling af partier af sådanne produkter, registreres af den  

 kompetente myndighed.
 Bemyndigelsen skal anvendes til at fastsætte de bestemmelser, som er  

 nødvendige for at kunne gennemføre den i direktivet fastsatte  

 veterinærkontrol, f.eks. regler om, at virksomhederne skal føre register over  

 leverancer.
 Anmeldelsespligten træder i stedet for det i medfør af gældende kødlov  

 fastsatte krav om autorisation af sådanne virksomheder.
Til § 9 Bestemmelsen svarer til gældende kødlovs § 20, 1. punktum.
Bestemmelsen er udnyttet ved en række bekendtgørelser, herunder bl.a.  

 Landbrugsministeriets bekendtgørelse nr. 871 af 12. december 1986 om  

 indretning og drift af offentlige og private slagtehuse,  

 Landbrugsministeriets bekendtgørelse nr. 544 af 14. september 1988 om  

 udførsel af fersk kød, Veterinærdirektoratets bekendtgørelse nr. 500 af 29.  

 juni 1990 om udførsel af kødprodukter, samt Veterinærdirektoratets  

 bekendtgørelse nr. 59 af 30. januar 1991 om helbredskontrol.
Sidstnævnte  

 bekendtgørelse implementerer bestemmelser vedrørende helbredskontrol i  

 rådsdirektiv 64/433/EØF (ferskkøddirektivet), rådsdirektiv 77/99/EØF  

 (kødproduktdirektivet) og rådsdirektiv 71/118/EØF (fjerkrækøddirektivet).
Til § 10 Bestemmelsen svarer med enkelte ændringer til gældende kødlovs § 20, 2.  

 punktum.
Bestemmelsen gælder kun for transport i engros- og produktionsledet.
 Bestemmelsen er udnyttet ved Landbrugsministeriets bekendtgørelse nr. 359  

 af 28. juni 1979 om transport af kød m.m til forbrug her i landet samt om  

 indretning og renholdelse af transportmidler til sådan transport.
Til § 11 Bestemmelsen åbner mulighed for fastsættelse af regler om egenkontrol som  

 bl.a. forudsat i rådsdirektiv 89/662/EØF om veterinærkontrol i Fællesskabet  

 med henblik på gennemførelse af Det indre Marked samt rådsdirektiv 64/433/EØF  

 om sundhedsmæssige problemer vedrørende handelen med fersk kød inden for  

 Fællesskabet.
Landbrugsministeren bemyndiges efter bestemmelsen til at kunne pålægge  

 virksomhederne for egen regning at gennemføre en egenkontrol ved bl.a. at  

 foretage analyser og undersøgelser af kød samt afgive resultaterne til  

 tilsynsmyndigheden.
Indholdet af egenkontrolprogrammer vil blive fastlagt  

 efter forhandling med de relevante organisationer.
Indførelsen af egenkontrol vil, i det omfang den kan erstatte hidtidig  

 offentlig kontrol, medføre en reduktion af denne.
Det vil imidlertid påhvile  

 det offentlige at sikre, at egenkontrollen fungerer forsvarligt.
Den reelle reduktion, der ved gennemførelsen af egenkontrol opnås i den  

 offentlige kontrolindsats, forventes at kunne føre til en tilsvarende  

 reduktion i de offentlige kontroludgifter.
Reduktionen vil dog først slå  

 fuldt igennem efter den indledende implementering, idet de umiddelbare  

 ressourcebesparelser i et vist omfang vil modsvares af øgede udgifter til  

 godkendelse af egenkontrolprogrammer, videnopbygning, efteruddannelse etc.
Gennemførelsen af Det Indre Marked vil som udgangspunkt forudsætte, at  

 alle levnedsmiddelvirksomheder skal underkastes de kontrolsystemer, der  

 gælder for den intrakommunautære samhandel.
Dette vil - især på det animalske  

 område - stille øgede indretnings- og kontrolmæssige krav til de nuværende  

 hjemmemarkedsvirksomheder.
 De dermed forbundne udgiftsstigninger for virksomhederne vil blive søgt  

 mindsket gennem udgiftsreduktioner opnået ved en udvidet anvendelse af  

 egenkontrol, hvor EF-reglerne gør dette muligt.
Til § 12 Til stk. 1 Bestemmelsen svarer til gældende kødlovs § 27.
Den gældende bestemmelse har bl.a. dannet grundlag for  

 Landbrugsministeriets bekendtgørelse nr. 890 af 15. december 1987 om mærkning  

 af færdigpakket kød m.m.
Som led i en regelforenkling er denne bekendtgørelse  

 ophævet og erstattet dels af generelle mærkningsregler fastsat i medfør af  

 levnedsmiddelloven, dels af særlige mærkningsregler for kødområdet,  

 indarbejdet i gældende bekendtgørelser, bl.a. bekendtgørelse nr. 269 af 1.  

 maj 1991 om kød m.m. til hjemmemarkedet.
Bestemmelsen skal udgøre grundlaget  

 for bl.a. disse regler.
Den kan endvidere danne grundlag for gennemførelsen  

 af EF-regler, der vedtages som led i Fællesskabets kvalitetspolitik på lovens  

 område.
Til stk. 2 Bestemmelsen giver hjemmel til eksempelvis trikinkontrol, undersøgelse  

 for ochratoxin og undersøgelse for restkoncentrationer af uønskede stoffer i  

 kød i overensstemmelse med rådsdirektiv 86/469/EØF  

 (restkoncentrationsdirektivet).
Til § 13 Bestemmelsen svarer til gældende kødlovs § 6, stk. 2 og 3, § 6, i  

 fjerkræloven og § 4, stk. 2, i kaninloven.
Til § 14 Bestemmelsen åbner mulighed for at udstede forbud mod indførsel og  

 udførsel, såfremt der konstateres sundhedsmæssige eller zoosanitære forhold,  

 som kan indebære en risiko for mennesker eller dyr her i landet eller i  

 importlandet.
 Baggrunden for at indsætte bestemmelsen i nærværende lovforslag er et  

 ønske om at samle den veterinær-hygiejniske og zoosanitære regulering af  

 produkter omfattet af lovforslaget.
Til § 15 Bestemmelsen svarer til gældende kødlovs § 16, stk. 1.
Bestemmelsen er bl.a. udnyttet ved Landbrugsministeriets bekendtgørelse  

 nr. 231 af 13. april 1989 om veterinære kontrolforanstaltninger ved udførsel  

 af oksekød og kødprodukter heraf til visse lande.
Bestemmelsen indebærer  

 bl.a. mulighed for, at ministeren kan fastsætte krav til kød og kødvarers  

 kvalitet, sammensætning m.v., der er overensstemmende med modtagerlandets  

 ønsker.
Til § 16 Bestemmelsen svarer til gældende kødlovs § 21, stk. 1, nr. 1 og 3, samt  

 stk. 2, og gælder i overensstemmelse med lovens område i produktions- og  

 engrosleddet.
Tilsvarende bestemmelse findes i levnedsmiddellovens § 12 og i  

 § 3 i lovbekendtgørelse nr. 339 af 29. maj 1987 om kvalitetskontrol med fisk  

 og fiskevarer.
Det er hensigtsmæssigt at optage et tilsvarende forbud i  

 lovforslaget, der vil give landbrugsministeren en mulighed for at kunne  

 påtale en overtrædelse i produktions- og engrosleddet.
 En overtrædelse af bestemmelsen kan i medfør af lovforslagets § 27  

 straffes med bøde, hæfte eller fængsel indtil 1 år, hvilket svarer til  

 strafferammen i levnedsmiddelloven.
Til § 17 Bestemmelsen svarer til gældende kødlovs § 22 og gælder i  

 overensstemmelse med lovens område i produktions- og engrosleddet.
Bestemmelsen svarer i øvrigt til § 23, stk. 1, i levnedsmiddelloven og har  

 som denne til hensigt at sikre forbrugerne den videst mulige beskyttelse i  

 forhold til producenter og virksomheder, der pakker, forhandler, indfører og  

 udfører og andre i engros- og detailleddet.
Bestemmelsen angiver et princip,  

 der gælder og kan anvendes, også selv om der ikke er tale om færdigpakkede  

 levnedsmidler, der naturligt kan mærkes med de ønskede deklarationer.
 Ved bedømmelsen skal der særligt tages hensyn til den betegnelse, der  

 anvendes for varen, de oplysninger, der gives derom, de tegninger og  

 billeder, der er anbragt på varen, dens indpakning eller emballage eller på  

 reklame eller skilt vedrørende varen i annoncer, i reklametilbud og lignende.
I lighed med § 16 giver bestemmelsen landbrugsministeren mulighed for  

 direkte at kunne påtale en overtrædelse i produktions- og engrosleddet for så  

 vidt angår forhold egnet til at vildlede forbrugeren.
En overtrædelse af  

 bestemmelsen kan i medfør af lovforslagets § 27 straffes med bøde, hæfte  

 eller fængsel i indtil 1 år, hvilket svarer til strafferammen i  

 levnedsmiddelloven.
Til § 18 Veterinærdirektoratet har siden l973 sammen med lovgivningen om husdyr og  

 om virksomheder, der producerer animalske levnedsmidler (særlovgivningen),  

 administreret levnedsmiddellovens regler om autorisation af andre  

 levnedsmiddelvirksomheder.
Direktoratet har endvidere varetaget overtilsyn og  

 klagesagsbehandling vedrørende kommunalbestyrelsernes administration af  

 levnedsmiddellovens bestemmelser om detail- og engrosforhandling.
Sundhedsministeren har besluttet, at Levnedsmiddelstyrelsen fremover skal  

 varetage opgaverne efter levnedsmiddelloven.
Det er dog en forudsætning, at  

 ændringen så vidt muligt ikke medfører, at virksomheder, der på grund af  

 produkternes art er autoriseret eller skal autoriseres både efter  

 særlovgivningen og efter levnedsmiddelloven, underkastes autorisation og  

 kontrol af flere levnedsmiddelmyndigheder.
Som led i produktudviklingen og markedsføringen af nye produkter tilvirker  

 en række virksomheder i dag levnedsmidler omfattet af såvel  

 levnedsmiddelloven som særlovgivningen.
Denne udvikling må forventes at blive  

 forstærket i de kommende år.
 I medfør af den gældende kødlovs § 12, jf. lovforslagets § 7, kan  

 landbrugsministeren som led i produktion af spisefærdige retter eller  

 komponenter hertil give tilladelse til fremstilling af andre varer end kød og  

 kødvarer.
Det er hensigten på samme måde som foreslået i det samtidig fremsatte  

 forslag til lov om mælk, mælkeprodukter og margarine m.v. (Mælkeproduktloven)  

 herudover at etablere en ordning, hvorefter en virksomhed, hvis produktion i  

 det væsentlige er omfattet af denne lov, også kan autoriseres og kontrolleres  

 af landbrugsministeren (Veterinærdirektoratet) efter levnedsmiddellovens  

 regler, hvis virksomheden i tilknytning til eller som led i denne aktivitet  

 inddrager produktion af produkter, hvortil der kræves autorisation efter  

 levnedsmiddelloven, og hvis virksomhedens produktionsanlæg udgør en  

 geografisk afgrænset produktionsenhed.
Sådanne virksomheder kan dog anmode  

 om, at autorisation efter levnedsmiddelloven meddeles af  

 Levnedsmiddelstyrelsen.
For så vidt angår andre virksomheder, hvis aktiviteter er omfattet af både  

 denne lov og af levnedsmiddelloven, kan landbrugsministeren på virksomhedens  

 anmodning meddele autorisation og udøve kontrol med virksomhedens indretning  

 og drift efter begge love, hvis virksomhedens produktionsapparat udgør en  

 geografisk afgrænset produktionsenhed.
Forinden landbrugsminsteren i disse  

 tilfælde meddeler autorisation efter levnedsmiddelloven, indhentes en  

 udtalelse fra Levnedsmiddelstyrelsen.
Det er forudsat, at virksomhedens  

 anmodning imødekommes, med mindre væsentlige hensyn i det konkrete tilfælde  

 taler herimod.
I de tilfælde, hvor autorisation efter levnedsmiddelloven er  

 meddelt af landbrugsministeren, varetager denne opgaverne i medfør af  

 levnedsmiddelloven i relation til autorisation og kontrol med indretning og  

 drift og klagesagsbehandling i forbindelse hermed, samt opkrævning af  

 kontrolgebyrer.
 For så vidt angår autorisation af virksomheder med henblik på produktion  

 af tisætningsstoffer vil denne som hidtil blive meddelt af  

 sundhedsministeren.
Det løbende tilsyn med slagterier, opskærings- og  

 forarbejdsningsvirksomheder føres af Veterinærdirektoratet, bortset fra  

 virksomheder omfattet af hjemmemarkedsbstemmelserne.
I forbindelse med  

 etablering af Det Indre Marked skal gældende hjemmemarkedsbestemmelser ændres  

 i overensstemmelse med EF-bestemmelser for fersk kød og kødprodukter.
I  

 forbindelse hermed vil der for virksomheder, hvis produktion alene afsættes  

 på det nationale område, kunne ske en udlægning af opgaver i medfør af  

 lovforslagets § 25, stk. 2.
 I det omfang en virksomhed er autoriseret af landbrugsministeren til  

 produktion både efter denne lov og efter levnedsmiddelloven, vil den  

 myndighed, der udøver kontrollen med virksomhedens indretning og drift på  

 sundhedsministerens vegne også påse overholdelsen af levnedsmiddelloven i  

 øvrigt i overensstemmelse med de hidtil gældende retningslinier i  

 samvirkecirkulæret.
 Tilsvarende retningslinier tænkes anvendt for autorisation eller  

 godkendelse af engrosvirksomheder samt for tilsynet hermed.
 Fastsættelsen af nærmere regler i medfør af bestemmelsen vil ske efter  

 forhandling med sundhedsministeren.
Til § 19 Til stk. 1 Bestemmelsen svarer til levnedsmiddellovens § 33.
Til stk. 2 Bestemmelsen kan tænkes anvendt i tilfælde, hvor der er tale om varer,  

 der f.eks. må antages at være sundhedsskadelige, eller som i øvrigt ikke  

 opfylder de lovmæssige krav til deres indhold m.v., eller som er mærket med  

 groft vildledende eller fejlagtige angivelser, hvis den pågældende ikke  

 ønsker eller kan lade fejlen rette.
Til § 20 Bestemmelsen skal danne grundlag for de regler, der af  

 Veterinærdirektoratet udstedes om kødkontrollen, f.eks. om krav til  

 kontrolpersonalets uddannelse, og om de kriterier, der skal lægges til grund  

 ved bedømmelsen af slagtedyrenes egnethed til menneskeføde.
Til § 21 Tilsvarende bestemmelse findes i anden lovgivning og svarer til gældende  

 kødlovs § 31.
Til § 22 Til stk. 1 Udover virksomheder, der tilvirker, pakker, forhandler engros, indfører  

 og udfører produkter omfattet af lovforslaget, er producenter af slagtedyr  

 medtaget som pligtige til efter anmodning at give alle oplysninger, herunder  

 om økonomiske og regnskabsmæssige forhold, der har betydning for tilsynet.
 Efter Rådsdirektiv 89/662/EØF om veterinærkontrol i Fællesskabet med  

 henblik på gennemførelse af Det indre Marked skal afsendelsesmedlemslandet  

 træffe de nødvendige foranstaltninger for at sikre, at kødvirksomhederne  

 opfylder de veterinærmæssige krav på alle stadier af produktionen,  

 oplagringen, markedsføringen og transporten af kødvarer.
Bestemmelsen er en forudsætning for, at tilsynsmyndigheden kan varetage  

 disse kontrolopgaver.
Virksomhederne er forpligtede til vederlagsfrit at yde  

 den fornødne bistand i forbindelse med kødkontrollen.
 Såvel Veterinærdirektoratet som central tilsynsmyndighed som det  

 kontrolpersonale, der af Veterinærdirektoratet er ansat på virksomheden til  

 at føre tilsyn, kan afkræve virksomheden de nødvendige oplysninger og kan  

 foranledige udtaget de fornødne prøver.
Til stk. 2 Med samme formål som beskrevet i stk. 1 vil der kunne pålægges  

 virksomhederne pligt til vederlagsfrit at udtage prøver med henblik på  

 analyser.
Til § 23 Til stk. 1 Bestemmelsen skal ses i sammenhæng med § 11 om egenkontrol.
Bl.a. gennem  

 inddragelse af virksomhedernes egenkontrol i den offentlige  

 levnedsmiddelkontrol vil tilsynsmyndighederne løbende få kendskab til  

 oplysninger om drifts- og forretningsforhold, der kan være af væsentlig  

 økonomisk og konkurrencemæssig betydning for virksomheder og producenter.
 Mulighederne for at kunne gennemføre et effektivt tilsyn vil i høj grad  

 afhænge af, at kendskabet til sådanne oplysninger er forbundet med  

 tavshedspligt, idet producenter og virksomheder i modsat fald vil være  

 tilbageholdende med at udlevere sådanne oplysninger til tilsynet.
 Bestemmelsen medfører ingen begrænsning i parternes adgang til aktindsigt,  

 jf. forvaltningslovens § 9.
Til stk. 2 Væsentlige offentlige interesser, herunder forbrugerinteresser, kan  

 imidlertid indebære behov for at fravige tavshedsprincippet.
 Det foreslås derfor, at landbrugsministeren bemyndiges til at fastsætte  

 undtagelser fra bestemmelserne i stk. 1. Der forudsættes i medfør af  

 bemyndigelsen udstedt regler, hvorefter bl.a. oplysninger om sundheds- og  

 smittefarlige forhold hos den enkelte producent eller i den enkelte  

 virksomhed ikke vil være omfattet af tavshedspligten, når hensynet til, at  

 offentligheden bliver bekendt med sådanne forhold, vejer tungere end hensynet  

 til den enkelte producents eller virksomheds økonomiske interesser.
Til § 24 Til stk. 1 Med hjemmel i gældende kødlovs § 29, stk. 2, § 6, stk. 2, i fjerkræloven  

 og § 3, stk. 1, i kaninloven er udstedt Veterinærdirektoratets bekendtgørelse  

 nr. 302 af 10. maj 1991 om afgifter ved offentlig kontrol med kød m.m.  

 Principperne heri tænkes videreført.
Bestemmelsen omfatter også produkter,  

 der udtages som led i kontrollen og udgifter til laboratorieundersøgelser.
 Der forventes fuld indtægtsdækning af udgifterne til producent- og  

 virksomhedskontrol senest fra finansåret 1994. Der vil dog kunne være  

 situationer, hvor EF-regler hindrer fuld afgiftsdækning af kontroludgifterne,  

 f.eks. hvis der fastsættes maksimaltakster for kontrol ved import af  

 animalske produkter fra tredjelande, jf. direktiv 89/662/EØF.
Kontrolafgifterne forudsættes ud over selve kontrollen at dække udgifter  

 f.eks. til nødvendig efteruddannelse af kontrolpersonalet.
Ifølge Rådets  

 beslutning 90/424/EØF skal der opstilles programmer for udveksling af  

 veterinært personale med henblik på at styrke samarbejdet på området.  

 Medlemslandene yder endvidere i særlige tilfælde veterinær ekspertbistand til  

 Kommissionen.
På områder, der er omfattet af loven, forudsættes udgifterne  

 til de nævnte aktiviteter at kunne dækkes af kontrolafgifterne.
Til stk. 2 Bestemmelsen åbner mulighed for at opkræve gebyr for autorisation og  

 registrering af virksomheder, der omfattes af lovforslaget.
 Desuden åbnes mulighed for at opkræve betaling for ekspeditioner som  

 f.eks. udstedelse af certifikater, samt for kontrol i forbindelse med særlige  

 kvalitetsordninger.
Til § 25 Til stk. 1 Administrationen af gældende kød-, fjerkræ- og kaninlov varetages i dag  

 af Veterinærdirektoratet.
Bestemmelsen åbner mulighed for at afskære  

 klageadgangen.
Der forudsættes ikke fastsat begrænsninger i adgangen til  

 klage over afgørelser i medfør af § 5, stk. 3 om tilbagekaldelse af  

 autorisationer.
Til stk. 2 Bestemmelsen åbner mulighed for, at landbrugsministeren efter forhandling  

 med de berørte parter kan henlægge opgaver efter loven til andre offentlige  

 institutioner.
De kommunale levnedsmiddelkontrolenheder varetager i henhold  

 til § 30 i den gældende kødlov kontrollen med virksomheder, der er omfattet  

 af gældende kødlovs §§ 10 og 14. Det er tilvirkningsvirksomheder for kødvarer  

 uden for detailhandelsleddet bestemt til forhandling her i landet og  

 virksomheder, der oplagrer kød, slagteaffald og kødvarer med henblik på  

 engrosforhandling på hjemmemarkedet. § 30 i den gældende kødlov er ikke  

 gentaget i lovforslaget.
Baggrunden herfor er dels usikkerhed med hensyn til  

 den fremtidige sondring mellem hjemmemarkedsgodkendte og eksportautoriserede  

 virksomheder, dels de igangværende overvejelser om modernisering af  

 levnedsmiddelkontrollen i Danmark, herunder om eventuel udlægning af opgaver  

 til de lokale levnedsmiddelkontrolenheder.
Spørgsmålet er behandlet i  

 Administrations- og Personaledepartementets betænkning 1217/91 og  

 Budgetdepartementets betænkning af december 1991. I betænkningerne peges på  

 en række kontrolopgaver m.v. inden for særlovgivningens område, som under  

 bestemte forudsætninger vil kunne udlægges til de lokale  

 levnedsmiddelkontrolenheder som led i etableringen af en mere enstrenget  

 struktur.
Der er bl.a. tale om kontrol med produktionsvirksomheder, herunder  

 eksportautoriserede virksomheder inden for mælke- og ægproduktlovgivningens  

 område samt slagtehuse med hjemmemarkedsautorisation.
Der er endvidere tale  

 om opgaver i forbindelse med importkontrollen i detail- og engrosleddet med  

 animalske produkter, som indføres fra andre EF-lande.
 Blandt de forudsætninger, der nævnes for udlægningen, er bl.a., at der  

 sker en faglig styrkelse af de lokale enheder både med hensyn til den  

 laboratoriemæssige og den administrative kapacitet, herunder at der sker en  

 væsentlig reduktion af antallet af enheder, som i øjeblikket er 37. Der peges  

 endvidere i betænkningerne på, at det må være en forudsætning, at der sikres  

 veterinærmyndighederne klare og entydige instruktionsbeføjelser i forhold til  

 enhederne, således at der bl.a. sikres mulighed for en koordineret og  

 tilstrækkelig kontrolindsats fra enhedernes side, herunder mulighed for  

 omgående indgriben i tilfælde af akutte problemer.
Til stk. 3 Bestemmelsen åbner mulighed for at henlægge kontrolopgaver til private  

 institutioner og for at fastsætte regler om disse opgavers varetagelse.
Det  

 er alene hensigten i givet fald at udlægge kontrolopgaver vedrørende  

 produkternes kvalitet.
Til § 26 Som et led i den fælles EF-politik vedrørende levnedsmidler, herunder  

 fjernelse af handelshindringer, gennemføres der løbende en harmonisering af  

 lovgivningen på veterinær- og levnedsmiddelområdet.
Bestemmelsen bemyndiger  

 landbrugsministeren til at udstede de regler, der er nødvendige for at  

 gennemføre de af EF vedtagne beslutninger og direktiver og for at anvende de  

 af EF vedtagne forordninger på lovens område.
Til § 27 Bestemmelsen svarer til gældende kødlovs § 33. Dog kan straffen for  

 overtrædelse af lovens bestemmelser nu stige til hæfte eller fængsel i 1 år.
 Hensigten hermed er at skabe overensstemmelse med strafferammerne i anden  

 levnedsmiddellovgivning, herunder levnedsmiddellovens § 63, stk. 2.
Til § 30 Bestemmelsen svarer til gældende kødlovs § 39.
 Landbrugsministeriet har ved kongelig anordning sat den gældende lov om  

 kød m.m. i kraft for Grønland pr. 1. januar 1992.
Efter 2. behandling den 24. april 1992 Kapitel 1 Lovens område § 1. Loven omfatter 1) produktion af slagtedyr, 2) slagtning, 3) opskæring, udbening og anden mekanisk behandling af kød og  

 slagteaffald, 4) tilvirkning af kødvarer, 5) engrosoplagring og engrosforhandling af kød, kødvarer og slagteaffald, 6) udførsel af kød, kødvarer og slagteaffald, 7) indførsel af kød, kødvarer og slagteaffald og 8) undersøgelse og bedømmelse af dyr før slagtning og af slagtekroppe, kød  

 og slagteaffald samt kødvarer.
 Stk. 2. For detailforhandling af kød, slagteaffald og kødvarer,  

 for opskæring, udbening og anden mekanisk behandling af kød og slagteaffald  

 og for tilvirkning af kødvarer i detailforhandlingsleddet beregnet til  

 direkte salg til forbruger, herunder til kantiner, hospitaler, skoler,  

 restauranter og lign., gælder reglerne i levnedsmiddelloven.
 Stk. 3. Loven vedrører, når intet andet er angivet, kun kød,  

 kødvarer og slagteaffald, der er bestemt til menneskeføde.
Kapitel 2 Producenter af slagtedyr § 2. Landbrugsministeren kan fastsætte regler om undersøgelse i  

 besætninger af slagtedyr med henblik på at sikre og forbedre den hygiejniske  

 og sundhedsmæssige kvalitet af kød, kødvarer og slagteaffald.
Der kan  

 herunder fastsættes regler om indsamling og indberetning af data til  

 belysning af besætningers sundhedsmæssige tilstand, om mærkning af dyr og om  

 udtagning af prøver fra dyr og produkter fra disse til undersøgelse for  

 sygdomme eller sygelige forandringer.
Stk. 2. Dyr, der afhændes til slagtning, må ikke lide af nogen  

 sygdom eller indeholde rester af medicin eller andre stoffer, der kan  

 indebære en risiko for menneskers sundhed ved forbrug af kød og andre  

 produkter fra dyrene.
Landbrugsministeren kan fastsætte regler herom.
 § 3. På ejendomme, hvor dyrehold er tilladt, kan ejendommens ejer  

 eller bruger uanset § 5, stk. 1, foretage slagtning og efterfølgende  

 slagtemæssig behandling af egne dyr til forbrug i egen husholdning. § 2, stk.  

 2, finder tilsvarende anvendelse.
 Stk. 2. Landbrugsministeren kan fastsætte regler om undtagelser  

 fra stk. 1 og om producenters slagtning af dyr og vilkår for producenters  

 slagtning og salg fra egen virksomhed direkte til forbruger til anvendelse i  

 dennes private husholdning.
§ 4. Nødslagtning af syge eller tilskadekomne dyr kan foretages på  

 stedet, når det er nødvendigt af dyreværnsmæssige grunde.
Landbrugsministeren  

 kan fastsætte regler herom.
Kapitel 3 Virksomheder § 5. Slagtning, opskæring m.v., tilvirkning og udførsel, jf. § 1,  

 stk. 1, nr. 2-6, må kun finde sted på virksomheder, der af  

 landbrugsministeren er autoriseret til eksport eller godkendt til salg på  

 hjemmemarkedet, jf. dog §§ 3 og 4.
 Stk. 2. Landbrugsministeren fastsætter regler om autorisation og  

 godkendelse, herunder om de vilkår, som virksomhederne skal opfylde.
 Stk. 3. Autorisationen eller godkendelsen kan tilbagekaldes, hvis  

 virksomheden ikke opfylder de stillede vilkår eller forudsætningerne for  

 autorisationen ændres væsentligt.
 § 6. På de i § 5 nævnte virksomheder skal dyrene før og efter  

 slagtningen samt kød, kødvarer og slagteaffald underkastes veterinærkontrol.
 § 7. Landbrugsministeren kan uanset bestemmelser i anden  

 lovgivning om autorisation, godkendelse eller tilladelse meddele de  

 virksomheder, der fremstiller de i § 1, stk. 1, nr. 4, nævnte produkter,  

 tilladelse til som led i en produktion af spisefærdige retter eller færdige  

 komponenter hertil at fremstille andre varer end kødvarer, herunder fiske- og  

 grønsagsretter.
 § 8. Den, der ønsker at indføre kød, slagteaffald eller kødvarer,  

 skal anmelde virksomheden til registrering hos landbrugsministeren.  

 Landbrugsministeren kan fastsætte regler herom.
 Stk. 2. Landbrugsministeren kan fastsætte regler om indførsel af  

 de af loven omfattede produkter til personlig brug.
 § 9. Landbrugsministeren kan fastsætte regler om hygiejne i samt  

 indretning og drift af virksomheder, der er omfattet af loven, herunder om  

 indretning og drift af laboratorier, om anvendelse af rengørings- og  

 desinfektionsmidler m.m. og om kontrol med personalets helbred og hygiejne.  

 Der kan herunder fastsættes regler om regelmæssige helbredsundersøgelser.
 § 10. Landbrugsministeren kan fastsætte regler om engrostransport  

 af kød m.m., herunder om transportmidlers indretning og renholdelse.
 § 11. Landbrugsministeren kan fastsætte regler om, at de af loven  

 omfattede virksomheder for egen regning skal gennemføre en egenkontrol,  

 herunder foretage nærmere fastsatte analyser og undersøgelser af kød,  

 kødvarer og slagteaffald på et godkendt laboratorium og fremsende  

 analyseresultaterne til tilsynsmyndigheden.
Kapitel 4 Forhandling og krav til produkterne § 12. Landbrugsministeren kan af hensyn til hygiejne, sundhed,  

 ernæring, kvalitet og kontrol fastsætte regler om kød, kødvarer og  

 slagteaffald, herunder om sammensætning, varebetegnelser, mærkning,  

 deklaration, emballering og transport.
 Stk. 2. Som led i kontrollen kan der påbydes gennemført  

 laboratorieundersøgelser m.m.
§ 13. Kød, kødvarer og slagteaffald, der ikke af  

 veterinærkontrollen kan godkendes til menneskeføde eller til anden  

 anvendelse, skal kasseres.
Landbrugsministeren fastsætter regler herom.
§ 14. Landbrugsministeren kan af hensyn til menneskers og dyrs  

 sundhed forbyde indførsel og udførsel af kød, kødvarer og slagteaffald.  

 Landbrugsministeren kan fastsætte regler herom.
Landbrugsministeren kan  

 endvidere fastsætte regler om fremgangsmåden ved indførsel og udførsel af kød  

 m.m.
 § 15. Landbrugsministeren kan fastsætte sådanne regler, som efter  

 landbrugsministerens skøn kan antages at gavne udførslen af kød, kødvarer og  

 slagteaffald, herunder regler om kvaliteten af varer, der udføres her fra  

 landet.
 § 16. Kød, kødvarer og slagteaffald må ikke tilvirkes, udbydes til  

 salg eller overdrages, hvis varen ved anvendelse på sædvanlig måde må antages  

 at kunne overføre eller fremkalde sygdom eller at kunne medføre forgiftning,  

 eller hvis varen på grund af sygelig forandring, fordærvethed, forurening,  

 fejlagtig tilberedning eller af anden årsag må anses for uegnet til  

 menneskeføde.
 § 17. Kød, kødvarer og slagteaffald må ikke tilvirkes, udbydes til  

 salg eller overdrages under omstændigheder, der er egnede til at vildlede  

 køberen eller modtageren med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
Kapitel 5 Myndigheder, tilsyn m.m.
§ 18. Landbrugsministeren kan varetage administrationen af  

 levnedsmiddellovens regler om autorisation af og kontrol med indretning og  

 drift af virksomheder, som skal autoriseres efter loven, og som tilvirker  

 eller engrosforhandler levnedsmidler, hvortil der kræves autorisation eller  

 godkendelse efter levnedsmiddelloven.
Landbrugsministeren kan fastsætte  

 nærmere regler herom.
 § 19. Landbrugsministeren kan fastsætte regler om tilsyn og  

 kontrol med, at loven eller de i medfør af loven fastsatte regler overholdes.
Stk. 2. Landbrugsministeren kan meddele de påbud og forbud, der  

 anses for nødvendige for at sikre overholdelse af loven og regler fastsat med  

 hjemmel i loven.
Det kan herunder bestemmes, at varer, der ikke opfylder de  

 krav, som er fastsat i loven eller i regler med hjemmel i loven, skal  

 beslaglægges eller tilintetgøres.
 § 20. Landbrugsministeren kan fastsætte regler om  

 veterinærkontrollen og dennes udførelse, herunder om undersøgelse og  

 bedømmelse af det ved slagtningen fremkomne kød m.m.
 § 21. Tilsynsmyndigheden og personer, som er særligt bemyndiget  

 hertil, har til enhver tid mod behørig legitimation uden retskendelse adgang  

 til offentlige og private ejendomme, lokaliteter, transportmidler,  

 forretningsbøger og papirer m.v. for at tilvejebringe oplysninger til brug  

 for beslutninger i henhold til loven eller regler fastsat med hjemmel heri.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 regler herom.
 § 22. Producenter af slagtedyr og de af loven omfattede  

 virksomheder skal efter anmodning fra de tilsynsførende myndigheder give alle  

 oplysninger, herunder om økonomiske og regnskabsmæssige forhold, som har  

 betydning for tilsynet, samt vederlagsfrit yde tilsynsmyndigheden fornøden  

 bistand ved tilsyn og prøveudtagning.
 Stk. 2. Tilsynsmyndigheden kan som led i kontrollen vederlagsfrit  

 udtage eller foranledige udtaget prøver af råvarer, halvfabrikata,  

 færdigvarer, emballage, tilsætningsstoffer, bekæmpelsesmidler samt  

 rengørings- og desinfektionsmidler.
 § 23. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
§ 24. De af loven omfattede producenter og virksomheder afholder  

 udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren kan fastsætte regler  

 om betaling af afgifter til dækning af udgifterne ved kontrol m.v. i henhold  

 til loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder autorisationer,  

 registreringer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
 § 25. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugsministeren fastsætte regler  

 om andre offentlige myndigheders eller institutioners medvirken ved  

 varetagelse af opgaver efter loven.
Landbrugsministeren kan fastsætte regler  

 herfor.
Landbrugsministeren kan fastsætte regler om adgangen til at klage  

 over disse myndigheders afgørelser, herunder om at afgørelserne ikke kan  

 indbringes for anden administrativ myndighed.
 Stk. 3. Landbrugsministeren kan fastsætte regler om private  

 institutioners medvirken ved varetagelse af opgaver efter loven eller efter  

 regler fastsat i medfør af loven og om klage over disse institutioners  

 afgørelser.
§ 26. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
Kapitel 6 Straffebestemmelser § 27. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 16 og § 17, 2) uden autorisation, godkendelse, tilladelse eller registrering udøver  

 virksomhed som omhandlet i § 5, stk. 1, § 7 og § 8, 3) tilsidesætter vilkår fastsat efter § 5, stk. 2, § 7 og § 8, 4) undlader at afgive oplysninger efter § 22, stk. 1, 5) undlader at yde tilsynet bistand efter § 22, stk. 1, 6) undlader at give tilsynet adgang til virksomheden efter § 21, stk. 1, 7) undlader at efterkomme påbud eller forbud efter § 19, stk. 2.
Stk. 2. Straffen kan stige til hæfte eller fængsel i indtil 1 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes med hjemmel i denne lov, kan der  

 fastsættes straf af bøde for overtrædelse af forskrifterne.
Det kan endvidere  

 fastsættes, at straffen kan stige til hæfte eller fængsel i indtil 1 år under  

 tilsvarende betingelser som anført i stk. 2.
Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
Stk. 5. Sagerne behandles som politisager.
Reglerne i  

 retsplejelovens kapitel 73 kan anvendes i samme omfang som i  

 statsadvokatsager.
Kapitel 7 Ikrafttræden m.v.
 § 28. Loven træder i kraft den 1. juli 1992.
Stk. 2. Samtidig ophæves - lov nr. 328 af 4. juni 1986 om kød m.m., - lov om slagtning, forhandling, udførsel og indførsel af fjerkræ m.v.,  

 jf. lovbekendtgørelse nr. 31 af 15. januar 1988, og - lov om slagtning, forhandling, udførsel og indførsel af kaniner, jf.  

 lovbekendtgørelse nr. 27 af 5. januar 1989.
 Stk. 3. § 30, stk. 1, i lov nr. 328 af 4. juni 1986 om kød m.m. og  

 § 6, stk. 1 og 2, i lov om slagtning, forhandling, udførsel og indførsel af  

 fjerkræ, jf. lovbekendtgørelse nr. 31 af 15. januar 1988, forbliver dog  

 fortsat i kraft, indtil de ved bekendtgørelse ophæves af landbrugsministeren.
§ 29. Regler, der er udstedt i medfør af de i § 28, stk. 2, nævnte  

 love, forbliver i kraft, indtil de afløses af bestemmelser fastsat i henhold  

 til denne lov.
Overtrædelse af regler, der forbliver i kraft, straffes med  

 bøde. § 27, stk. 3-5, finder tilsvarende anvendelse.
 § 30. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
