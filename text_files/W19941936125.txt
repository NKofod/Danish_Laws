 Genoptagelse, varelager m.v.
- Genoptagelse, - varelager, - forventningsprincippet I anmodningen var der henvist til den  

 genoptagelsespraksis, der fulgte efter Vestre Landsrets dom af 10. marts 1988  

 (TfS 1988, 344), samt til den omstændighed, at der ikke på tidspunktet for  

 indgivelse af anmodningen var forløbet 5 år fra afsigelsen af  

 landsretsdommen,  

 der ændrede den hidtidige ligningsmæssige praksis vedrørende  

 varelagernedskrivning på levende dyr.
 Genoptagelse af tidligere års skatteansættelser  

 i anledning af, at ligningsmæssig praksis underkendes af domstolene, var  

 generelt omhandlet i SD-cirkulære 1984-18, og særligt for så vidt angik  

 Vestre  

 Landsrets dom af 10. marts 1988 i SD-cirkulære 1988-59.
Den nærmere baggrund for SD-cirkulære 1988-59  

 var, at landsretten i sin dom gav en kreaturhandler medhold i, at hans  

 beholdning af kreaturer var omfattet af varelagerloven, og at han derfor var  

 berettiget til at nedskrive på beholdningen af kreaturer ved regnskabsårets  

 udløb.
Dommen fastslår derfor, at varelager i varelagerlovens forstand  

 omfatter  

 levende dyr, som er bestemt for videresalg.
I cirkulæret blev de skattelignende myndigheder  

 derfor anmodet om at genoptage indkomstansættelser på begæring fra de  

 skatteydere, der efter dommen havde mulighed for at nedskrive på beholdningen  

 af levende dyr.
Efter cirkulæret kunne genoptagelse tillades for indkomstår,  

 der ligger indtil 5 år forud for Vestre Landsrets dom, det vil sige  

 indkomståret 1983 og følgende indkomstår.
 Der var ikke i dette cirkulære eller i  

 SD-cirkulære 1984-18 fastsat nogen frist for indgivelse af ansøgning om  

 genoptagelse.
 Den særlige genoptagelsesadgang i SD-cirkulære  

 1988-59 om nedskrivninger på levende dyr var ophævet ved TS-cirkulære 1991-13  

 af 17. juli 1991.
 Med ophævelsen bortfaldt ligningsmyndighedernes  

 bemyndigelse til at genoptage skatteansættelserne som følge af Vestre  

 Landsrets  

 dom af 10. marts 1988.
 Der var imidlertid efter ophævelsen af  

 cirkulæret tvivl om, hvorvidt retningslinjerne i cirkulæret stadig gjaldt,  

 hvilket i en del tilfælde førte til genoptagelse af skatteansættelser efter  

 cirkulærets ophævelse.
 Genoptagelsespraksis ophørte derfor først helt,  

 da Told- og Skattestyrelsen i ToldSkat Nyt 1992 (oktober), nr. 19 (TfS 1992,  

 497), meddelte, at ligningsmyndighederne kun var bemyndiget til at genoptage  

 tidligere års ansættelse uden for de i skattestyrelsesloven gældende frister  

 i  

 det omfang, at der var udsendt retningslinjer herom med særskilt cirkulære.
 Afslaget på anmodningen om genoptagelse havde  

 Told- og Skattestyrelsen derfor begrundet med, at anmodningen var indsendt,  

 efter at SD-cirkulære 1988-59 var ophævet, og efter at genoptagelsespraksis  

 var  

 ophørt i oktober 1992.
 Told- og Skattestyrelsen henviste samtidig til,  

 at der ikke bestod en almindelig 5-års-frist for indgivelse af anmodninger om  

 genoptagelse af tidligere skatteansættelser som følge af, at hidtidig  

 ligningsmæssig praksis tilsidesættes af Landsskatteretten eller ved  

 domstolene.
I marts 1993 klager minkavleren over Told- og  

 Skattestyrelsens afgørelse til Folketingets Ombudsmand.
Klageren anførte  

 bl.a.,  

 at det forekom urimeligt, at klageren ikke på lige fod med andre minkfarmere  

 kunne få genoptaget skatteansættelserne.
 Klageren fandt, at der gjaldt en almindelig  

 frist på 5 år for genoptagelse for årene før 1990. Desuden henviste klageren  

 bl.a. til SD-cirkulære 1984-18, der måtte kunne anvendes som begrundelse for  

 genoptagelse efter ophævelsen af SD-cirkulære 1988-59.
 I anledning af klagen udtalte Ombudsmanden ved  

 brev af 11. januar 1994 bl.a. følgende:
»Efter min gennemgang af sagens akter samt under  

 henvisning til det oven for refererede regelgrundlag m.v., må jeg forstå, at  

 SD-cirkulære 1984-18, der nu er afløst af TS-cirkulære 1993-9, bemyndigede  

 amtsskatteinspektoraterne og Direktoratet for Københavns Skatte- og  

 Registerforvaltning til, i de tilfælde, hvor Landsskatteretten eller  

 domstolene  

 havde underkendt en hidtil af ligningsmyndighederne fulgt lovfortolkning, at  

 tillade genoptagelse uden for rammerne af den dagældende 5-års-frist.
Denne  

 bemyndigelse omfattede imidlertid kun skatteydere, der var direkte omfattet  

 af  

 den underkendende dom.
Ansøgninger fra andre skatteydere om  

 genoptagelse skulle forelægges Statsskattedirektoratet (nu Told- og  

 Skattestyrelsen), jf.
SD-cirkulære 1983-20, punkt 6. Såfremt  

 Statsskattedirektoratet vurderede, at den underkendende dom havde principiel  

 betydning og også burde have konsekvenser for den skattemæssige ligning af  

 andre skatteydere, udstedte Statsskattedirektoratet et særligt cirkulære  

 herom  

 med anvisning til de lignende myndigheder om, hvorledes sagerne skulle  

 behandles.
 Forudsætningen for, at der i de anførte tilfælde  

 for så vidt angik andre skatteydere kunne tillades genoptagelse uden for  

 rammerne af 5-års-fristen, var således, at Statsskattedirektoratet havde  

 udstedt et særligt cirkulære herom.
Jeg er således enig med Told- og Skattestyrelsen  

 i, at der ikke i medfør af SD-cirkulære 1984-18 gjaldt en almindelig  

 5-års-frist fra en domsafsigelse, inden for hvilken en skatteyder kunne  

 begære  

 sine skatteansættelser genoptaget, såfremt skatteyderens forhold kunne  

 sidestilles med omstændighederne i den underkendende dom.
Genoptagelse i  

 disse  

 tilfælde måtte, som nævnt, forudsætte udstedelse af et særligt cirkulære.
I det konkrete tilfælde vedrørende Vestre  

 Landsrets dom af 10. marts 1988 havde Statsskattedirektoratet udstedt  

 SD-cirkulære 1988-59. Dette cirkulære blev som oven for nævnt ophævet ved TS-cirkulære 1991-13. Herefter bortfaldt i  

 realiteten de skattelignende myndigheders adgang til i de nævnte tilfælde at  

 tillade genoptagelse uden for rammerne af 5-års-fristen.
Af sagen fremgår det, at myndighederne uanset  

 cirkulærets ophævelse fortsatte med at genoptage skatteansættelser efter  

 retningslinierne i cirkulæret, og at dette angiveligt skyldtes, at både de  

 lignende myndigheder og Told- og Skattestyrelsen ikke havde været  

 tilstrækkeligt opmærksomme på, at cirkulæret var ophævet, og den  

 bevillingsmæssige hjemmel til genoptagelse dermed var bortfaldet.
Efter det  

 oplyste ophørte denne praksis i oktober 1992, efter at Told- og  

 Skattestyrelsen  

 havde præciseret, at cirkulæret var ophævet.
 I afgørelsen af 22. februar 1993 afslog Told- og  

 Skattestyrelsen anmodningen om genoptagelse af Deres skatteansættelser med  

 den  

 begrundelse, at anmodningen var fremsendt efter ophævelsen af SD-cirkulære  

 1988-59 og efter, at det i oktober 1992 var blevet præciseret, at cirkulæret  

 var ophævet.
 Under henvisning til det, jeg har anført oven  

 for, herunder om adgangen til genoptagelse af skatteansættelser uden for  

 rammerne af 5-års-fristen, kan jeg ikke kritisere Told- og Skattestyrelsens  

 afgørelse i skrivelsen af 22. februar 1993.
 Jeg er enig med Told- og Skattestyrelsen i, at  

 De ikke kan have en retsbeskyttet forventning om genoptagelse efter, at  

 SD-cirkulære 1988-59 og dermed den bevillingsmæssige hjemmel til genoptagelse  

 af de nævnte skatteansættelser var ophævet, og efter, at skattemyndighederne  

 i  

 praksis var ophørt med at give tilladelse til genoptagelse.
Jeg vil imidlertid medgive Dem, at formuleringen  

 af bestemmelserne i SD-cirkulære 1984-18 er noget uklar og derfor kunne give  

 anledning til tvivl om andre skatteyderes mulighed for genoptagelse som følge  

 af en underkendende dom.
Da cirkulæret imidlertid nu er afløst af  

 TS-cirkulære  

 1993-9, der er noget klarere i sin formulering, finder jeg ikke anledning til  

 at foretage noget.
