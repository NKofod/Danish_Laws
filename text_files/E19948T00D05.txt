D.5 Varer til diplomatiske og konsulære repræsentationer, internationele  

 organisationer samt det dertil knyttede personale Formål Danmark har tiltrådt en række internationale konventioner og  

 overenskomster, hvorefter der kan gives told- og afgiftsfrihed for varer, der  

 indføres til diplomatiske og konsulære repræsentationer, internationale  

 organisationer samt det dertil knyttede personale.
 Formålet med reglerne om told- og momsfritagelse samt fritagelse for  

 punktafgifter er at opfylde de diplomatiske repræsentationer og  

 internationale organisationers krav på immunitet.
Det legale grundlag Reglerne for at give told- og afgiftsfrihed findes i toldlovens § 4 og en  

 række internationale konventioner og overenskomster.
 Fritagelse for registreringsafgift for motorkøretøjer gives i henhold til  

 § 2, stk. 2 i Skatteministeriets lovbekendtgørelse nr. 665 af 16. august  

 1993.
Følgende internationale konventioner og overenskomster er gældende:   

 Artikel Generelt Told- og afgiftsfriheden er begrænset til repræsentationer, organisationer  

 og institutioner samt personer, der over for Udenrigsministeriet er anmeldt  

 som berettiget hertil, og som er optaget i Udenrigsministeriets  

 diplomatkalender eller lister, der udarbejdes af Udenrigsministeriet.
 Told- og afgiftsfrihed kan gives ved indførsel af varer fra ikke EF-lande,  

 Københavns Frihavn eller ved levering fra provianteringsvirksomheder her i  

 landet.
ESA Ifølge bestemmelser i konventionen vedrørende oprettelse af en europæisk  

 rumfartsorganisation kan der indrømmes told- og afgiftsfrihed for varer, der  

 indføres til brug for rumforskningsopgaver i henhold til ESA-programmet.
Virksomheder, der ønsker told- og afgiftsfrihed for sådanne varer, kan  

 ansøge om en bevilling hertil.
Ansøgning skal ske til told- og  

 skatteregionen.
Indførsel Ved indførsel fra ikke EF-lande og Københavns Frihavn skal der afgives en  

 fortoldningsangivelse, A 10, se bilag 5.
 Fortoldningsangivelsen skal være vedlagt en tolddeklaration - formular F  

 2035, F 2036 eller 2037, se bilag 100, 101 og 102.
 - Formular F 2035 er til brug for de diplomatiske og konsulære  

 repræsentationer samt personer med diplomatisk status.
 - Formular F 2036 er til brug for de internationale organisationer bortset  

 fra NATO.
 - Formular F 2037 er til brug for missionschefer, der er akkrediteret  

 Danmark, men bosiddende uden for Danmark.
 Deklarationerne skal være underskrevet af rekvirenten og påtegnet af  

 chefen for repræsentationen eller organisationen eller en dertil bemyndiget  

 person.
 Anmodning om told- og afgiftsfrihed for motorkøretøjer skal sendes til  

 Told- og Skatteregion København 1 (City).
Varer fra provianteringsvirksomheder Provianteringsvirksomheder kan levere varer told- og afgiftsfrit under  

 forudsætning af, at modtagerne er berettiget hertil.
 Ved køb af varer afleveres den udfyldte tolddeklaration til  

 virksomhederne, som herefter kan udlevere varerne.
 Virksomhederne sender hvert kvartal deklarationernes kontroldele til de  

 told- og skatteregioner, hvor virksomhederne er registreret til brug ved  

 eventuel efterfølgende regnskabskontrol.
 Samtidigt sendes en oversigt over de leverancer af højt beskattede varer,  

 der er leveret til repræsentationerne, organisationerne samt det dertil  

 hørende personale til Told- og Skatteregion København 1 (City).
Varer fra registrerede punktafgiftsvirksomheder Registrerede punktafgiftsvirksomheder kan levere visse varer afgiftsfrit  

 under forudsætning af, at modtagerne er berettiget til afgiftsfritagelse.
 Ved køb af varerne afleveres den udfyldte tolddeklaration til  

 virksomhederne, som herefter kan udlevere varerne.
 Virksomhederne sender hvert kvartal deklarationernes kontroldele og en  

 oversigt over leverancer på samme måde som varer, der leveres fra  

 provianteringsvirksomheder.
Moms Diplomatiske repræsentationer og internationale organisationer samt  

 tilknyttede personer med diplomatisk status, kan på visse betingelser få  

 godtgjort moms, der er betalt her i landet.
Denne tilbagebetaling  

 administreres af Udenrigsministeriet.
Se momsvejledningen G.5.1.
