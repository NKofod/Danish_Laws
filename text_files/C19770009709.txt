 I medfør af § 6, stk. 3, i lov nr. 291 af 18. juni 1969 om tjenestemænd i  

 staten, folkeskolen og folkekirken samt i henhold til aftale af 14. februar  

 1977 mellem handelsministeren og Dansk navigationslærerforening og Foreningen  

 af tjenestemænd ved statens søfartsskoler om fastsættelse af lønanciennitet  

 for lærere ved navigationsskolerne og statens søfartsskoler fastsættes  

 følgende:
 § 1.  For lærere ved navigationsskolerne og statens  

 søfartsskoler gælder økonomi- og budgetministeriets bekendtgørelse nr. 96 af  

 20. marts 1972 om ansættelse som tjenestemand på prøve i staten med senere  

 varig ansættelse for øje og §§ 1-14 i finansministeriets cirkulære af 11.  

 december 1974 om lønanciennitet m. v. for tjenestemænd i staten med de i  

 dette cirkulæres §§ 2, 3 og 4 angivne tilføjelser.
 § 2.  Ved ansættelse i lærerstillinger ved  

 navigationsskolerne kan prøvetjenesten helt eller delvis erstattes af  

 virksomhed efter det fyldte 18. år som hjælpelærer ved navigationsskolerne,  

 hvis undervisninsvirksomheden efter handelsministerens skøn kan betegnes som  

 tilfredsstillende og har omfattet mindst 2/3 af det timetal, der til enhver  

 tid er normeret for stillingen som navigationslærer.
 Stk. 2.  I navigatinslærernes lønanciennitet medregnes  

 såvel ansættelse som tjenestemand på prøve som tilfredsstillende virksomhed  

 efter det fyldte 18. år som hjælpelærer ved navigationsskolerne.
 Stk. 3.  I lønancienniteten medregnes endvidere  

 tilfredsstillende virksomhed efter det fyldte 18. år som hjælpelærer ved  

 navigationsskolerne under uddannelse.
 § 3.  Ved ansættelse i lærerstillinger ved statens  

 søfartsskoler kan prøvetjenesten helt eller delvis erstattes af virksomhed  

 efter det fyldte 18. år som timelærer ved søfartsskolerne og tjeneste som  

 styrmand (lærer) i statens skoleskib og/eller øvelsesskib, hvis  

 undervisningsvirksomheden efter handelsministerens skøn kan betegnes som  

 tilfredstillende og har omfattet mindst 2/3 af det timetal, der til enhver  

 tid er normeret for stillingen som søfartsskolelærer.
 Stk. 2.  I søfartsskolelærernes lønanciennitet medregnes  

 såvel ansættelse som tjenestemand på prøve som tilfredsstillende virksomhed  

 efter det fyldte 18. år som timelærer ved søfartsskolerne og som styrmand  

 (læer) i statens skoleskib og/eller øvelsesskib.
 § 4.  Cirkulæret har virkning fra 1. januar 1977.
 Stk. 2.  Cirkulære af 19. juni 1972 om prøveansættelse  

 og fastsættelse af lønanciennitet for lærere ved navigationsskolerne og  

 statens sømandsskoler ophæves.
