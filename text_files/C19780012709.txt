(Til samtlige vurderingsråd, kommunalbestyrelser og  

 amtsskatteinspektorater) § 1.  For arbejdet ved årsomvurderingen pr. 1. april  

 1978 ydes der for hver foretagen vurdering vurderingsmændene/deres  

 stedfortrædere et vederlag på 13 kr. 35 øre med tillæg som for  

 finanslovhonorarer pr. 1. april 1978 afrundet opefter til det nærmeste  

 ørebeløb, der kan deles med ti, eller i alt 14 kr. 10 øre.
Stk. 2.  Har det undtagelsesvis været nødvendigt for  

 vurderingsmændene at foretage besigtigelse af en ejendom til afgørelse af, om  

 ejendommen skal omvurderes, jfr. § 2, stk. 2, nr. 1 i lovbekendtgørelse nr.  

 363 af 1. juli 1976, vil der, selvom resultatet bliver, at omvurdering ikke  

 skal ske, dog kunne beregnes vederlag i overensstemmelse med foranstående  

 regler.
I så fald skal regningen være ledsaget af en fortegnelse over de  

 pågældende ejendomme med angivelse af beliggenhed og ejernavn.
På  

 fortegnelsen må vurderingsmanden med sin underskrift bekræfte, at  

 besigtigelse har fundet sted.
 Stk. 3.  Ud over de nævnte vederlag a 14 kr. 10 øre ydes  

 der dyrtidstillæg efter følgende retningslinier:
 For 0 - 33 vederlag ydes intet.
 For 34 - 66 vederlag ydes i alt 126 kr.
 For 67 - 99 vederlag ydes i alt 168 kr.
 For 100 - 133 vederlag ydes i alt 210 kr.
 For 134 - 166 vederlag ydes i alt 252 kr.
 For 167 - 199 vederlag ydes i alt 294 kr.
 For 200 - 233 vederlag ydes i alt 336 kr.
 For 234 - 266 vederlag ydes i alt 378 kr.
 For 267 - 299 vederlag ydes i alt 420 kr.
 For 300 - 333 vederlag ydes i alt 462 kr.
 For 334 - 383 vederlag ydes i alt 504 kr.
 For 384 - 433 vederlag ydes i alt 546 kr.
 For 434 - 483 vederlag ydes i alt 588 kr.
 For 484 - 533 vederlag ydes i alt 630 kr.
 For 534 - 583 vederlag ydes i alt 672 kr.
 For 584 - 633 vederlag ydes i alt 714 kr.
 For 634 - 683 vederlag ydes i alt 756 kr.
 For 684 - 749 vederlag ydes i alt 798 kr.
 Skal der ydes 750 eller flere vederlag a 14 kr. 10 øre til den enkelte  

 modtager, må oplysning om dyrtidstillæggets størrelse indhentes fra  

 skattedepartementet.
 § 2.  For vurdering af ejendomme, der alene anvendes  

 til beboelse, ejerlejligheder, sommerhuse, ubebyggede grunde under 2.000 kvm  

 samt ejendomme tilhørende staten og kommunerne, ydes et tillæg på 1 øre pr.  

 påbegyndt 1.000 kr. ansat ejendomsværdi ud over 5 .000 kr., dog ikke ud over  

 10 mill. kr. ansat ejendomsværdi for en ejendom.
 Stk. 2.  For vurdering af andre end de i stk. 1 nævnte  

 ejendomme ydes et tillæg på 3 øre pr. påbegyndt 1.000 kr. ansat ejendomsværdi  

 ud over 500.000 kr., dog ikke ud over 10 mill. kr. ansat ejendomsværdi for en  

 ejendom.
 Skattedepartementet, den 26. juli 1978.
