Omlægning af administrationsselskabets  

 indkomstår Ansøgning Der anmodes om  

 tilladelse til omlægning af administrationsselskabets indkomstår, jf.  

 selskabsskatteloven § 31 B, stk. 1. Desuden skal en række datterselskabers  

 indkomstår omlægges.
Administrationsselskabets,  

 A, indkomstår er 1. april - 31. marts.
Administrationsselskabets indkomstår  

 ønskes omlagt fra indkomståret 2005 til 1. oktober - 30. september med  

 omlægningsperioden 1. april 2005 - 30. september 2005.
Selskaberne B1,  

 B2 og B3 har indkomstår 2. april - 1.april.
Indkomståret for disse selskaber  

 ønskes omlagt fra indkomståret 2006 til 1. oktober - 30. september med  

 omlægningsperioden 2. april 2005 - 30. september 2006.
 C's første  

 indkomstår løber fra 4. november 2004 - 1. april 2006. For dette selskab  

 ønskes  

 indkomståret ændret fra 2007 med omlægningsperioden 2. april 2006 - 30.  

 september 2007.
 D's første  

 indkomstår løber fra 21. oktober 2004 - 1. april 2006. For dette selskab  

 ønskes  

 indkomståret ændret fra 2005 med omlægningsperioden 4. november 2004 - 30.  

 september 2005.
Selskaberne E1,  

 E2, E3, E4, E5 og E6 har indkomstår 1. oktober - 30. september.
E2 har sit  

 første indkomstår 8. marts 2005 - 30. september 2005. E3 har sit første  

 indkomstår 10. marts 2005- 30. september 2005. E4 har sit første indkomstår  

 3.  

 februar 2005 - 30. september 2005. E5 har sit første indkomstår 8. august  

 2005  

 - 30. september 2006. E6 har sit første indkomstår 15. august 2005 - 30.  

 september 2006.
 De tre selskaber  

 der i fællesskab ejer A har også indkomstår, der udløber 30. september.
Sagsfremstilling og begrundelse A er ejet af 3  

 forskellige selskaber: F ejer 45 %, G ejer 45 % og H ejer 10 % af A.
 A ejer selskabet  

 B1 100 %. B1 har 10 helejede datterselskaber.
 A har indkomstår  

 1. april - 31. marts.
A Dette selskabs  

 nuværende indkomstår løber i perioden 01.04.2005-31.03.2006 (indkomståret  

 2005).
 Selskabet ønsker  

 at omlægge selskabets indkomstår ved at forkorte det nuværende indkomstår  

 således,  

 at indkomståret 2005 udgør perioden 01.04.2005-30.09.2005.
B1, B2 og B3 Disse selskabers  

 nuværende indkomstår løber i perioden 02.04.2005-01.04.2006 (indkomståret  

 2006).
 Dette indkomstår  

 ønskes forlænget til 02.04.2005 - 30.09.2006 (bliver indkomståret 2006).  

 Forkortelse  

 til 30.09.2005 er udelukket, da indkomståret 2005 i så fald ville blive  

 dubleret.
C Dette selskabs  

 nuværende (og første) indkomstår løber fra 04.11.2004 - 01.04.2006 og bliver  

 indkomståret  

 2006.
Dette selskab  

 ønsker ikke at forkorte det nuværende indkomstår.
Det nuværende indkomstår  

 ønskes heller ikke forlænget til udløb 30.09.2006, da et selskabs første  

 regnskabsår efter årsregnskabsloven ikke kan vare længere end 18 måneder.
 Selskabet ønsker  

 at lade indkomståret 2006 løbe som forudsat til udløb 01.04.2006. Herefter  

 ønskes indkomståret 2007 forlænget således, at det løber i perioden  

 02.04.2006-30.09.2007.
D Dette selskabs  

 nuværende (og første) indkomstår løber fra 21.10.2004-01.04.2006 og er  

 indkomståret  

 2006.
 Dette indkomstår  

 ønskes forkortet til udløb 30.09.2005. Perioden 04.11.2004-30.09.2005 bliver  

 da  

 indkomståret 2005. Der overspringes eller dubleres intet indkomstår, da  

 indkomståret 2006 herefter vil starte 01.10.2005.
 Reglerne om  

 sambeskatning blev ændret i 2005. Det medfører, at selskaberne i koncernen  

 skal  

 sambeskattes, jf. selskabsskatteloven § 31, stk. 1. Det øverste moderselskab,  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskatteloven § 31, stk. 4.
 De nye regler om  

 sambeskatning har virkning fra og med indkomstår, der påbegyndes den 15.  

 december  

 2004 eller senere, jf. § 15, stk. 3 i Lov nr. 426 af 6. juni 2005.
 For A har de nye  

 sambeskatningsregler virkning fra og med det indkomstår, der begynder 1.  

 april  

 2005, d.v.s. indkomståret 2005.
 For selskaberne  

 B1, B2 og B3 har de nye sambeskatningsregler virkning fra og med det  

 indkomstår,  

 der begynder 2. april 2005, d.v.s. indkomståret 2006.
 For selskabet C  

 har de nye sambeskatningsregler virkning fra og med det indkomstår, der  

 begynder  

 2. april 2006, d.v.s. indkomståret 2007.
 For D har de nye  

 sambeskatningsregler virkning fra og med det indkomstår, der begynder 2.  

 april  

 2006, d.v.s. indkomståret 2007.
 A skal udpeges  

 som administrationsselskab for koncernen, jf. selskabsskattelovens § 31, stk.  

 4, fra den 1. april 2005, da det fra og med denne dato er det øverste  

 moderselskab, der deltager i sambeskatningen, jf. selskabsskattelovens § 31,  

 stk. 4.
 Det følger af  

 selskabsskattelovens § 10, stk. 5, at alle selskaber i en sambeskatning  

 omfattet af selskabsskattelovens § 31 skal have samme indkomstår som  

 administrationsselskabet, jf. selskabsskattelovens § 31, stk. 5.
 Hvis et selskab  

 ved etableringen af koncernforbindelsen har et indkomstår, som afviger fra  

 administrationsselskabets indkomstår, omlægges selskabets indkomstår efter  

 reglerne i stk. 1-4, så det udløber samtidig med administrationsselskabets  

 indkomstår.
 Det medfører, at  

 de selskaber, hvis indkomstår ikke udløber 31. marts, skal omlægges deres  

 indkomstår,  

 så de udløber samtidig med A's indkomstår.
 Ansøgeren har  

 anmodet om Skatterådets tilladelse til i stedet at omlægge  

 administrationsselskabets,  

 A, indkomstår.
Ansøgers eventuelle opfattelse ifølge anmodning og bemærkninger til  

 sagsfremstilling Efter  

 repræsentantens opfattelse er betingelserne for omlægning af  

 administrationsselskabets indkomstår opfyldt her.
Det vil ifølge  

 repræsentanten  

 være administrativt mere besværligt for koncernen at skulle omlægge  

 indkomståret for hele koncernen til udløb 31. marts end at omlægge til udløb  

 30.september., bl.a. fordi der i givet fald skal ske omlægning for flere  

 selskaber.
 Inden  

 fremsættelsen af L 121-2-2004/05 om de nye sambeskatningsregler den 2. marts  

 2005, var det besluttet, at alle selskaber i koncernen fremover skulle have  

 regnskabs- og indkomstårsudløb pr. 30.09.2005. Dette skete bl.a., fordi A ved  

 en fejl havde fået regnskabs- og indkomstårs udløb 31.03 i stedet for - som  

 de  

 øvrige selskaber - 01.04. Alle selskaber stiftet fra og med februar 2005 fik  

 derfor  

 indkomstårsudløb 30.09., mens allerede eksisterende selskaber skulle have  

 omlagt deres indkomstår til udløb 30. september.
Beslutningen  

 blev bl.a. truffet for at få færrest mulige omlægninger i koncernen og dermed  

 færrest mulige omkostninger til rådgivere mv.
Desuden har selskaberne G og H,  

 som tilsammen ejer 55 % af A, også udløb 30.09. F, som ejer de sidste 45 % af  

 selskabet, har nu også omlagt regnskabsåret til udløb 30.09. Det oprindelige  

 moderselskab havde også udløb af indkomstår den 30. september.
 Ligningscenter X  

 havde telefonisk meddelt ansøgeren, at X ikke så problemer i omlægningen,  

 hvorfor  

 omlægning i forhold til årsregnskabsloven blev igangsat ultimo september  

 2005.
Dertil kommer,  

 at omlægning til 30.09 regnskabsmæssigt allerede er sket for flere af  

 selskaberne, herunder A.
Det gælder efter repræsentantens opfattelse så meget  

 desto mere, fordi selskaberne allerede ultimo september 2005 havde indrettet  

 sig i forhold til den mundtlige tilkendegivelse fra  

 X.
 Selskaberne  

 opnår efter repræsentantens opfattelse desuden ikke skattemæssige fordele,  

 hverken særlige eller i øvrigt, ved en omlægning til udløb 30.09.
 Repræsentanten  

 har supplerende oplyst, at såfremt det kræves, at C ændrer indkomstår, så  

 selskabet følger de øvrige selskaber, ser ansøgeren ingen hindringer i dette.
 Repræsentanten  

 har desuden oplyst, at ansøgeren ikke ønsker at benytte overgangsreglen i §  

 15,  

 stk. 4 i lov nr. 426 af 6. juni 2005, da nogle indkomstopgørelser vedrører  

 indkomståret 2005 og andre vedrører indkomståret 2006, hvorfor repræsentanten  

 ikke mener, at det er muligt at anvende reglen.
Sagsfremstillingen  

 er sendt til udtalelse hos ansøgerens repræsentant.
Repræsentanten har  

 meddelt,  

 at han ikke har kommentarer til SKATs udkast til sagsfremstillingen.
SKATs indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5., hvis administrative hensyn  

 til selskaberne taler herfor og der ikke opnås særlige skattemæssige fordele  

 herved.
Det er SKATs opfattelse,  

 at der er administrative hensyn, der taler for, at dispensation til omlægning  

 af administrationsselskabets indkomstår bør gives efter selskabsskattelovens  

 §  

 31 B, stk. 1 med den ønskede omlægningsperiode.
Der ses desuden ikke at opnås  

 særlige skattemæssige fordele herved.
 Sagsfremstillingen  

 og SKATs indstilling til afgørelse er sendt til udtalelse hos Skattecenter Y.  

 Skattecenter Y har oplyst, at det kan tilslutte sig SKATs sagsfremstilling og  

 indstilling til Skatterådet.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Afgørelsen  

 forholder sig alene til ansøgerens anmodning om omlægning af  

 administrationsselskabets indkomstår.
Konsekvenserne heraf for  

 datterselskaberne - herunder deres omlægning af indkomstår i medfør af SEL §  

 10, stk. 5 - omtales ikke, idet dette er et ligningsmæssigt anliggende.
 Kommentar:
SKAT har bl.a.  

 med  


  

 SKM2006.773.SKAT  


  

 offentliggjort en række sager om omlægning af administrationsselskabets  

 indkomstår, der beskriver praksis på området.
Den foreliggende situation  

 findes  

 ikke fuldt ud at være beskrevet i den tidligere offentliggjorte praksis,  

 hvorfor SKAT vejledende kan oplyse følgende:
 Datterselskaberne  

 C's og D's første indkomstår begynder begge i efteråret 2004 og slutter den  

 1.  

 april 2006. For C ønskes indkomståret ændret fra 2007 med omlægningsperioden  

 2.  

 april 2006 - 30. september 2007. For D ønskes indkomståret ændret fra 2005  

 med  

 omlægningsperioden 4. november 2004 - 30. september 2005.
 Såfremt  

 omlægningen af C's og D's indkomstår sker som ønsket, vil D blive omfattet af  

 sambeskatningen fra den 1. oktober 2005, mens C vil blive omfattet af  

 sambeskatningen fra den 2. april 2006.
Ifølge § 15,  

 stk. 4 i lov nr. 426 af 6. juni 2005 kan selskaber, hvis indkomstår 2005 er  

 påbegyndt  

 før den 15. december 2004 vælge at anvende samme regler, som gælder for  

 selskaber, hvis indkomstår 2005 påbegyndes den 15. december 2004 eller  

 senere,  

 forudsat at alle selskaber i koncernen anvender samme regler.
Da alle  

 selskaber  

 i koncernen ikke ønsker at anvende samme regler, kan § 15, stk. 4 ikke finde  

 anvendelse for D's vedkommende.
C og D bliver  

 omfattet af de nye sambeskatningsregler fra den 2. april 2006, jf. § 15, stk.  

 3  

 i Lov nr. 426 af 6. juni 2005. På det tidspunkt befinder både C og D sig i  

 indkomståret 2007, mens administrationsselskabet A, efter den tilladte  

 omlægning  

 af administrationsselskabets indkomstår, stadig befinder sig i indkomståret  

 2006. C  

 og D skal derfor omlægge deres  

 indkomstår efter reglerne i SEL § 10, stk. 1-4, så de udløber samtidig med  

 administrationsselskabets indkomstår, jf. § 10, stk. 5, 2. pkt.
Såvel C som D  

 skal derfor omlægge deres indkomstår med omlægningsperioden 2. april 2006 -  

 30.  

 september 2007.
