 Hermed følger aftale af 25. juni 1993 mellem Lærernes Centralorganisation  

 og Finansministeriet om klassificering af stillinger ved husholdnings- og  

 håndarbejdsskoler.
Forstandere og heltidslærere 1. Som led i aftaleforhandlingerne pr. 1. april 1993 er  

 lønningerne til forstandere og lærere ændret, som det fremgår af aftalens §§  

 2 og 3.
 Pr. 1. april 1994 skal der endvidere foretages en omklassificering af  

 stillinger som lærer.
 Som det fremgår af aftalen, er de enkelte løntrin for lærere efter 1.  

 april 1994 ikke henført til bestemte lønrammer i tjenestemandslønsystemets  

 lønrammer.
 Det er aftalt mellem Finansministeriet og Lærernes Centralorganisation, at  

 lærere på skalatrin 21 og 23 betragtes som henført til lønrammerne 1 - 16,  

 lærere på skalatrin 25 og 27 betragtes som henført til lønrammerne 17 - 22,  

 lærere på skalatrin 31 betragtes som henført til lønramme 23, og lærere på  

 skalatrin derover betragtes som henført til lønrammerne 25 - 34.
 2. Ved indplacering af lærere i lønforløbet kan der som hidtil  

 lægges vægt på, hvilken løn den pågældende lærer oppebar eller kunne have  

 oppebåret inden for beslægtede undervisningsområder, hvor staten har godkendt  

 eller anerkendt aflønningen.
 3. Heltidslærere som har en akademisk uddannelse, aflønnes i  

 lønrammeforløbet 16/21/29/31 således:
 Oprykning til lønramme 21 sker, når de pågældende i 1 år har været på 1.  

 skalatrin i lønramme 16. De øvrige skalatrin er 2-årige.
 Til lærere, der i 5 år har været aflønnet på slutløn i lønramme 31, ydes  

 der et særligt tillæg på 11.000 kr. (årligt grundbeløb pr. 1. oktober 1984).
 4. I § 6 er indført et særligt tillæg, der er fastsat som et  

 årligt grundbeløb med sædvanlig regulering.
Tillægget afløser det tidligere kostskoletillæg og ydes i stedet for  

 godtgørelse for arbejde på ubekvemme tidspunkter.
Som det fremgår af  

 bestemmelsen ydes tillægget til lærere, men ikke til forstandere.
 5. Ved omklassificering af allerede ansatte lærere den 1. april  

 1993 og den 1. april 1994 sker indplacering som følger:
 6. Fratræder en heltidslærer før minimumsansættelsesperiodens  

 udløb (3 måneder), skal den pågældende lønnes som timelønnet lærer, jf.  

 særlig aftale herom.
Kvotalærere 7. Kvotalærere aflønnes med den andel af heltidslæreres løn, der  

 svarer til det antal timer, som den pågældende har opnået ved normperiodens  

 eller ansættelsesperiodens slutning (opgørelsestidspunktet), dog mindst det  

 aftalte antal timer, jf. dog nedenfor pkt. 9.
 8. Til kvotalærere udbetales en månedlig a contoløn beregnet  

 således:
 9. Har en kvotalærer på opgørelsestidspunktet, haft det for  

 heltidslærere fastsatte antal arbejdstimer, henholdsvis en til  

 ansættelsesperioden svarende forholdsmæssig andel heraf, jf. § 2 i  

 arbejdstidsaftalen for lærere ved husholdnings- og håndarbejdsskoler, skal  

 pågældende aflønnes som heltidslærer.
 10. Har en kvotalærer på opgørelsestidspunktet ikke haft halvdelen  

 af det for heltidsansatte lærere fastsatte antal arbejdstimer, henholdsvis en  

 til ansættelsesperioden svarende forholdsmæssig andel heraf, eller fratræder  

 den pågældende før minimumsansættelsesperiodens udløb (3 måneder), skal den  

 pågældende aflønnes som timelønnet lærer, jf. særlig aftale herom.
Finansministeriet, Administrations- og Personaledepartementet Den 25. juni 1993 P.
M.
V.
E.
B.
Birgitte Nielsen AFTALE OM KLASSIFICERING MV.
VED HUSHOLDNINGS- OG HÅNDARBEJDSSKOLER I henhold til § 2, stk. 2 i hovedaftale af 27. oktober 1969 med  

 tjenestemændenes centralorganisationer aftales følgende:
Område § 1.  Aftalen omfatter lærere og forstandere ved  

 husholdnings- og håndarbejdsskoler.
Klassificering Lærer § 2. Stillinger  som lærer klassificeres med virkning  

 fra 1. april 1993 i lønramme S 15/21/26 (skalatrinene 20, 22, 24, 26,  

 30, 32, 34, 36 og 38).
 Stk. 2.  Oprykning til lønramme 21 sker, når læreren har  

 opnået 2 års lønanciennitet på skalatrin 24. Oprykning til lønramme 26 sker,  

 når læreren har opnået 2 års lønanciennitet på skalatrin 30.
 Stk. 3.  Med virkning fra 1. april 1994  

 klassificeres stillinger som lærer på skalatrinene 21, 23, 25, 27, 31, 33,  

 35, 37 og 38.
 Stk. 4.  Alle skalatrin er 2-årige.
 § 3.  Lærere, som har været heltidsbeskæftiget med  

 voksenpædagogisk virksomhed i mindst 6 år (eller har haft deltidsansættelse i  

 tilsvarende længere årrække) fortrinsvis inden for humanistiske,  

 samfundsmæssige og naturvidenskabelige fag, og som på grundlag af uddannelse  

 og kvalifikationer må sidestilles med akademisk uddannede lærere, kan efter  

 Undervisningsministeriets godkendelse oprykkes til lønrammeforløbet  

 16/21/29/31 fra ansøgningstidspunktet således:
 Stk. 2.  Oprykning til lønramme 21 finder sted, når de  

 pågældende i 1 år har været på 1. skalatrin i lønramme 16. De øvrige  

 skalatrin er 2-årige.
 Stk. 3.  Til lærere, der i 5 år har været aflønnet på  

 slutløn i lønramme 31, ydes der et særligt tillæg på 11.000 kr. (årligt  

 grundbeløb pr. 1. oktober 1984).
Kvotalærere § 4.  Kvotalærere aflønnes med en andel af  

 heltidslæreres løn, der svarer til beskæftigelsesgraden.
Forstander § 5.  Stillinger som forstander klassificeres således:
 Stk. 2.  Udover aflønningen efter stk. 1 ydes der efter  

 6 år i stillingen som forstander ved en fri kostskole et særligt tillæg på  

 7.300 kr. (årligt grundbeløb pr. 1. oktober 1984).
 Stk. 3.  Når skolen i 2 finansår i træk har haft et  

 årselevtal, som efter skalaen i stk. 1 medfører en ændret klassificering af  

 forstanderstillingen, ændres forstanderens indplacering fra begyndelsen af  

 det følgende finansår efter godkendelse i Undervisningsministeriet, jf. dog  

 stk. 6.
 Stk. 4.  Hvis en husholdnings- eller håndarbejdsskole er  

 kombineret med en eller flere skoler under de andre frie kostskoleformer, og  

 der er fælles forstander, lægges det samlede elevtal til grund for  

 forstanderens lønindplacering, jf. dog stk. 5.
Stk. 5.  Forstandere ved nyoprettede skoler aflønnes de  

 to første finansår foreløbigt i lønramme 33. Ved udløbet af 2. finansår  

 klassificeres forstanderstillingen efter reglerne i stk. 1, med virkning fra  

 skolens oprettelse.
Undervisningsministeriet kan, hvis det på et tidligere  

 tidspunkt sandsynliggøres, at årselevtallet i væsentligt omfang vil overstige  

 30, fastsætte stillingens klassificering før udløbet af de 2 første finansår.
 Stk. 6.  En forstanders indplacering i lønramme kan ikke  

 ændres i nedadgående retning under den pågældendes ansættelse som forstander  

 ved samme skole.
 Særligt tillæg (kostskoletillæg).
 § 6.  Til heltidslærere ved husholdnings- og  

 håndarbejdsskoler med elevkollegium ydes med virkning fra 1. april  

 1993 et særligt tillæg på 4.400 kr. (årligt grundbeløb pr. 1. oktober  

 1984). Ved husholdnings- og håndarbejdsskoler uden elevkollegium udgør  

 tillægget 3.300 kr. (årligt grundbeløb pr. 1. oktober 1984).
 Stk. 2.  Pr. 1. april 1994 forhøjes tillægget ved  

 skoler med elevkollegium til 4.900 kr. og ved skoler uden elevkollegium til  

 3.700 kr.
 Stk. 3.  Til kvotalærere udbetales tillægget med en  

 andel svarende til beskæftigelsesgraden.
Omklassificering Lærer § 7.  Stillinger som lærer i lønramme S 13/21/23/24  

 (skalatrin 18, 20, 21, 22, 26, 29, 31, 33, 35, 36) omklassificeres med  

 virkning fra 1.april 1993 til lærer i lønramme S 15/21/26, jf. § 2,  

 stk. 1, med uændret lønanciennitet.
 Stk. 2.  Pr. 1. april 1994 omklassificeres  

 stillinger som lærer i lønramme S 15/21/26 (skalatrin 20, 22, 24, 26, 30, 32,  

 34, 36 og 38) til lærer i et skalatrinsforløb med skalatrinene 21, 23, 25,  

 27, 31, 33, 35, 37 og 38, jf. § 2, stk. 3, med uændret lønanciennitet.
Forstander § 8.  Stillinger som forstander omklassificeres pr.  

1. april 1993  således:
 Stk. 2.  Omklassificeringen foretages uden hensyn til  

 skolens årselevtal.
Ikrafttræden og opsigelse § 9.  Denne aftale har virkning fra 1. april 1993.
 Stk. 2.  Samtidig ophæves:
 - Kulturministeriets cirkulære af 2. marts 1990 om løn- og  

 ansættelsesforhold for forstandere og lærere ved husholdningsskoler §§ 15 -  

 23.
 - Kulturministeriets cirkulære af 6. april 1990 om særlige tillæg til  

 forstandere og lærere (ved husholdningsskoler og efterskoler).
 - Kulturministeriets cirkulære af 12. juni 1992 om kostskoletillæg  

 (ulempegodtgørelse) - ved husholdningsskoler og efterskoler.
 § 10.  Aftalen kan opsiges med 3 måneders varsel, dog  

 tidligst til den 31. marts 1995.
København, den 25. juni 1993 Lærernes Finansministeriet Centralorganisation P.
M.
V.
