Tillægsbetænkning afgivet af  

 Arbejdsmarkedsudvalget den 23. maj 2001 Tillægsbetænkning over Forslag til lov om ændring af lov om  

 lønmodtagernes retsstilling ved virksomhedsoverdragelse [af arbejdsministeren (Ove Hygum)] 1. Udvalgsarbejdet Lovforslaget blev fremsat den 21. marts 2001 og var til 1.  

 behandling den 4. april 2001. Lovfor-slaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den  

 16. maj 2001. Lovforslaget var til 2. behandling den 22. maj 2001, hvorefter  

 det blev henvist til fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 2 spørgsmål til arbejdsministeren til skriftlig  

 besvarelse, som denne har besvaret.
Disse spørgsmål og svarene  

 herpå er optrykt i bilag 2 til betænkningen.
2. Indstillinger og politiske bemærkninger Et flertal i udvalget (S, SF, DF, RV og EL)  

 indstiller lovforslaget til vedtagelse i den affattelse, hvori det  

 foreligger efter 2. behandling.
 Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget har noteret sig, at  

 arbejdsministeren har oplyst, at regeringen er parat til at  

 iværksætte en undersøgelse, bl.a. på baggrund af  

 indhøstede erfaringer på området, af fordele og ulemper  

 ved i et eller andet omfang at inddrage danske færger i nærtrafik  

 under lovens område.
 Et mindretal i udvalget (V, KF, CD og KRF)  

 indstiller lovforslaget til forkastelse.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 190 omdelt efter  

 afgivelse af betænkning Bilagsnr.
Titel 13 Spm. 29 om kommentar til LO s høringssvar, til arbejdsministeren Spm. 30 om lønmodtageres retsstilling ved virksomhedsoverdragelse i  

 forbindelse med nærfarten til søs, til arbejdsministeren 14 Svar på spm. 28 om udtalelse fra Arbejdsretten om  

 ændringsforslag nr. 2, fra arbejdsministeren 15 Ændringsforslag til 2. behandling 16 Svar på spm. 29 om kommentar til LO s høringssvar, fra  

 arbejdsministeren 17 Svar på spm. 30 om lønmodtageres retsstilling ved  

 virksomhedsoverdragelse i forbindelse med nærfarten til søs, fra  

 arbejdsministeren 18 1. udkast til tillægsbetænkning Bilag 2 Nogle af udvalgets spørgsmål til  

 arbejdsministeren og dennes svar herpå Spørgsmålene og arbejdsministerens svar herpå er  

 optrykt efter ønske fra Socialistisk Folkeparti og Enhedslisten.
 Spørgsmål nr. 29:
 Ministeren bedes kommentere LO´s høringssvar  

 vedrørende en solidarisk hæftelse mellem overdrager og  

 erhverver, der kan sikre de berørte lønmodtagere mod at skulle  

 vente med at få udbetalt deres tilgodehavende, til eventuelle  

 uenigheder mellem overdrager og erhverver er afgjort.
 Svar:
 I sit høringssvar beklager LO kun meget kort, at  

 muligheden for at indføre solidarisk hæftelse ikke er  

 udnyttet.
 Spørgsmålet om solidarisk hæftelse er  

 blevet drøftet meget omhyggeligt i Implementeringsudvalget.  

 Drøftelserne har taget udgangspunkt i, at Lønmodtagernes  

 Garantiinstitutions hæftelse er subsidiær i forhold til  

 både overdrager og erhverver af virksomheden, idet der ellers vil  

 være risiko for misbrug af LG-ordningen.
Der er naturligvis både fordele og ulemper ved  

 solidarisk hæftelse.
En fordel er, at lønmodtageren kan  

 søge krav, som vedrører ansættelsen hos overdrager  

 dækket af denne i modsætning til i dag, hvor kravet skal  

 dækkes af erhverver uanset, at det vedrører ansættelsen  

 hos overdrager.
Det er imidlertid min opfattelse, at der kan peges på  

 flere ulemper end fordele ved solidarisk hæftelse.
En af de væsentligste ulemper er det  

 tidsmæssige aspekt, idet den solidariske hæftelse  

 forudsætter, at både den forhenværende og den  

 nuværende arbejdsgiver er ude af stand til at dække kravet.  

 Såfremt en af parterne ikke kan erklæres konkurs, vil  

 lønmodtagerne skulle forfølge deres krav ved de civile domstole  

 og evt. efterfølgende ved fogedretten.
Indførelsen af  

 solidarisk hæftelse betyder altså, at LG ikke vil kunne  

 dække lønmodtageres tilgodehavende, førend begge parter  

 opfylder LG´s betingelser.
Dette er ikke i lønmodtagernes interesse,  

 idet det kan vise sig at være ekstremt krævende både i  

 tids- og ressourcemæssig henseende.
En anden væsentlig indvending  

 mod solidarisk hæftelse er, at det bliver meget vanskeligt for  

 overdrager og erhverver at indgå aftaler om refusion, da  

 lønmodtageren er frit stillet med hensyn til hvem, der skal afholde  

 udgiften.
Konsekvensen af den solidariske hæftelse er, at aftaler om  

 refusion udhules.
 Samlet er det min vurdering, at lønmodtagernes  

 nuværende retsstilling er bedre, end hvis solidarisk hæftelse  

 indføres.
 Spørgsmål nr. 30:
 Ministeren bedes kommentere, hvorfor lov om  

 lønmodtagernes retsstilling ved virksomhedsoverdragelse ikke omfatter  

 nærfarten til søs, hvor der netop i disse år sker  

 adskillige virksomhedsoverdragelser, uden at lønmodtagernes  

 retsstilling på nogen måde er sikret.
 Svar:
 Arbejdsministeriet har indhentet en udtalelse fra  

 Søfartsstyrelsen, som oplyser følgende:
» Loven gennemfører et EU direktiv, som ikke  

 gælder for søfartsområdet.
Baggrunden herfor, er, at man i  

 EU har fundet, at der inden for søfartsområdet, hvor  

 regelfastsættelsen normalt reguleres af flagstaten, og hvor selve  

 virksomheden flytter rundt, er vanskeligt at bruge de samme regler, som  

 gælder for de landbaserede virksomheder.
Flagstatsprincippet er  

 også praktisk for skibe, idet man herved sikrer sig, at skibet, uanset  

 hvor det måtte befinde sig, altid er undergivet flagstatens  

 jurisdiktion.
Det omfatter regler om social beskyttelse, sikkerhed,  

 arbejdsmiljø osv.
Flagstatsprincippet er internationalt anerkendt.
Flagstatsprincippet anvendes helt generelt inden for EU  

 lovgivningen.
Det er også hovedreglen, når et skib fra et EU land  

 skal sejle i fast national fart på et andet EU land.
Ligeledes er  

 flagstatsprincippet også hovedprincippet i Socialforordning 1408.
Det ville give store problemer, såfremt loven  

 ensidigt fra dansk side udvides til at omfatte salg af skibe, idet skibene  

 ofte skifter flag i forbindelse med et salg, og herefter som hovedprincip vil  

 være undergivet flagstatens jurisdiktion.
Det gør det yderst  

 problematisk at kræve særlige danske regler overholdt.
Dette  

 problem forstærkes af, at skibet måske slet ikke befinder sig  

 på dansk territorium.
Ca. 95% af indtjeningen på danske  

 handelsskibe sker ved sejlads på fremmede havne.
 Det er imidlertid ikke ensbetydende med, at de danske  

 regler slet ikke beskytter de ansatte i tilfælde af salg af skibet.  

 Sælges skibet til en anden dansk reder, er udgangspunktet efter  

 Sømandsloven, at de skibsansatte (de personer, hvis ansættelse  

 er knyttet til det bestemte skib, der sælges) bevarer deres  

 ansættelse.
Sælges skibet til en udenlandsk reder, sidestilles  

 dette normalt med situationer, hvor rederen ikke overholder sin kontrakt.
Den  

 skibsansatte søfarende vil kunne kræve sin afsked og få  

 erstatning, der som minimum svarer til 2 måneders hyre, jf.  

 Sømandslovens § 14.
For de søfarende, der ikke er skibsansatte (hvor  

 ansættelsesforholdet er knyttet til alle rederiets skibe), bevarer den  

 ansatte, som udgangspunkt sit arbejde, idet den pågældende har  

 ret til at få anvist en anden stilling af rederiet.
Har rederen ikke  

 mulighed for at tilbyde den pågældende andet arbejde, kan denne  

 opsiges med det varsel, der følger af de almindelige regler, der  

 gælder for ansættelsesforholdet.
Der kan være aftalt  

 særlig kompensation i kollektive overenskomster eller individuelle  

 aftaler, der baserer sig på ansættelsesperiodens  

 længde.
Det forhold, at et skib sejler i nærfart,  

 ændrer ikke på de principielle betænkeligheder ved at  

 fravige flagstatsprincippet.
Ved nærfart forstås normalt et  

 større område omkring Danmark, der også omfatter sejlads i  

 eller til og fra vore nabolande, hvor skibet ikke nødvendigvis  

 behøver at sejle på dansk havn.
Der er ikke krav om, at skibe,  

 der sejler på danske havne, skal føre dansk flag.
Et  

 sådant krav ville, både når det drejer sig om sejlads  

 mellem danske havne og sejlads i nærfart fra en udenlandsk til et dansk  

 havn, være EU stridigt.
En udvidelse af virksomhedsoverdragelsesloven til at  

 omfatte skibe ved salg mellem danske rederier, hvor skibene bevarer dansk  

 flag, vil ikke indebære et brud på flagstatsprincippet.
Det vil  

 imidlertid indebære en uheldig tilskyndelse til udflagning, idet der  

 ikke findes fælles regler på området, hverken inden for EU  

 eller globalt.
Derfor kan en sådan løsning have uheldige  

 konsekvenser.« Jeg kan henholde mig hertil.
