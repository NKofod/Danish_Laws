 I henhold til § 24, stk. 3 i lov nr. 430 af 30. juni 1993 om  

 arbejdsmarkedsuddannelser fastsættes efter forhandling med  

 Undervisningsministeriet følgende forretningsorden for erhvervsområdeudvalg,  

 og i henhold til § 26, stk. 3 og § 28, stk. 2 i samme lov fastsættes følgende  

 forretningsordener for Udvalget for erhvervsintroducerende uddannelse m.v. og  

 for efteruddannelsesudvalg:
Erhvervsområdeudvalg § 1.  På første møde i hver 4 årig funktionsperiode  

 vælger erhvervsområdeudvalget blandt sine medlemmer en formand og en  

 næstformand.
Vælges en formand blandt arbejdsgivermedlemmerne, vælges  

 næstformanden blandt arbejdstagermedlemmerne, og omvendt.
 Stk. 2.  Mødet ledes af sekretariatet, indtil formanden  

 er valgt.
Stk. 3.  Valg af formand og af næstformand afgøres ved  

 almindelig stemmeflerhed af de tilstedeværende medlemmer.
Ved stemmelighed  

 afgøres valget ved lodtrækning.
 Stk. 4.  Ved valg af formand og næstformand er  

 erhvervsområdeudvalget beslutningsdygtigt, når mindst tre fjerdedel af  

 medlemmerne er til stede.
 Stk. 5.  Erhvervsområdeudvalget kan beslutte, at formand  

 og næstformand bytter funktion midt i en funktionsperiode.
 § 2.  Alle funktioner, som i det følgende tillægges  

 formanden, varetages ved dennes forfald af næstformanden.
 § 3.  Erhvervsområdeudvalget kan ved behandling af  

 spørgsmål af faglig art inddrage personer, som besidder særlig sagkundskab  

 inden for udvalgets område.
Mødevirksomhed § 4.  Erhvervsområdeudvalget holder møde efter  

 formandens bestemmelse, eller når ønske herom fremsættes af to eller flere  

 medlemmer, dog mindst 6 gange om året.
 § 5.  Indkaldelse til møde skal ske skriftligt, så  

 vidt muligt med mindst 1 uges varsel.
Stk. 2.  Formanden fastsætter dagsordenen for  

 erhvervsområdeudvalgets møder.
Ethvert medlem samt repræsentanterne uden  

 stemmeret kan få optaget punkter på dagsordenen.
 Stk. 3.  Dagsorden for mødet med skriftligt materiale  

 med belysning af de sager, der skal drøftes eller afgøres, samt forslag til  

 erhvervsområdeudvalgets udtalelse, indstilling eller afgørelse, udsendes så  

 vidt muligt senest 6 dage før mødet.
 § 6.  Erhvervsområdeudvalgets møder ledes af  

 formanden.
 § 7.  Finder formanden eller ethvert af medlemmerne  

 behov for afstemning om erhvervsområdeudvalgets initiativer, udtalelser og  

 afgørelser, sker vedtagelse ved almindelig stemmeflerhed blandt de  

 tilstedeværende medlemmer.
 Stk. 2.  Hvis stemmerne står lige ved en afstemning om  

 initiativer og udtalelser, gør formandens stemme udslaget.
 Stk. 3.  Mindretallet kan kræve sit synspunkt tilføjet  

 til udtalelser.
 Stk. 4.  Erhvervsområdeudvalget er i sager om  

 initiativer og udtalelser beslutningsdygtigt, når foruden formanden 2  

 medlemmer fra arbejdsgiversiden og 2 medlemmer fra arbejdstagersiden er til  

 stede.
Stk. 5.  Hvis stemmerne står lige ved en afstemning om  

 en sag, hvor Erhvervsområdeudvalget træffer afgørelse, gør formandens stemme  

 udslaget.
I et sådant tilfælde kan dog ethvert medlem kræve sagen udsat til  

 fornyet behandling i et efterfølgende møde.
 Stk. 6.  Erhvervsområdeudvalget er beslutningsdygtigt i  

 sager, hvor erhvervsområdeudvalget træffer afgørelse, når foruden formanden  

 mindst halvdelen af medlemmerne fra arbejdsgiversiden og mindst halvdelen af  

 medlemmerne fra arbejdstagersiden er til stede.
 § 8.  Formanden kan bestemme, at sager underkastes  

 skriftlig behandling.
 Stk. 2.  Inden en af formanden fastsat frist, der såvidt  

 muligt ikke bør være kortere end 1 uge fra udsendelsen af materialet, kan  

 ethvert medlem gøre indsigelse mod det udsendte materiales forslag til  

 afgørelse eller udtalelse og kræve, at en sag bliver behandlet på et møde i  

 erhvervsområdeudvalget.
 Stk. 3.  Gør ingen medlemmer indsigelse inden for den  

 fastsatte frist, anses det udsendte materiales forslag til afgørelse eller  

 udtalelse for tiltrådt.
§ 9.  Erhvervsområdeudvalgets forhandlinger og  

 beslutninger føres til referat.
Et medlem kan kræve tilført referatet en kort  

 motivering for sit standpunkt eller bemærkning om afvigende standpunkt.
 § 10.  Erhvervsområdeudvalgets beslutninger  

 underskrives af formanden.
Forretningsudvalg for erhvervsområdeudvalg § 11.  Erhvervsområdeudvalget kan etablere et  

 forretningsudvalg bestående af formanden, næstformanden og 2 yderligere  

 medlemmer.
Stk. 2.  Erhvervsområdeudvalget kan bemyndige  

 forretningsudvalget til at tage initiativ, afgive udtalelse og træffe  

 afgørelse på erhvervsområdeudvalgets vegne.
Forretningsudvalget orienterer  

 efterfølgende erhvervsområdeudvalget om de trufne dispositioner.
Sekretariat for erhvervsområdeudvalg § 12.  Erhvervsområdeudvalgets sekretariatsfunktion  

 udføres af Arbejdsmarkedsstyrelsen.
 Udvalget for erhvervsintroducerende  

 uddannelse m.v.
Mødevirksomhed § 13.  Udvalget for erhvervsintroducerende uddannelse  

 m.v. holder møde efter formandens bestemmelse, eller når ønske herom  

 fremsættes af 2 eller flere medlemmer, dog mindst 4 gange om året.
 § 14.  Indkaldelse til møde skal ske skriftligt, så  

 vidt muligt med mindst 1 uges varsel.
Stk. 2.  Formanden fastsætter dagsordenen for udvalgets  

 møder.
Ethvert medlem samt repræsentanterne uden stemmeret kan få optaget  

 punkter på dagsordenen.
 Stk. 3.  Dagsorden for mødet med skriftligt materiale  

 med belysning af de sager, der skal drøftes eller afgøres, samt forslag til  

 udvalgets udtalelse eller afgørelser, udsendes så vidt muligt senest 6 dage  

 før mødet.
 § 15.  Udvalgets møder ledes af formanden, i  

 formandens forfald af sekretariatet.
 § 16.  Finder formanden eller ethvert af medlemmerne  

 behov for afstemning om udvalgets initiativer, udtalelser og afgørelser, sker  

 vedtagelse ved almindelig stemmeflerhed blandt de tilstedeværende medlemmer.
 Stk. 2.  Hvis stemmerne står lige ved en afstemning om  

 initiativer og udtalelser, gør formandens stemme udslaget.
 Stk. 3.  Mindretallet kan kræve sit synspunkt tilføjet  

 til udtalelser.
Stk. 4.  Hvis stemmerne står lige ved en afstemning om  

 en sag, hvor udvalget træffer afgørelse, gør formandens stemme udslaget.
I et  

 sådant tilfælde kan dog ethvert medlem kræve sagen udsat til fornyet  

 behandling i et efterfølgende møde.
 Stk. 5.  Udvalget for erhvervsintroducerende uddannelse  

 m.v. er beslutningsdygtigt, når foruden formanden 4 medlemmer er til stede.
 § 17.  Formanden kan bestemme, at sager underkastes  

 skriftlig behandling.
 Stk. 2.  Inden en af formanden fastsat frist, der såvidt  

 muligt ikke bør være kortere end 1 uge fra udsendelsen af materialet, kan  

 ethvert medlem gøre indsigelse mod det udsendte materiales forslag til  

 initiativ, udtalelse eller afgørelse og kræve, at en sag bliver behandlet på  

 et møde i udvalget.
 Stk. 3.  Gør ingen medlemmer indsigelse inden for den  

 fastsatte frist, anses det udsendte materiales forslag til initiativ,  

 udtalelse eller afgørelse for tiltrådt.
§ 18.  Udvalgets forhandlinger og beslutninger føres  

 til referat.
Et medlem kan kræve tilført referatet en kort motivering for sit  

 standpunkt eller bemærkning om afvigende standpunkt.
 Forretningsudvalg for Udvalget for erhvervsintroducerende uddannelse  

 m.v.
 § 19.  Udvalget for erhvervsintroducerende uddannelse  

 m.v. kan etablere et forretningsudvalg bestående af formanden og 3 andre  

 medlemmer.
Stk. 2.  Udvalget for erhvervsintroducerende uddannelse  

 m.v. kan bemyndige forretningsudvalget til at tage initiativ, afgive  

 udtalelse og træffe afgørelse på udvalgets vegne.
Forretningsudvalget  

 orienterer efterfølgende udvalget om de trufne dispositioner.
 Sekretariat for Udvalget for erhvervsintroducerende uddannelse  

 m.v.
 § 20.  Udvalgets sekretariatsfunktion udføres af  

 Arbejdsmarkedsstyrelsen.
Efteruddannelsesudvalg Nedsættelse og sammensætning § 21.  Finder arbejdsgiver- og  

 arbejdstagerorganisationerne inden for et fagligt område, at der er behov for  

 nedsættelse af et efteruddannelsesudvalg inden for området, nedsætter disse  

 organisationer udvalget.
Udvalgets oprettelse godkendes af det relevante  

 erhvervsområdeudvalg.
Stk. 2.  Efteruddannelsesudvalgene skal have et lige  

 stort antal arbejdsgiver- og arbejdstagerrepræsentanter og være  

 repræsentative for de omfattede medlemsgrupper og organisationer.
Medlemmerne  

 udpeges for en periode på 4 år.
Finder udpegningen sted i løbet af en  

 periode, gælder den kun indtil periodens udløb.
§ 22.  Efteruddannelsesudvalget vælger en formand og  

 en næstformand blandt udvalgets medlemmer.
Vælges en formand blandt  

 arbejdsgivermedlemmerne, vælges næstformanden blandt arbejdstagermedlemmerne  

 og omvendt.
Stk. 2.  Valg af formand og næstformand afgøres ved  

 almindelig stemmeflerhed af de tilstedeværende medlemmer.
Ved stemmelighed  

 afgøres valget ved lodtrækning.
 Stk. 3.  Ved valg af formand og næstformand er  

 efteruddannelsesudvalget beslutningsdygtigt, når mindst 3/4 af medlemmerne er  

 til stede.
 § 23.  Alle funktioner, som i det følgende tillægges  

 formanden, varetages i dennes forfald af næstformanden.
Mødevirksomhed § 24.  Efteruddannelsesudvalget holder møde efter  

 formandens bestemmelse, eller når ønske herom fremsættes af to eller flere  

 medlemmer.
 § 25.  Indkaldelse til møde skal ske skriftligt, så  

 vidt muligt med mindst 1 uges varsel.
 Stk. 2.  Dagsorden for mødet med skriftligt materiale  

 med belysning af de sager, der skal drøftes eller afgøres, samt forslag til  

 efteruddannelsesudvalgets udtalelse, indstilling eller afgørelse, udsendes så  

 vidt muligt senest 6 dage før mødet.
 § 26.  Efteruddannelsesudvalgets møder ledes af  

 formanden.
 § 27.  Finder formanden eller ethvert af medlemmerne  

 behov for afstemning om efteruddannelsesudvalgets initiativer, udtalelser og  

 afgørelser, sker vedtagelse ved almindelig stemmeflerhed blandt de  

 tilstedeværende medlemmer.
 Stk. 2.  Hvis stemmerne står lige ved en afstemning om  

 initiativer og udtalelser, gør formandens stemme udslaget.
 Stk. 3.  Mindretallet kan kræve sit synspunkt tilføjet  

 til udtalelser.
 Stk. 4.  Efteruddannelsesudvalget er i sager om  

 initiativer og udtalelser beslutningsdygtigt, når foruden formanden mindst  

 1/3 af medlemmerne fra arbejdsgiversiden og mindst 1/3 af medlemmerne fra  

 arbejdstagersiden er til stede.
Stk. 5.  Hvis stemmerne står lige ved en afstemning om  

 en sag, hvor efteruddannelsesudvalget træffer afgørelse, gør formandens  

 stemme udslaget.
I et sådant tilfælde kan dog ethvert medlem kræve sagen  

 udsat til fornyet behandling i et efterfølgende møde.
 Stk. 6.  Efteruddannelsesudvalget er beslutningsdygtigt  

 i sager, hvor efteruddannelsesudvalget træffer afgørelse, når foruden  

 formanden mindst halvdelen af medlemmerne fra arbejdsgiversiden og mindst  

 halvdelen af medlemmerne fra arbejdstagersiden er til stede.
 § 28.  Formanden kan bestemme, at sager underkastes  

 skriftlig behandling.
 Stk. 2.  Inden en af formanden fastsat frist, der såvidt  

 muligt ikke bør være kortere end 1 uge fra udsendelsen af materialet, kan  

 ethvert medlem gøre indsigelse mod det udsendte materiales forslag til  

 udtalelse eller afgørelse og kræve, at en sag bliver behandlet på et møde i  

 efteruddannelsesudvalget.
 Stk. 3.  Gør ingen medlemmer indsigelse inden for den  

 fastsatte frist, anses det udsendte materiales forslag til udtalelse eller  

 afgørelse for tiltrådt.
§ 29.  Efteruddannelsesudvalgets forhandlinger og  

 beslutninger føres til referat.
Et medlem kan kræve tilført referatet en kort  

 motivering for sit standpunkt eller bemærkning om afvigende standpunkt.
 § 30.  Efteruddannelsesudvalgets beslutninger  

 underskrives af formanden.
 Stk. 2.  Udvalgets skriftlige dispositioner, der  

 vedrører væsentlige økonomiske forhold, sendes i kopi til  

 erhvervsområdeudvalgets sekretariat.
Forretningsudvalg for efteruddannelsesudvalg § 31.  Efteruddannelsesudvalget kan etablere et  

 forretningsudvalg bestående af formanden og næstformanden.
 Stk. 2.  Efteruddannelsesudvalget kan bemyndige  

 forretningsudvalget til at varetage opgaver på udvalgets vegne.  

 Forretningsudvalget orienterer efterfølgende efteruddannelsesudvalget om de  

 trufne dispositioner.
Sekretariat for efteruddannelsesudvalgene § 32.  Efteruddannelsesudvalget opretter et  

 sekretariat, som finansieres af de organisationer, hvis interesser varetages  

 af udvalget.
Ikrafttræden § 33.  Bekendtgørelsen træder i kraft den 1. januar  

 1994.
