 Landsskatteretskendelse af 8/11 2001 vedr. momstilsvar.
 A A/Ss klage vedrører told- og skatteregionens afgørelse om  

 forhøjelse af momstilsvaret med 1.752.500 kr. for 1999.
Det fremgår, at A A/S er et helejet datterselskab af B A/S.
A  

 A/Ss virksomhed består i produktion af høreapparater, hvilket finder  

 sted i  

 virksomheden beliggende i X.
B A/S, der har hjemsted i Y, og således henhører under en anden  

 told- og skatteregion, ejer efter det oplyste i alt 49 indenlandske og  

 udenlandske selskaber.
Selskabet har efter det oplyste fem ansatte.
Inden for  

 koncernen fremstilles og sælges høreapparater, diagnostiske instrumenter samt  

 udstyr til personlig trådløs kommunikation.
B A/S er et børsnoteret selskab,  

 hvor ca. 62 % af aktierne ejes af en fond.
Det fremgår endvidere, at A A/S i  

 indgående moms for juni måned 1999 har medregnet 1.752.500 kr., der vedrører  

 moms af et beløb på 7.010.000 kr.
Det er oplyst, at det af bogføringsbilag af  

 30. juni 1999 fremgår, at beløbet er  Risk mgmt og mgmt fee 98 til B  

 A/S Det er endvidere oplyst, at det fremgår af Greens  

 Erhvervsinformation A/S, at branchen for B A/S er ikke-finansielle  

 holdingselskaber, og at A A/Ss aktivitet er hel eller  

 delvis at eje andre  

 selskaber samt drive international handel og industri.
 Det fremgår endvidere, at B A/S for 1999 har indgivet månedlige  

 momsangivelser.
 Det er oplyst, at forskellen på den af A A/S fratrukne moms på  

 1.752.500 kr. , og den anførte udgående moms for juni måned på 1.896.000 kr.  

 vedrører management fee fra andre indenlandske datterselskaber.
Endvidere er det oplyst, at told- og skatteregionen har modtaget  

 et bogføringsbilag, hvoraf fremgår, at der hos A A/S krediteres 8.762.500 kr.  

 på konto for mellemregning med B A/S, 7.010.000 kr. debiteres på en konto  

 under  

 sekundære indtægter og udgifter, og at konto for indgående moms debiteres med  

 1.752.500 kr.
Der er ikke udstedt faktura på grundlag af posteringerne.
 Det fremgår endvidere af årsregnskabet for 1999 for B A/S, at  

 nettoomsætning, produktionsomkostninger og bruttoresultat er 0, og under  

 administrationsomkostninger angives indtægter fra datterselskaber med  

 9.597.000  

 kr.
Der er fremlagt brev af 6. februar 2001 fra B A/S til told- og  

 skatteregionen, hvoraf følger:  For at stimulere de enkelte driftsselskaber tilbyder  

 moderselskabet serviceydelser til samtlige koncernselskaber.
Disse  

 serviceydelser stilles til fri disposition for datterselskaberne, og  

 moderselskabet opkræver betaling herfor i form af management fees  

  enten en  

 gang årligt i juni måned ved en direkte fakturering til datterselskabet  

 (selskaber inden for forretningsområderne Diagnostiske Instrumenter og  

 Personlig Kommunikation) eller som en del af de transferpriser, der afregnes  

 mellem koncernens world distribution center (placeret i X) og de  

 respektive  

 salgsdatterselskaber indenfor forretningsområdet Høreapparater.
Den største del af koncernens omsætning er indenfor  

 forretningsområdet Høreapparater  

    

  

 (84% af  

 omsætningen i 1999). Produkterne til de i alt 35 salgsdatterselskaber inden  

 for  

 dette forretningsområde distribueres fra koncernens world distribution  

 center  

 i X, der juridisk set er placeret i A A/S.
Den del af transferprisen, der  

 vedrører management fee afregnes én gang årligt fra A A/S til  

 moderselskabet.
 De serviceydelser, koncernen tilbyder sine datterselskaber, og  

 som udelukkende afholdes via det fastsatte management fee  

 omfatter bl.a.:
Juridiske ydelser Samtlige kontrakter, der har karakter af at være bindende for  

 det enkelte koncernselskab, skal gennemgås og godkendes centralt i Y.
Moderselskabet medvirker ved alle koncernens tilkøb af nye  

 virksomheder.
I 2000 er der tilkøbt nye selskaber for en samlet værdi af DKK  

 900 millioner.
Samtlige datterselskabschefers ansættelsesforhold administreres  

 af koncerndirektionen.
Moderselskabet bistår således ved udvælgelse, ved  

 udarbejdelse af de nødvendige kontrakter og juridiske dokumenter mv. og ved  

 lønreguleringer og administration af gager for samtlige direktører i  

 koncernen.
 Leverancekontrakter, leverandørkontrakter, lejekontrakter,  

 fortrolighedsaftaler, samarbejdsaftaler, distributionsaftaler m.v. for  

 samtlige  

 koncernselskaber gennemgås og udarbejdes centralt.
Managementkonferencer Én gang årligt afholdes der for hvert af de to  

 høreapparatselskaber en konference, hvor samtlige datterselskabschefer og  

 fagchefer samles til en uges strategi, marketing- og produktplanlægning.  

 Samtlige  

 omkostninger i forbindelse med de to konferencer afholdes af B A/S.
Ledelses- og kompetence ressourcer Direktionen i datterselskabet A A/S udgøres af en  

 administrerende direktør og tre fagdirektører.
Den daglige drift af A A/S  

 varetages af de tre fagdirektører, der alle er ansat i og aflønnes af A A/S.  

 Opgaven som administrerende direktør for A A/S varetages for tiden af den  

 administrerende direktør i moderselskabet.
Der udbetales ingen gage til den  

 administrerende direktør i A A/S fra selskabet.
Moderselskabets medarbejdere indgår i en række funktioner hos A  

 A/S.
Eksempelvis foretages administrationen af A A/Ss kantine,  

 rejsekontor,  

 rengøring, vagt, forsikringer, lejemål, kontormøbelindkøb o.l., af  

 moderselskabets ledelse af A A/Ss udviklingsgruppe, hvor beslutninger  

 om  

 fremtidige forsknings- og produktudviklinger tages.
Denne opgave er i sig  

 selv  

 en ressourcekrævende opgave.
Ejendomme Ved køb, salg og leje af ejendomme i koncernen skal der medvirke  

 en medarbejder en fra moderselskabet.
 Moderselskabet ejer en ejendom i Tyskland, der administreres og  

 udlejes til datterselskabet C GmbH.
 Ombygning og nyindretning af lejemål og ejendomme varetages med  

 hjælp fra moderselskabet.
De her nævnte opgaver er blot en eksemplificeret beskrivelse af  

 de opgaver, moderselskabet udfører for koncernselskaberne.
For at fokusere  

 koncernens medarbejdere på løsningen af problemer frem for af fokusere på,  

 hvor  

 meget det koster at få et specifikt problem løst, har vi valgt at lade de  

 tilbudte serviceydelser fra moderselskaber være en option, der uanset om man  

 vælger at gøre brug af denne afregnes via det fastsatte management  

 fee.
Denne  

 samarbejdsform har vist sig at være stærkt medvirkende til koncernens  

 kraftige  

 resultatfremgang i de seneste 10 år.
Da det er datterselskabet A A/S, der foretager alle kommercielle  

 transaktioner med koncernselskaberne, har man af praktiske grunde valgt at  

 lade  

 opkrævningen af management fees foregå via A A/S. Én gang årligt  

 afregnes  

 dette sammen med det management fee, som A A/S selv skal erlægge  

 til  

 moderselskabet.
Desuden indgår der i beløbet som modregning de  

 serviceydelser,  

 som A A/S udfører for moderselskabet.
 Den samlede management-afregning, som A A/S har foretaget på  

 egne og ca. 35 selskabers vegne, har for de seneste tre år udgjort:
Management  

 fee  ..Risk fee            I alt 1998   .9.627.230,00   623.896,60       ..9.251.126,60 1999   .8.852.280,00   654.430,10       ..9.506.710,10 2000   ..8.961.909,50   .885.923,77        9.847.883,27  Ved den påklagede afgørelse har told- og skatteregionen forhøjet  

 A A/Ss momstilsvar med 1.752.500 kr.
Regionen har som begrundelse  

 herfor  

 anført, at A A/S ikke har fradragsret efter momslovens § 37 for de omhandlede  

 ydelser, idet der ikke har været tale om en momspligtig ydelse omfattet af  

 momslovens § 4. Regionen har i denne forbindelse henvist til  

 Landsskatterettens  

 kendelse af 12. maj 1999 offentliggjort i TfS 1999.499, hvoraf følger, at det  

 var med rette, at et selskab var afmeldt fra registrering og dermed  

 tilbagebetalingspligtig af negativ moms.
Ifølge selskabets vedtægter var  

 formålet at drive bygge- og anlægsvirksomhed, men da der ikke forelå  

 objektive  

 momenter, der understøttede det vedtægtsmæssige formål, blev det lagt til  

 grund, at selskabets eneste formål var at være holdingselskab.
 Endvidere har regionen henvist til EF-domstolens dom i sag  

 C-60/90 Polysar BV, hvoraf følger, at artikel 4, i sjette direktiv 77/388/EØF  

 om harmonisering af medlemsstaternes lovgivning om omsætningsafgifter, skal  

 fortolkes således, at et holdingselskab, hvis formål kun er at besidde  

 kapitalinteresser i andre virksomheder, uden at det direkte eller indirekte  

 griber ind i administrationen af disse virksomheder - bortset fra hvad der  

 følger af de rettigheder, holdingselskabet har i sin egenskab af aktionær  

 eller  

 selskabsdeltager  ikke er merværdiafgiftspligtig og derfor ikke har ret  

 til  

 fradrag i henhold til direktivets artikel 17. At holdingselskabet hører til  

 en  

 verdensomspændende koncern, der udadtil fremtræder under et navn, kan ikke  

 tages i betragtning ved afgørelsen af, om holdingselskabet skal for at være  

 merværdiafgiftspligtig.
Regionen har herefter anført, at B A/S ved aflæggelsen af  

 årsregnskabet ikke angiver indtægten fra datterselskabet som en omsætning,  

 men  

 derimod som en indtægt under administrationsomkostninger, at A A/S  

 regnskabsmæssigt anser posten som vedrørende sekundær drift og ikke som en  

 omkostning under den primære drift, og at der ikke er udstedt en faktura,  

 hvor  

 en faktura normalt vil indeholde en beskrivelse af en leveret vare eller  

 ydelser.
Regionen har videre anført, at B A/Ss formål og aktivitet  

 herunder  

 antallet af ansatte i moderselskabet og i koncernen som helhed angiver, at  

 der  

 er tale om et holdingselskab, der i relation til datterselskaberne udfører de  

 ledelsesaktiviteter, der står i forbindelse med besiddelse af aktierne og  

 udfører de opgaver i de selskabsretlige organer, som normalt udføres af  

 aktionærer.
Regionen har herefter ud fra en samlet bedømmelse af disse  

 forhold ikke anset moderselskabets ydelser til datterselskabet for omfattet  

 af  

 momslovens § 4, hvorfor fradragsretten er udelukket efter momslovens § 37.  

 Regionen har i denne forbindelse videre anført, at omstændighederne i denne  

 sag  

 stort set svarer til EF-dommen om Polysar BV, hvor domstolens resultat var,  

 at  

 holdingselskabet ikke var afgiftspligtigt.
Domstolen opstiller tre typer af  

 holdingselskaber i sagen, hvor type 1 er holdingselskaber, der udelukkende  

 oppebærer udbytte fra datterselskaber, type 2 er holdingselskaber, der også  

 driver finansiel investeringsvirksomhed i forbindelse med besiddelse af  

 aktier  

 eller anparter i andre selskaber, og type 3 er holdingselskaber, der ud over  

 finansiel virksomhed også udfører tjenesteydelser for sine datterselskaber,  

 således at omkostningerne herved fordeles på datterselskaberne.
Regionen har  

 anført, at B A/S formentlig henhører under type 1, eventuelt type 2.
 Regionen har endvidere anført, at den omstændighed, at B A/S  

 henhører under Told- og Skatteregion Y, ikke er til hinder for, at Told- og  

 Skatteregion X træffer afgørelse om, hvorvidt A A/S, henhørende under Told-  

 og  

 Skatteregion X, har fradrag for de erhvervede ydelser.
 Klagerens repræsentanter har overfor Landsskatteretten nedlagt  

 påstand om, at momstilsvaret for 1999 ikke forhøjes.
Repræsentanterne har til støtte for den nedlagte påstand bl.a.  

 anført, at Told- og Skatteregion X ved den trufne afgørelse har handlet uden  

 for sin stedlige kompetence i henhold til momslovens § 78, sammenholdt med §  

 2,  

 i bekendtgørelse nr. 1107 af 1/12 2000 om sagsudlægning.
Repræsentanterne har  

 i  

 denne forbindelse nærmere anført, at det følger af momsloven sammenholdt med  

 sagsudlægningsbekendtgørelsen, at kun den skatteregion, som B A/S henhører  

 under, har stedlig kompetence  og dermed hjemmel  til at tage  

 stilling til B  

 A/Ss registreringsforhold efter momsloven.
Da B A/S henhører under  

 Told- og  

 Skatteregion Y, og da denne told- og skatteregion ikke har krævet ændringer i  

 de registreringsmæssige forhold, er Told- og Skatteregion X forpligtet til at  

 lægge til grund, at de pågældende ydelser er leveret af en momspligtig  

 virksomhed.
Repræsentanterne har endvidere anført, at A A/S i medfør af  

 momslovens § 37 er berettiget til at foretage fuldt fradrag for den købsmoms  

 på  

 1.752.000 kr., som B A/S har opkrævet hos A A/S, og som er indbetalt til B  

 A/S.  

 Endvidere må det lægges til grund, at købsmomsen knytter sig til det  

 management fee, som B A/S har opkrævet hos A A/S i juni måned  

 1999, og som A  

 A/S efterfølgende har betalt til B A/S.
Repræsentanterne har således anført,  

 at  

 management feeet udgør vederlag til B A/S for levering af  

 tjenesteydelser  

 til A A/S i regnskabsåret 1999, at de leverede ydelser er omfattet af  

 momslovens § 4, og at de leverede ydelser udelukkende har været indkøbt til  

 brug for A A/Ss egne leverancer.
 Repræsentanterne har vedrørende den manglende udstedelse af  

 faktura anført, at der alene er tale om en formel fejl, og at denne nu er  

 berigtiget.
Vedrørende told- og skatteregionens argument om, at indtægten  

 fra management feeet i årsregnskabet er angivet som  

 indtægter fra  

 datterselskaber, samt at denne indtægt er placeret under regnskabsposten  

 administrationsomkostninger, har repræsentanterne anført, at regnskabet er  

 opstillet i overensstemmelse med årsregnskabslovens regler.
Det følger heraf,  

 at regnskabsposten indtægter fra datterselskaber skal vises  

 særskilt i  

 moderselskabets årsregnskab, og at posten skal vises efter posten   

 drifts- og  

 administrationsomkostninger, hvorfor det vil være i strid med  

 årsregnskabsloven at vise indtægten  

    

  

 fra  

 management feeet under eksempelvis posten  

 nettoomsætningen.
 Repræsentanterne har endvidere anført, at forholdet mellem B  

 A/Ss lønudgifter og management feeet er uden  

 betydning for sagen.
Herudover har repræsentanterne anført, at der er en direkte  

 sammenhæng mellem de leverede ydelser, som fremgår af brev af 6. februar  

 2001,  

 og det management fee, som B A/S har opkrævet, og som er honorar  

 for de  

 leverede ydelser.
Den omstændighed, at management feeet er  

 aftalt som et  

 fast honorar, er uden betydning for den momsmæssige behandling.
Honoraret er  

 i  

 øvrigt fastsat på et niveau, der ikke afviger fra, hvad der har været  

 opkrævet  

 i de foregående år.
Honoraret er således fastsat bl.a. på grundlag af de  

 tidligere års erfaringer.
Endvidere har repræsentanterne henvist til EF-domstolens dom i  

 sag C-60/90, hvor det fremgår af præmis 14, at et holdingselskab ikke er en  

 afgiftspligtig person, medmindre holdingselskabet samtidig med besiddelsen af  

 kapitalinteresserne direkte eller indirekte griber ind i administrationen af  

 de  

 selskaber, hvor kapitalinteresserne besiddes.
Samme konklusion er  

 kommissionen  

 kommet til i de indledende bemærkninger.
 Endelig har repræsentanterne henvist til EF-domstolens dom af  

 14. november 2000, sag C-142/99, hvoraf følger, at et holdingselskab er  

 momspligtigt, hvis det griber ind i administrationen af datterselskaber.
 Landsskatteretten  

 udtaler:
 Det følger af momslovens § 37, stk. 1, jf. § 56, stk. 3, at  

 registrerede virksomheder ved opgørelsen af afgiftstilsvaret som indgående  

 afgift, kan fradrage afgiften efter denne lov for virksomhedens indkøb m.v.  

 af  

 varer og ydelser, der udelukkende anvendes til brug for virksomhedens  

 leverancer, som ikke er fritaget for afgift efter § 13, herunder leverancer  

 udført i udlandet.
Landsskatteretten bemærker, at det er en forudsætning for  

 fradrag efter momslovens § 37, stk. 1, at den erhvervede vare eller ydelse,  

 for  

 hvilken der ønskes fradrag, er momspligtig efter momsloven.
Det er således  

 nødvendigt at tage stilling til, om de erhvervede varer eller ydelser er  

 momspligtige.
 Landsskatteretten finder herefter, at Told- og Skatteregion X  

 ikke har handlet i strid med § 2, stk. 1, i bekendtgørelse om sagsudlægning,  

 jf. momslovens § 78, ved at træffe afgørelse om, at de af A A/S erhvervede  

 ydelser ikke er omfattet af momslovens § 4.
Landsskatteretten lægger imidlertid til grund, at B A/S har  

 leveret ydelser til A A/S vedrørende de i dette selskabs brev af 6. februar  

 2001 angivne opgaver og i det beskrevne omfang.
Leveringen af disse ydelser  

 findes at gå ud over, hvad der er en følge af de rettigheder, B A/S har i sin  

 egenskab af aktionær i selskabet, jf. herved, at de rettigheder, der  

 tilkommer  

 en ejer i et aktieselskab, er positivt opregnet i aktieselskabslovens kapitel  

 10.
 Da leveringen af disse ydelser derfor må anses som momspligtige  

 i medfør af momslovens § 4, stk. 1, og da Landsskatteretten endvidere ikke  

 finder grundlag for at tilsidesætte det aftalte vederlag, findes klageren at  

 være berettiget til fradrag for momsen af udgiften hertil.
 Den påklagede afgørelse ændres derfor i overensstemmelse med  

 påstanden.
