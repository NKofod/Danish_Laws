§ 1 I bekendtgørelse nr. 660 af 18. december 1975 om samfundsvidenskabelig  

 kandidatuddannelse og HA-uddannelsen ved Aalborg Universitetscenter som  

 ændret ved bekendtgørelse nr. 583 af 30. november 1977 og bekendtgørelse nr.  

 73 af 18. februar 1987 foretages følgende ændringer:
 1. Indledningen affattes således:
»I henhold til § 2, stk. 3 og 4, og § 35 a i lov om styrelse af  

 højere uddannelsesinstitutioner, jf. lovbekendtgørelse nr. 161 af 17. marts  

 1987, fastsættes:» 2. § 24 affattes således:
 »§ 24.  Den, der har gennemført den  

 samfundsvidenskabelige kandidatuddannelse med specialisering i  

 erhvervsøkonomi, betegnes candidatus(a) mercaturae (cand.merc.). Den,  

 der har gennemført den samfundsvidenskabelige kandidatuddannelse med  

 specialisering i samfundsøkonomi betegnes candidatus(a) oeconomices  

 (cand.oecon.). Den, der har gennemført den samfundsvidenskabelige  

 kandidatuddannelse med specialisering i administration betegnes  

candidatus(a) scientiarum administrationis (cand.scient.adm.).
Stk. 2.  Kandidater med den hidtil anvendte betegnelse,  

 kand.samf., kan i overensstemmelse med den gennemførte specialisering vælge  

 betegnelserne, cand.oecon. og cand.scient.adm. for fremtiden.
Begæring om  

 ændring af betegnelsen indgives til Aalborg Universitetscenter, der foretager  

 fornøden ændring af eksamensbevis.« 3. Efter § 25 indsættes:
»§ 25 a.  Klager over universitetscentrets  

 afgørelser i henhold til denne bekendtgørelse indgives til centret.
Hvis en  

 klage ikke tages til følge, og klageren fastholder klagen, videresender  

 centret klagen vedlagt en udtalelse til Direktoratet for de Videregående  

 Uddannelser.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
§ 25 b.  Direktoratets afgørelser efter denne  

 bekendtgørelse kan ikke indbringes for højere administrativ myndighed.« § 2 Bekendtgørelsen har virkning fra 1. april 1988.
