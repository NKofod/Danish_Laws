 I cirkulære nr. 13 af 15. marts 1978 (* 1) om ændring af retsplejeloven og  

 inddrivelsesloven har statsskattedirektoratet bl. a. meddelt kommunerne  

 følgende:
»Skatter m.v., der skal betales efter kildeskatteloven, opkræves ved  

 statsskattedirektoratets foranstaltning med bistand af kommunerne efter  

 ministeren for skatter og afgifters nærmere bestemmelser.
Udlæg foretages  

 således fortsat af kommunerne på statsskattedirektoratets vegne, og  

 statsskattedirektoratet skal anføres som rekvirent.
 Ved udlæg i fast ejendom, registreret skib og luftfartøj skal kommunerne  

 dog anføre opkrævningskommunens navn i forbindelse med  

 statsskattedirektoratet, således at rekvirenten anføres som  

 statsskattedirektoratet v/xxx kommune«.
 Man skal anmode om, at det ved tinglysning af udlægsattesterne påses, at  

 kreditor i tingbogen angives som »S.D.v/xxx kommune«, således at  

 det sikres, at meddelse om tvangsauktion over den pågældende ejendom sendes  

 til den anførte kommune.
Justitsministeriet, den 28. april 1978 P.M.V.
 E.B.
Ebbe Nielsen (Cirkulæreskrivelse til tinglysningsdommerne) (* 1) Det angivne nummer er cirkulærets nummer i Statsskattedirektoratet.  

 I Ministerialtidende er cirkulæret optaget foran som nr. 47.
