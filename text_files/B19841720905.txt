 I medfør af luftfartslovens 82 og 149, stk. 8, jf. lovbekendtgørelse nr.  

 381 af 10. juni 1969 som ændret ved lov nr. 94 af 29. marts 1972 og senest  

 ved lov nr. 261 af 8. juni 1983, fastsætter luftfartsdirektoratet herved  

 efter bemyndigelse fra ministeriet for offentlige arbejder, jf.  

 bekendtgørelse nr. 93 af 8. marts 1982, følgende:
1.1 Hvis det ikke er muligt for en fartøjschef at etablere forbindelse med  

 en luftfartsstation på den frekvens, han normalt skulle anvende, skal han,  

 hvis luftfartøjet er udstyret med SSR transponder, vælge mode A, kode 7600,  

 samt forsøge at etablere forbindelse på en anden hensigtsmæssig frekvens.  

 Hvis heller ikke dette lykkes, skal fartøjschefen ved valg af passende  

 frekvens forsøge at etablere forbindelse med andre luftfartøjer eller  

 luftfartsstationer.
Er det herefter stadig ikke lykkedes fartøjschefen at  

 etablere forbindelse, skal han på normalt ibrugværende frekvens indlede med  

 udtrykket »transmitting blind« (jeg sender uden at have hørt Deres  

 besvarelse af mine opkald) og derefter sende meddelelsen to gange.
 1.2 Er en fartøjschef ude af stand til at etablere radioforbindelse på  

 grund af fejl i modtageanlægget, skal han i normalt omfang og på den normalt  

 anvendte frekvens alligevel sende sine meldinger, idet han indleder med  

 udtrykket »transmitting blind due to receiver failure« (jeg kan  

 sende, men er ude af stand til at modtage). Meldingen skal gentages og  

 derefter afsluttes med tidspunktet for næste forventede opkald.
2. Ikrafttræden Denne BL træder i kraft den 1. april 1984.
