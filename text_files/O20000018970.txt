Resumé  



  

 En politisk forening klagede til ombudsmanden over at Politidirektøren i  

 København havde afvist tre anmeldte demonstrationer.
Politidirektørens  

 afgørelser var stadfæstet af Justitsministeriet.
Foreningen mente at  

 afgørelserne var udtryk for et grundlovsstridigt forbud mod at foreningen  

 demonstrerede i det indre København.
 Under henvisning til at afgørelserne var begrundet i konkrete  

 forhold, at politidirektøren havde anvist en alternativ rute i  

 Københavnsområdet, og at der mellem foreningen og politidirektøren havde  

 været  

 drøftelser om en alternativ rute, udtalte ombudsmanden at han ikke havde  

 grundlag for at antage at der var indført et generelt forbud mod at  

 bevægelsen  

 demonstrerer i det indre København, i strid med grundlovens § 79.
Ombudsmanden konstaterede herefter at afgørelserne om afvisning  

 af de anmeldte demonstrationer fremstod som udtryk for konkrete forbud efter  

 grundlovens § 79, 3. pkt.
Han udtalte at myndighederne  i stedet for  

 politivedtægten for København og retsplejeloven  burde have angivet  

 grundlovens § 79, 3. pkt., og/eller nødretsbetragtninger som det rette  

 hjemmelsgrundlag for afgørelserne.
Videre udtalte ombudsmanden at han ikke havde mulighed for at  

 kritisere de konkrete afgørelser om afvisning af de tre anmeldte  

 demonstrationer.
Han henviste bl.a. til sin manglende politifagkyndige viden  

 og  

 til at det skøn som afgørelserne byggede på, ikke åbenbart lå uden for  

 rammerne  

 af grundlovens § 79, 3. pkt. og/eller nødretsbetragtninger.
 Om den alternativt anviste rute udtalte ombudsmanden at han ikke  

 havde tilstrækkeligt grundlag for at bedømme om den var mere øde end  

 nødvendigt. (J.nr. 1999-2565-619).
Forbud mod demonstrationer.
Grundlovens § 79 Det fremgik af sagen at en  

 politisk forening (A) den 1. august 1999 anmeldte en demonstration til  

 Politidirektøren i København.
I anmeldelsen anførte A følgende:
 ...
 Demonstrationen er til ære  

 for Rudolf Hess, Frits Clausen samt alle andre nationalsocialistiske kæmpere  

 i  

 det hvide Europa som er blevet forfulgt, fængslet eller myrdet i demokratiets  

 navn.
 Demonstrationen vil tage  

 udgangspunkt ved den tyske ambassade i Stockholmsgade den 14. august kl.  

 11.00.  

 Marchkolonnen vil efter taler gå ad følgende rute: Oslo Plads  Store  

 Kongensgade  over Kongens Nytorv  Holmens Kanal   

 Christiansborg Slotsplads   

 Vindebrogade  Stormgade  Tietgensgade til Hovedbanegården hvor  

 demonstrationen vil blive opløst.
 Deltagerantallet forventes  

 at blive mellem 3 og 500 personer.
Ved marchen vil der blive  

 brugt et eller flere motorkøretøjer, ligesom mange af deltagerne vil bære  

 skjold, skilte og faner.
Som tidligere år vil der i år også blive benyttet  

 trommer, megafon og eventuelt højtaleranlæg.
... I brev af 3. august 1999  

 afviste Politidirektøren i København anmeldelsen om at gennemføre  

 demonstrationen det pågældende sted.
Brevet lød sådan:
 ...
(A) har igennem de senere år  

 gennemført flere lignende demonstrationer, der har foranlediget betydelig  

 ufred, uro og uorden.
Den anmeldte demonstration skønnes at ville give  

 anledning til lignende forhold med fare for betydelig skade på personer eller  

 ting.
På denne baggrund, og da politiet på grund af geografiske og  

 færdselsmæssige forhold i den centrale del af København, som demonstrationen  

 ønskes gennemført i, ikke ser sig i stand til at forebygge sådanne skader på  

 en  

 forsvarlig måde, må jeg afvise anmeldelsen om gennemførelse af  

 demonstrationen  

 dette sted.
Ved denne afgørelse har jeg  

 navnlig lagt vægt på, at der er en overordentlig stor risiko for, at der vil  

 blive gennemført anmeldte eller spontane moddemonstrationer med  

 deltagerantal,  

 der svarer til eller overstiger (A)-deltagernes antal, og at  

 demonstrationerne  

 må befrygtes at ville medføre forsøg på vold og hærværk.
Den anmeldte  

 demonstrationsrute i det centrale København med mange indfaldsveje, porte og  

 andre adgangsveje og mange høje beboelses- og forretningsbygninger skønnes at  

 ville umuliggøre politiets opgaver med at sikre, at demonstrationen kan  

 gennemføres på en forsvarlig måde uden skade på demonstrationsdeltagerne,  

 eventuelle tilskuere eller omboende, og uden skade på bygninger og køretøjer.
Der gør sig herudover det  

 særlige forhold gældende, at cykelløbet Post Danmark Rundt  

 afholdes i dagene  

 op til og med afslutning på Frederiksberg den 14. august 1999. På baggrund af  

 erfaringerne fra tidligere år, kan det forventes, at der vil være op mod  

 100.000 tilskuere til dette arrangement, og således vil der den pågældende  

 for-  

 og eftermiddag være store folkemængder i det indre København, udover det i  

 øvrigt store antal personer, der erfaringsmæssigt opholder sig i det indre  

 København en lørdag i turistsæsonen.
Såfremt en demonstration af den her  

 omhandlede karakter samtidigt skal afvikles i det pågældende tidsrum, vil det  

 medføre en færdselsmæssig ganske uoverskuelig situation.
 Denne afgørelse, der er  

 truffet i medfør af retsplejelovens § 108, stk. 1, om politiets pligt til  

 opretholdelse af sikkerhed, fred og orden, og forebyggelse af forbrydelser,  

 og  

 politivedtægten for København § 8 (kopier vedlægges), kan påklages til  

 Justitsministeriet, Slotsholmsgade 10, 1216 København K.
Såfremt det ønskes, kan  

 Københavns politi yde bistand til gennemførelse af demonstrationen andre  

 steder  

 i København, hvor arrangementet skønnes at kunne gennemføres på en forsvarlig  

 måde.
Københavns politi vil således ikke afvise en anmeldelse om  

 gennemførelse  

 af demonstrationen med udgangspunkt ved Åmarkens S-station og videre ad  

 følgende rute: Åmarksvej  Gammel Køge Landevej  Ellebjergvej til  

 parkeringspladsen bag Ellebjerg S-station.
... I brev af 5. august 1999 klagede A over  

 politidirektørens afgørelse til Justitsministeriet.
Efter at have indhentet en  

 udtalelse fra politidirektøren og As bemærkninger til udtalelsen traf  

 Justitsministeriet den 13. august 1999 afgørelse i sagen.
I afgørelsen  

 anførte  

 ministeriet følgende:
 Politidirektørens afgørelse  

 er truffet i medfør af retsplejelovens § 108 og Politivedtægten for København  

 §  

 8.
 ...
 Justitsministeriet har til  

 brug for behandlingen af (A)s klage modtaget en udtalelse om sagen fra  

 Politidirektøren i København, der har henholdt sig til sin afgørelse.  

 Politidirektøren har samtidig henvist til den afgørelse, der blev truffet om  

 en  

 tilsvarende demonstration sidste år.
Politidirektøren har  

 yderligere oplyst, at man på grundlag af erfaringerne med tilsvarende  

 demonstrationer  

 samt en række tilkendegivelser fra grupper, der ønsker at demonstrere mod  

 (A),  

 har lagt til grund, at der vil forekomme mange og omfattende, anmeldte og  

 spontane moddemonstrationer.
Politidirektøren har oplyst, at der er modtaget  

 konkrete anmeldelser herom.
Politidirektøren i København  

 har endelig anført, at man ved afgørelsen har tilstræbt at sikre, at en  

 demonstration fra (A)s side kan afvikles i Københavns politikreds den  

 pågældende dag på en sikkerheds- og færdselsmæssig forsvarlig måde samtidig  

 med, at demonstrationen efter politidirektørens opfattelse vil kunne  

 gennemføres efter sit mål.
Politidirektøren har i den forbindelse henvist  

 til,  

 at den anmeldte demonstration ikke har en sådan tilknytning til den anmeldte  

 demonstrationsrute, at det henset til de modstående sikkerheds- og  

 færdselsmæssige hensyn bør tillægges vægt.
 (A) har fået tilsendt kopi  

 af politidirektørens udtalelse og har ved skrivelse af 11. august 1999  

 fremsendt sine bemærkninger hertil.
 (A) har i den forbindelse  

 særlig anført, at de konkret anmeldte moddemonstrationer efter de  

 foreliggende  

 oplysninger ikke har en sådan karakter, at de kan tillægges større betydning  

 for sagen. (A) har samtidig henvist til, at man af principielle grunde bør  

 kunne gennemføre demonstrationen dér, hvor den ønskes og er anmeldt.
 Justitsministeriet har både  

 i 1997 og 1998 truffet afgørelse i sager vedrørende gennemførelse af  

 tilsvarende demonstrationer anmeldt af (A).
Som det blandt andet fremgår  

 af Justitsministeriets skrivelse af 14. august 1998 til (A) vedrørende  

 gennemførelsen af en tilsvarende demonstration i København sidste år, er  

 bestemmelsen i grundlovens § 79 om forsamlingsfriheden ikke til hinder for,  

 at  

 der på forhånd kan fastsættes visse restriktioner for gennemførelsen af  

 demonstrationer.
Ved vurderingen af, hvilke restriktioner der f.eks. med  

 hensyn  

 til ruten kan fastlægges, må som anført i skrivelsen bl.a. indgå hensynet til  

 politiets muligheder for at forebygge uroligheder, ligesom der kan lægges  

 vægt  

 på, om færdselsmæssige hensyn m.v. vil være til hinder for en forsvarlig  

 gennemførelse af demonstrationen.
Der må også tages hensyn til, om  

 demonstrationen  efter en foreskrevet ændring  vil kunne  

 gennemføres efter  

 sit formål.
 Justitsministeriet har ikke  

 fundet grundlag for at tilsidesætte Politidirektøren i Københavns vurdering  

 af,  

 at den anmeldte rute i det foreliggende tilfælde ikke giver politiet mulighed  

 for at sikre en forsvarlig gennemførelse af demonstrationen.
 Justitsministeriet finder  

 derfor ikke grundlag for at ændre politidirektørens afgørelse om at afvise  

 anmeldelsen om at gennemføre demonstrationen ad den angivne rute.
... Den 13. august 1999 anmeldte  

 A en ny demonstration til Politidirektøren i København.
Bortset fra ruten og  

 tidspunktet var anmeldelsen identisk med den af 1. august 1999. I anmeldelsen  

 var følgende anført om tidspunktet og ruten for demonstrationen:
 ...
 Demonstrationen vil tage sit  

 udgangspunkt den 14. august ved den amerikanske ambassade på Dag  

 Hammerskjölds  

 Allé 24 kl. 14.00. Marchkolonnen vil derefter gå/køre ad følgende rute:  

 Østerbrogade  Trianglen  Blegdamsvej (forbi frimurerlogen)   

 Fredensgade   

 Sølvgade  Kronprinsessegade  Dronningens Tvær Gade  St.  

 Kongensgade   

 Kongens Nytorv  Holmens Kanal  Christiansborg  Vindebogade  

  Stormgade  Tietgensgade  

 til Hovedbanegården hvor demonstrationen vil blive opløst.
... I brev af 13. august 1999  

 afviste Politidirektøren i København anmeldelsen.
I brevet var anført  

 følgende  

 om begrundelsen:
 ...
Ved afgørelsen har jeg lagt  

 vægt på de samme forhold, som jeg har anført i min afgørelse af 3. august  

 1999  

 i forhold til den 1. august 1999 anmeldte demonstration.
Jeg er således af  

 den  

 opfattelse, at forholdene er helt sammenlignelige for de ruter, der er  

 foreslået ved de to anmeldelser.
Min afgørelse af 3. august 1999, som De  

 påklagede til Justitsministeriet, er stadfæstet den 13. august 1999. Min  

 afgørelse vedlægges.
... Politidirektøren tilbød  

 fortsat at demonstrationen kunne finde sted ad ruten som hun foreslog i  

 afgørelsen af 3. august 1999.
 A klagede over afgørelsen  

 til Justitsministeriet i brev af 13. august 1999. I brevet anførte A  

 følgende:
 ...
 Denne nuværende rute må  

 anses som en imødekommelse fra vor side idet det trafikale problem politiet  

 taler så meget om er imødekommet.
Der er ingen cykelløb på  

 demonstrationsruten som går ad særdeles brede veje.
Dertil må det anføres, at  

 den af Politiet afstukne rute er fuldstændig uden politisk indhold, da den  

 går  

 gennem et industrikvarter.
 Jeg må samtidig gøre  

 gældende at det har stærk symbolbetydning, at demonstrationen går fra den  

 pågældende ambassade og forbi Christiansborg.
... Efter telefonisk at have  

 indhentet en udtalelse fra politidirektøren stadfæstede Justitsministeriet  

 den  

 13. august 1999 politidirektørens afgørelse.
Justitsministeriet skrev bl.a.  

 følgende:
 Politidirektøren har i sin  

 afgørelse lagt vægt på de samme forhold, som lå til grund for at afvise  

 anmeldelsen om at gennemføre demonstrationen ad den tidligere rute, idet  

 forholdene  for så vidt angår politiets mulighed for at sikre en  

 forsvarlig  

 gennemførelse af demonstrationen  efter politidirektørens vurdering er  

 helt  

 sammenlignelige for de to ruters vedkommende.
 Justitsministeriet finder  

 ikke grundlag for at tilsidesætte denne vurdering af ruterne, som for en  

 væsentlig del ikke blot er sammenlignelige, men helt identiske.
Idet Justitsministeriet i  

 øvrigt kan henholde sig til de grunde, der er anført i politidirektørens  

 afgørelse og i Justitsministeriets tidligere skrivelse til (A), finder  

 ministeriet derfor ikke anledning til at ændre politidirektørens afgørelse om  

 tillige at afvise anmeldelsen om at gennemføre demonstrationen ad den senest  

 angivne rute. Den 14. august 1999 anmeldte  

 (A) en ny demonstration til politidirektøren.
Anmeldelsen var ledsaget af et  

 brev med bl.a. følgende indhold:
 I forbindelse med to  

 tidligere ansøgninger om demonstrationstilladelse har Politidirektøren anført  

 at der i forbindelse med cykelløbet post Danmark ville være ca.  

 100.000  

 publikumer i indre København som grundlag for sin afvisning af  

 demonstrationen.  

 Ligeledes har politidirektøren anført at demonstration ingen væsentlig  

 tilknytning har til demonstrationsruten.
Jeg anmelder derfor  

 demonstration til ære for demokratiernes ofre den 21. August 1999  

 da post  

 Danmark cykelløbet da vil være overstået.
Demonstrationsruten er af største  

 betydning for demonstrationen.
Rudolf Hess blev i en alder af 93 år myrdet i  

 1987 på tysk jord af sine amerikansk/engelske vogtere.
Derfor er ambassaderne  

 vigtige for en politisk manifestation.
Christiansborg er ligeledes af største  

 symbolske betydning som demokratiets absolutte magtcentrum i Danmark.
En magt  

 som var ansvarlig for blandt andre Frits Clausens død.
I de afholdte  

 anti-demonstrationer mod Hundige Strandvej i Greve havde arrangørerne anmeldt  

 5000 demonstranter, men efter politiets egne tal var der højest 3-400  

 deltagere.
På denne baggrund må det konstateres, at Politidirektørens frygt  

 for  

 folkelig opstand er ubegrundet. Om dato, tidspunkt og rute  

 for demonstrationen var anført følgende i anmeldelsen:
 ...
 Demonstrationen vil tage sit  

 udgangspunkt den 21. august ved den amerikanske ambassade på Dag  

 Hammerskjölds  

 Allé 24 kl. 12.00. Marchkolonnen vil efter taler gå/køre ad følgende rute:  

 Oslo  

 Plads  Store Kongensgade  over Kongens Nytorv  Holmens  

 Kanal  Christiansborg  

 Slotsplads  Vindebrogade  Stormgade  Tietgensgade til  

 Hovedbanegården.
... I øvrigt var anmeldelsen  

 identisk med de tidligere anmeldelser.
Politidirektøren afviste i  

 brev af 17. august 1999 anmeldelsen.
Som begrundelse for afgørelsen anførte  

 politidirektøren bl.a. følgende:
Ved afgørelsen har jeg  

 navnlig lagt vægt på, at der er en overordentlig stor risiko for, at der vil  

 blive gennemført anmeldte eller spontane moddemonstrationer med  

 deltagerantal,  

 der svarer til eller overstiger (A)-deltagernes antal, og at  

 demonstrationerne  

 må befrygtes at ville medføre forsøg på vold og hærværk.
Den anmeldte  

 demonstrationsrute i det centrale København med mange indfaldsveje, porte og  

 andre adgangsveje og mange høje beboelses- og forretningsbygninger skønnes at  

 ville  

 umuliggøre politiets opgaver med at sikre, at demonstrationen kan gennemføres  

 på en forsvarlig måde uden skade på demonstrationsdeltagerne, eventuelle  

 tilskuere eller omboende, og uden skade på bygninger og køretøjer.
Det er min opfattelse, at  

 erfaringerne fra lørdag den 14. august 1999 bestyrker opfattelsen af, at der  

 vil være en overordentlig stor risiko for betydelig ufred, uro og uorden i  

 forbindelse med en demonstration som den anmeldte i det indre København.
Der  

 var således efter politiets vurdering ca. 400 deltagere i  

 moddemonstrationerne  

 lørdag den 14. august 1999 i Greve, hvoraf ca. halvdelen tilhørte autonome  

 grupperinger.
Hertil kommer, at potentialet for moddemonstrationer ved en  

 demonstration ad en rute som den anmeldte er betydeligt større end for  

 aktioner  

 i Greve, hvilket gør såvel omfanget som karakteren helt uforudsigelig.
Jeg har endelig lagt vægt  

 på, at der lørdag den 21. august 1999 er elleve arrangementer af mere  

 omfattende karakter, blandt andet i den indre by og på Nørrebro. I telefax af 17. august 1999  

 klagede A over afgørelsen til Justitsministeriet.
Ministeriet indhentede i  

 den  

 anledning en udtalelse fra politidirektøren.
I udtalelsen af 19. august 1999  

 var anført følgende:
 ...
Det må endvidere lægges til  

 grund, at der i forbindelse med demonstration og moddemonstration vil blive  

 forsøgt udøvet vold, der primært vil blive rettet mod de demonstrerende  

 (A)-medlemmer  og mod det politipersonale, der vil blive udkommanderet  

 for at  

 opretholde ro og orden.
Hertil kommer, at der er overordentlig stor risiko  

 for  

 omfattende hærværk mod bygninger, forretninger og institutioner m.v., der  

 erfaringsmæssigt er genstand for hærværk fra grupperinger, der angiveligt vil  

 deltage i moddemonstrationer.
 Det er min opfattelse, at  

 erfaringerne fra lørdag den 14. august 1999 bestyrker opfattelsen af, at der  

 vil være overordentlig stor risiko for betydelig ufred, uro og uorden i  

 forbindelse med en demonstration som den anmeldte i det indre København,  

 jævnfør også mine bemærkninger herom i afgørelsen af 17. august 1999.  

 Potentialet for moddemonstrationer er efter min opfattelse meget betydeligt i  

 den indre by og dermed på den foreslåede rute, idet der i det umiddelbare  

 område i forvejen er mange mennesker, ligesom det er meget hurtigt og nemt at  

 komme frem til stedet fra de nærliggende områder, herunder Vesterbro og  

 Nørrebro.
Det er således min  

 opfattelse, at der vil være behov for med et betydeligt politiopbud at  

 beskytte  

 disse demonstranter mod voldelige overfald under forløbet, herunder også  

 under  

 transporten til og fra demonstrationen.
Der er i denne sammenhæng en meget  

 høj  

 grad af sandsynlighed for voldelige sammenstød, der vil kunne udarte til  

 omfattende borgerlige uroligheder.
 Der foreligger således en  

 konkret og overhængende fare for en særdeles belastende sikkerhedsmæssig  

  og  

 færdselsmæssig  situation i de områder, hvor demonstranterne bevæger  

 sig, og  

 herunder selvfølgelig i det indre København.
 Herudover har jeg  som  

 nævnt  lagt vægt på de konkrete forhold, der er beskrevet i min  

 skrivelse af 17.  

 august 1999 til (A).
Københavns politi er, som  

 jeg også har anført i min afgørelse af 17. august 1999, indstillet på at yde  

 bistand til gennemførelse af en demonstration andre steder i København, hvor  

 arrangementet skønnes at kunne gennemføres på en forsvarlig måde.
I den  

 forbindelse vil der blive lagt afgørende vægt på, at politiet sikres  

 muligheder  

 for i så høj grad som muligt at holde demonstranterne fra (A) og  

 moddemonstranterne adskilt, ligesom det må sikres, at hærværk på bygninger,  

 biler m.v. kan begrænses mest muligt.
Københavns politi deltager gerne i en  

 konkret drøftelse med (A) ved formand ( ) om fastlæggelse af en  

 demonstrationsrute, også ud over den i min afgørelse af 17. august 1999  

 allerede foreslåede, der opfylder disse krav.
... I brev af 19. august 1999  

 fremkom A med bemærkninger til politidirektørens udtalelse.
Brevet lød sådan:
Positivt er det at  

 politidirektøren nu foreslår en direkte forhandling mellem undertegnede og  

 Københavns politi.
Men kan det hjælpe, når vor demonstration som udgangspunkt  

 skal have den amerikanske, britiske eller tyske ambassade, ligesom vi ønsker,  

 at Christiansborg skal indgå i demonstrationsruten.
De politiske og symbolske  

 begrundelser herfor er allerede tidligere tilgået Justitsministeriet.
Hvis  

 disse punkter mod forventning kan imødekommes kan Københavns politi selv  

 tilrettelægge resten af demonstrationsruten.
Vi ønsker med andre ord ikke at  

 være urimelige  men har et reelt ønske om en gennemførelse af denne  

 demonstration. Den 20. august 1999  

 fastholdt Justitsministeriet politidirektørens afgørelse af 17. august 1999.  

 Ministeriet skrev bl.a. følgende:
Som det blandt andet  

 fremgår af Justitsministeriets skrivelser af 14. august 1998 og 13. august  

 1999  

 til (A) vedrørende gennemførelsen af demonstrationer i København, er  

 bestemmelsen i grundlovens § 79 om forsamlingsfriheden ikke til hinder for,  

 at  

 der på forhånd kan fastsættes visse restriktioner for gennemførelsen af  

 demonstrationer.
Ved vurderingen af, hvilke restriktioner der f.eks. med  

 hensyn  

 til ruten kan fastsættes, må som anført i skrivelserne bl.a. indgå hensynet  

 til  

 politiets muligheder for at forebygge uroligheder, ligesom der kan lægges  

 vægt  

 på, om færdselsmæssige hensyn m.v. vil være til hinder for en forsvarlig  

 gennemførelse af demonstrationen.
Der må også tages hensyn til, om  

 demonstrationen  efter en foreskrevet ændring  vil kunne  

 gennemføres efter  

 sit formål.
 Justitsministeriet har ikke  

 fundet grundlag for at tilsidesætte Politidirektøren i Københavns vurdering  

 af,  

 at den anmeldte rute i det foreliggende tilfælde ikke giver politiet mulighed  

 for at sikre en forsvarlig gennemførelse af demonstrationen.
 Justitsministeriet finder  

 derfor ikke grundlag for at ændre politidirektørens afgørelse om at afvise  

 anmeldelsen om at gennemføre demonstrationen ad den angivne rute.
Justitsministeriet har  

 imidlertid samtidig noteret sig, at politidirektøren i sin afgørelse af 17.  

 august 1999 har anført, at Københavns politi er indstillet på at yde bistand  

 til gennemførelse af en demonstration andre steder i København, hvor  

 arrangementet skønnes at kunne gennemføres på en forsvarlig måde.
Tilsvarende  

 har Justitsministeriet noteret sig, at politidirektøren i sin udtalelse af  

 19.  

 august 1999 har meddelt, at Københavns politi gerne deltager i en konkret  

 drøftelse med (A) ved Dem som formand om fastlæggelse af en  

 demonstrationsrute  

  også ud over den alternative rute, som politidirektøren har foreslået  

 i sin  

 afgørelse af 17. august  

 1999. Den 24. august 1999 deltog  

 As formand og en anden repræsentant fra A i et møde med Københavns  

 Politi.
Af  

 referatet fra mødet fremgår det at eventuelle ruter for As fremtidige  

 demonstrationer blev drøftet.
Chefpolitiinspektør ( ) oplyste at han ud fra  

 sikkerheds- og ordensmæssige hensyn ikke kunne anbefale en demonstration i  

 den  

 indre by mens repræsentanterne fra A på den anden side understregede den  

 symbolske vigtighed af at demonstrationen kunne finde sted foran bl.a.  

 Christiansborg, og tilkendegav at de ordens- og sikkerhedsmæssige forhold  

 kunne  

 iagttages ved at tilkalde tilstrækkeligt politipersonale.
I brev af 31. august 1999  

 klagede A til mig.
I brevet anførte As formand følgende:
 ...
 Der er med andre ord indført  

 et administrativt forbud for (A) mod, at demonstrere i indre København,  

 hvilket  

 jeg betragter som fuldstændigt uacceptabelt i henhold til Grundloven.
Ingen dansk politisk  

 bevægelse vil kunne acceptere, at de som de  

  

 eneste  

  

 ikke har lov, at demonstrere i indre København.
Ambassader, Christiansborg  

 og andre symbolske lokaliteter i København, har til alle tider været  

 udgangspunkt  

 eller mål for demonstrationer.
Netop dette administrative  

 demonstrationsforbud  

 indført af politiet og justitsministeriet i forhold til (A), skal jeg herved  

 bede ombudsmanden skride ind overfor.
Det kan ikke være rigtigt, at vi som  

 danske statsborgere stilles ringere i demonstrationssammenhæng end nogen  

 udlændinge eller personer af marxistisk opfattelse.
Disse afgørelser må ligge  

 på grænsen til embedsmisbrug.
... Den 9. september 1999  

 anmodede jeg Justitsministeriet om en udtalelse i anledning af klagen og om  

 udlån af sagens akter.
Jeg bad desuden ministeriet om at indhente en  

 udtalelse  

 fra Politidirektøren i København.
 Justitsministeriet og  

 politidirektøren afgav udtalelser i sagen henholdsvis den 27. juni 2000 og  

 den  

 23. september 1999.
 I politidirektørens  

 udtalelse var bl.a. anført følgende:
 Afgørende vil derfor være,  

 om politiet skønner det muligt at kunne forebygge sådanne skader på en  

 forsvarlig måde.
 Afgørende for dette skøn vil  

 bl.a. være den planlagte rute, herunder om ruten er karakteriseret ved mange  

 indfaldsveje, porte og andre adgangsveje samt den bygningsmæssige karakter og  

 struktur ved ruten.
 Af andre kriterier kan  

 nævnes evt. andre planlagte arrangementer i København.
Det er min opfattelse, at  

 der ikke er tale om et generelt forbud til (A) mod afholdelse af  

 demonstrationer i den indre by, men at der må træffes en konkret afgørelse i  

 hver enkelt tilfælde, hvor ovennævnte kriterier vil blive inddraget i  

 afgørelsen.
Det vil i en sådan afgørelse blive tilstræbt, i det omfang, det  

 er  

 muligt, at sikre, at en demonstration kan afvikles på en sikkerheds- og  

 færdselsmæssig forsvarlig måde samtidig med, at demonstrationen, efter  

 politiets opfattelse, kan gennemføres efter sit mål.
Der har været afholdt møde  

 med bl.a. (...) [formanden for (A)], hvor Københavns politi har foreslået  

 alternative ruter, der stadig, efter min opfattelse, vil give (A) mulighed  

 for  

 at gennemføre en demonstration efter sit mål. I Justitsministeriets  

 udtalelse i sagen var anført følgende:
 ...
 Justitsministeriet kan henholde  

 sig til sine afgørelser af 13. og 20. august 1999.
Som det fremgår af  

 afgørelserne, har Justitsministeriet  ligesom det var tilfældet i 1998  

  ikke  

 fundet grundlag for at tilsidesætte den politifaglige vurdering, som har  

 ligget  

 til grund for det af politiet udøvede skøn.
Det er Justitsministeriets  

 opfattelse, at politiet i sit skøn på behørig vis bl.a. dels har inddraget  

 hensynet til (A)s mulighed for at kunne afvikle demonstrationerne efter  

 deres  

 formål, og dels om de af (A) anmeldte ruter i de foreliggende tilfælde  

 konkret  

 har givet politiet mulighed for  selv med en betydelig politiindsats  

  at  

 sikre en forsvarlig gennemførelse af demonstrationerne.
... Den 7. juli 2000 sendte jeg  

 A en kopi af myndighedernes udtalelser og bad om As eventuelle  

 bemærkninger  

 til udtalelserne.
I brev af 17. juli 2000 fremkom A med bemærkninger til  

 udtalelserne.
Ombudsmandens udtalelse   

  

 I.
Retsgrundlaget 1. Grundloven Retten til forsamlingsfrihed er sikret i grundlovens § 79 der lyder sådan:
§ 79.  

  

 Borgerne har ret til uden forudgående tilladelse at samle sig ubevæbnede.  

 Offentlige forsamlinger har politiet ret til at overvære.
Forsamlinger under  

 åben himmel kan forbydes, når der af dem kan befrygtes fare for den  

 offentlige fred. Bestemmelsen er omtalt i den statsretlige teori.
Henrik Zahle, Grundloven med  

 kommentarer (1999), s. 478, anfører om bestemmelsens 3. pkt. følgende:
Forbudet behøver ikke at være absolut, det kan også være relativt  

 afgrænset, idet mødet eksempelvis forlægges til en anden lokalitet eller  

 demonstrationens rute ændres for at forhindre sammenstød med  

 moddemonstrationer. Om betingelserne for politiets anvendelse af forbud efter grundlovens § 79,  

 3. pkt., er anført følgende hos Henrik Zahle i den nævnte kommentar, s.  

 476ff:
 Der er knyttet to betingelser til grundlovsmæssigheden af et  

 politiforbud: 1) at det er den offentlige fred, der skal beskyttes, og 2) at  

 en konkret fare (kan befrygtes fare) for dens krænkelse er  

 sandsynliggjort.
 ...
Den offentlige  

  

 fred  

  

 er et begreb, der også forefindes i retsplejelovens opgavebeskrivelse for  

 politiet: opretholdelse af sikkerhed, fred og orden (§ 108) og  

 den stadigt gældende politilovgivning fra forrige århundrede.
Begrebet er  

 klart snævrere end den offentlige orden.
Ordensbegrebet refererer til mindre  

 overtrædelser af ordensforskrifter som eksempelvis nedfældet i  

 politivedtægterne: støj, mindre hærværk og vold, slagsmål o.lign.
 ...
Forbudet forudsætter ikke,  

 at de nævnte krænkelser skal være fuldbyrdede eller bare forsøgt realiseret.  

 Det er tilstrækkeligt, at der består en fare herfor.
Det må antages, at der  

 med  

 fare for den offentlige freds menes en  

  

 konkret  

 fare  

  

 i modsætning til en abstrakt fare ... Rækkevidden af politiets  

 adgang til efter bestemmelsen i grundlovens § 79, 3. pkt., at nedlægge forbud  

 mod  

 demonstrationer er endvidere omtalt hos Alf Ross, Dansk Statsforfatningsret  

 v.  

 Ole Espersen, (1980), s.  

 771f,  

 Henrik Zahle, Dansk forfatningsret 3, Menneskerettigheder (1998), s. 122, og  

 Lars Nordskov Nielsen, Ugeskrift for Retsvæsen B 1961, s. 353.
 Om politiets pligter i  

 forbindelse med demonstrationers afholdelse fremgår videre følgende af Henrik  

 Zahle, Grundloven med kommentarer (1999), s. 473:
 Politiet har  for så vidt  

 angår offentlige forsamlinger  en grundlovsumiddelbar pligt til at  

 fremme borgernes  

 fredelige udnyttelse af forsamlingsfriheden ....
 ...
Dette indebærer, at  

 politimyndigheden må stille det nødvendige personale og materiel til rådighed  

 for at kunne afværge farer mod forsamlingen, der udgår fra personer eller  

 moddemonstrationer, fra færdselen, fra sundhedsmæssige og bygningsmæssige  

 forhold etc. samt i det hele sikre forsamlingsfrihedens ordensmæssige  

 realisering ... 2. Retsplejeloven Generelt om politiets opgave  

 er følgende fastsat i retsplejelovens § 108, stk. 1:
Politiets opgave er at  

 opretholde sikkerhed, fred og orden, at påse overholdelsen af love og  

 vedtægter  

 samt at foretage det fornødne til hindring af forbrydelser og til  

 efterforskning og forfølgning af sådanne. 3. Politivedtægten Dels for at politiet kan få  

 lejlighed til at overvære offentlige forsamlinger, og dels for at politiet  

 kan  

 få mulighed for at forberede sin indsats i forbindelse hermed samt nedlægge  

 forbud mod sådanne, er der i politivedtægten (i denne sag Bekendtgørelse af  

 politivedtægt for København) krav om anmeldelse af demonstrationer, jf.  

 Henrik  

 Zahle, Grundloven med kommentarer (1999), s. 472 og 473. Politivedtægtens § 8  

 lyder sådan:
§ 8.  

  

 Optog og møder på gader skal anmeldes ved personlig  

 henvendelse til politiet senest 24 timer før de skal finde sted.
Anmeldelsen  

 skal foretages af arrangøren eller en af denne befuldmægtiget person og  

 indeholde angivelse af tidspunktet, ruten og mødestedet.
Politiet kan  

 foreskrive ændring heraf, når det må anses for påkrævet af hensyn til  

 færdselen.
De anvisninger vedrørende ordenens overholdelse, som gives af  

 politiet, skal iagttages. I Henrik Zahle, Grundloven  

 med kommentarer (1999), s. 472, er de ændringer som politiet kan foreskrive,  

 beskrevet sådan:
Politiet kan i henhold til  

 politivedtægtens § 8 diktere ændringer af rute, sted og tidspunkt, hvis det  

 er  

 nødvendigt på grund af færdselen, dog uden at demonstrationens  

 formål og  

 karakter ændres herved.
En sådan afgørelse skal være båret af en almindelig  

 forvaltningsretlig forholdsmæssighedsvurdering, hvilket vil sige, at  

 ændringerne ikke må være mere indgribende end nødvendigt til det  

 politimæssige  

 formåls opfyldelse.
Eksempelvis kan et optog, der ønsker at passere gennem en  

 bykerne, ikke uden videre ledes ud på byens ringvej, hvis det fjerner selve  

 sigtet med demonstrationen. 4. Nærmere om hjemlen til forbud mod forsamlinger under åben  

 himmel Hjemlen til at forbyde  

 offentlige forsamlinger under åben himmel er den ovenfor gengivne bestemmelse  

 i  

 grundlovens § 79, 3. pkt.
Forbud kan nedlægges når der kan befrygtes fare for  

 den offentlige fred.
Forbud kan alene nedlægges når denne betingelse er  

 opfyldt.
I tilfælde hvor forbud  

 nedlægges, kan myndighederne (politiet) give mere eller mindre præcise  

 anvisninger på under hvilke betingelser/former forsamlingen under åben himlen  

 kan gennemføres således at der ikke længere er grundlag for at nedlægge  

 forbud.  

 Der kan være tale om at forsamlingen sker et andet sted, eller at nogle  

 bestemte forholdsregler iagttages.
Sådanne anvisninger må ikke være mere  

 omfattende end nødvendigt for at det kan antages at forsamlingen ikke længere  

 kan befrygtes at udgøre en fare for den offentlige fred.
Efter  

 omstændighederne  

 vil der bestå en egentlig pligt for myndighederne til at give sådanne  

 anvisninger.
Efter retsplejelovens § 108  

 er det politiets opgave at opretholde sikkerhed, fred og orden, at påse  

 overholdelsen af love og vedtægter samt at foretage det fornødne til  

 forhindring af forbrydelser og til efterforskning af sådanne.
Bestemmelsen  

 indeholder ikke en selvstændig hjemmel til at forbyde forsamling under åben  

 himmel med den begrundelse at der kan befrygtes fare for den offentlig  

 fred.
Efter normalpolitivedtægtens  

 § 8 kan politiet foreskrive ændringer af optog og på gader når det må anses  

 påkrævet af hensyn til færdslen.
Heller ikke denne bestemmelse indeholder en  

 selvstændig hjemmel til at forbyde forsamling under åben himmel med den  

 begrundelse at der kan befrygtes fare for den offentlig fred.
Bestemmelserne i  

 politivedtægten og retsplejeloven giver alene politiet adgang til af  

 færdsels-  

 og politimæssige hensyn at foreskrive ændringer af optog og møder på gader.  

 Som  

 anført af Henrik Zahle, Grundloven med kommentarer, s. 473, må ændringerne  

 ikke  

 være mere indgribende end nødvendigt for det politimæssige (færdselsmæssige)  

 formåls opfyldelse.
Hvis dette er tilfældet, vil det være i strid med  

 grundlovens § 79 og i øvrigt med en almindelig forvaltningsretlig  

 proportionalitetsgrundsætning.
I den vurdering som skal foretages efter  

 grundlovens § 79, 3. pkt., om fare for den offentlige fred, kan naturligvis  

 også indgå elementer som har med færdselsmæssige forhold at gøre.
Vurderingen  

 skal imidlertid også i et sådant tilfælde foretages efter grundlovens § 79,  

 3.  

 pkt.
II.
Myndighedernes afgørelser a.
Generelt forbud (A) har i klagen til mig  

 anført at der i strid med grundloven administrativt er indført et generelt  

 forbud mod at (A) demonstrerer i det indre København. (A) har henvist til de  

 ovenfor omtalte tre afgørelser truffet af politidirektøren og stadfæstet af  

 Justitsministeriet.
Politidirektøren har i  

 udtalelsen af 23. september 1999 anført at der ikke er tale om et generelt  

 forbud til (A) mod afholdelse af demonstrationer i den indre by.  

 Politidirektøren har henvist til at der i forhold til hver af de anmeldte  

 demonstrationer er foretaget et konkret skøn ud fra en afvejning af  

 forskellige  

 kriterier.
Justitsministeriet har i udtalelsen af 27. juni 2000 anført at  

 ministeriet ikke har fundet grundlag for at tilsidesætte politidirektørens  

 skøn.
Jeg har ikke grundlag for at  

 antage at myndighedernes afgørelser er udtryk for at der i strid med  

 grundlovens § 79 er indført et generelt forbud mod (A)s demonstrationer  

 i det  

 indre København.
Ved min vurdering har jeg lagt vægt på at politidirektøren i  

 begrundelserne for afgørelserne har henvist til konkrete forhold som gjorde  

 sig  

 gældende på de to dage hvor demonstrationerne blev foreslået afholdt, at  

 politidirektøren i afgørelserne dels har anført at politiet vil kunne yde  

 bistand til gennemførelse af demonstrationen andre steder i København, dels  

 har  

 anvist en alternativ rute i Københavnsområdet, samt at det af referatet af  

 det  

 møde der blev afholdt den 24. august 1999 mellem formanden for (A) og  

 repræsentanter fra Københavns Politi, fremgår at en mulig alternativ rute  

 kunne  

 være fra Østerbrogade til de pågældende ambassader og videre til Frihavnen  

 S-togs-station.
b.
Konkrete forbud Politidirektøren afviste i  

 afgørelserne de anmeldte ruter i helhed.
Afvisningen skete med henvisning til  

 politiets erfaringer med (A)s tidligere demonstrationer,  

 risiko for anmeldte eller spontane  

 moddemonstrationer som frygtedes at medføre forsøg på vold og hærværk, og  

 geografiske og færdselsmæssige forhold.
På den baggrund skønnede  

 politidirektøren at demonstrationerne udgjorde fare for betydelig skade  

 på  

 personer eller ting, og anførte at politiet ikke ser sig i stand  

 til at  

 forebygge sådanne skader på en forsvarlig måde.
 Afvisningerne fremstår på  

 den baggrund som udtryk for konkrete forbud mod de anmeldte demonstrationer i  

 henhold til grundlovens § 79, 3. pkt, og/eller ud fra nødretsbetragtninger.
En vurdering af om betingelserne for at  

 nedlægge forbud i henhold til grundlovens § 79, 3. pkt., og/eller  

 nødretsbetragtninger var opfyldt på tidspunkterne for myndighedernes  

 afgørelser, forudsætter politifagkyndig viden og erfaringer fra situationer  

 udsprunget af tidligere demonstrationer.
Som ombudsmand har jeg ikke en sådan  

 fag- eller sagkyndig viden.
Jeg kan derfor ikke gå ind i de konkrete skøn som  

   

 på baggrund af de nævnte forskellige forhold og afvejninger  er  

 foretaget af  

 henholdsvis Politidirektøren i København og Justitsministeriet.
Kun hvis der  

 er  

 tale om særlige omstændigheder, kan jeg kritisere myndighedernes afgørelser.  

 Det kan f.eks. være tilfældet hvis det er  

 åbenbart at det skøn som afgørelserne er udtryk for, ligger uden for rammerne  

 af grundlovens § 79, 3. pkt., og/eller nødretsbetragtninger, hvis  

 afgørelserne  

 i forhold til andre lignende sager er udtryk for en forskelsbehandling der  

 ikke er sagligt begrundet, eller hvis afvejningerne som ligger til grund for  

 afgørelserne, ikke er foretaget i overensstemmelse med almindelige  

 forvaltningsretlige principper.
Efter min gennemgang af  

 sagen og det baggrundsmateriale som jeg har modtaget fra Justitsministeriet,  

 mener jeg ikke at sådanne omstændigheder gør sig gældende.
Jeg har således  

 ikke  

 grundlag for at kritisere at myndighederne afviste de anmeldte  

 demonstrationer.  

 Imidlertid burde myndighederne have angivet grundlovens § 79, 3. pkt.,  

 og/eller  

 nødretsbetragtninger som det rette hjemmelsgrundlag.
 Jeg har samtidig hermed  

 gjort Politidirektøren i København og Justitsministeriet bekendt med min  

 opfattelse, men jeg har ikke fundet anledning til herudover at foretage  

 videre.
Politidirektøren i København  

 tilbød i forbindelse med forbudet at politiet kunne yde bistand til  

 gennemførelse af demonstrationen andre steder i København hvor arrangementet  

 skønnedes at kunne gennemføres på forsvarlig måde.
Københavns Politi pegede  

 på  

 muligheden for at gennemføre demonstrationen ved Åmarkens S-togs-station og  

 videre ad følgende rute: Åmarksvej  Gammel Køge Landevej   

 Ellebjergvej til  

 parkeringspladsen bag Ellebjerg Station.
Som anført ovenfor under  

 afsnit I kan myndighederne (politiet) i de tilfælde hvor forbud nedlægges,  

 give  

 mere eller mindre præcise anvisninger på under hvilke betingelser/former  

 forsamling under åben himmel kan gennemføres således at der ikke længere er  

 grundlag for at nedlægge forbud.
Anvisningen må ikke være mere omfattende  

 (ruten må f.eks. ikke henlægges til et mere øde sted) end nødvendigt for at  

 det  

 kan antages at forsamlingen ikke længere kan befrygtes at udgøre en fare for  

 den offentlige fred.
Jeg finder ikke at have  

 tilstrækkeligt grundlag for at udtale mig om hvorvidt den anviste rute må  

 anses  

 for at være mere omfattende (øde) end nødvendigt.
Ved min beslutning har jeg  

 lagt vægt på  

  

 at  

  

 det anviste sted og  

 den anviste rute blot var angivet som en mulighed,  

  

 at  

  

 politidirektøren tilbød bistand i almindelighed, og  

  

 at  

  

 der ikke, jf. ovenfor, er grundlag  

 for at antage at der er indført et generelt forbud mod at (A) demonstrerer i  

 det indre København.
III.  

 Sagsbehandlingstiden (A) har i brev af 17. juli  

 2000 til mig anført at det er bemærkelsesværdigt at svartiden for  

 henholdsvis  

 politi og Justitsministerium har været så lang at klagesagen ikke vil nå at  

 kunne blive færdig inden demonstrationstidspunktet atter er aktuelt.
Politidirektøren afgav  

 udtalelse i sagen ni dage efter at Justitsministeriet i anledning af min  

 anmodning havde bedt om den.
Jeg modtog Justitsministeriets udtalelse mere  

 end  

 ti måneder fra det tidspunkt da jeg havde anmodet om den.
I udtalelsen  

 henholdt  

 ministeriet sig til sine afgørelser i sagen og beklagede den lange  

 ekspeditionstid.
