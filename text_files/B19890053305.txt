 I medfør af § 6, stk. 3, i lov om banker og sparekasser m.v., jf.
 lovbekendtgørelse nr. 374 af 15. august 1985, som ændret ved lov nr.
853 af 23. december 1987, § 4, stk. 2, i lov om investeringsforeninger, jf. lovbekendtgørelse nr. 528 af 31. august 1988, som ændret ved lov nr. 157 af 15. marts 1989, og § 11, stk. 3, i lov om visse spare- og udlånsvirksomheder m.v., jf.
 lovbekendtgørelse nr. 474 af 8. august 1988, fastsættes:
Indledende bestemmelser § 1.  Denne bekendtgørelse finder anvendelse for  

 sparekasser og andelskasser, investeringsforeninger samt visse spare- og  

 udlånsvirksomheder m.v.
 Stk. 2.  Ved kapital i denne bekendtgørelse forstås for  

 sparekasser - garantikapital ved stiftelsen, for andelskasser -  

 andelskapital, for investeringsforeninger - foreningsformuen ved stiftelsen  

 og for visse spare- og udlånsvirksomheder m.v. - den samlede garanti~ eller  

 egenkapital.
Gebyrer for anmeldelser § 2.  For anmeldelse af en af de i § 1 nævnte  

 virksomheder betales 1.700 kr. samt et tillægsbeløb på 4 promille af den  

 registrerede kapital.
 Stk. 2.  For anmeldelse af nye virksomheder m.v. stiftet  

 ved fusion betales tillægsbeløbet dog af det beløb, hvormed den nye  

 virksomheds registrerede kapital overstiger den samlede kapital i de  

 fusionerede virksomheder.
 § 3.  For anmeldelse af en eller flere ændringer i  

 allerede registrerede forhold betales 900 kr. pr. anmeldelse, jfr. dog § 4.
Stk. 2.  Indgår kapitalforhøjelse i anmeldelsen, betales  

 udover det i stk. 1 nævnte beløb et tillægsbeløb på 4 promille af  

 kapitalforhøjelsesbeløbet.
Hvis forhøjelsesbeløbet ikke overstiger 50.000  

 kr., betales ikke tillægsbeløb.
 Stk. 3.  Finder kapitalforhøjelse sted på grundlag af  

 overtagelse af en anden virksomheds formue (fusion) betales - udover det i  

 stk. 1 nævnte beløb - et tillægsbeløb på 4 promille af det beløb, hvormed den  

 fortsættende virksomheds registrerede kapital overstiger den samlede  

 registrerede kapital i de fusionerede virksomheder.
 § 4.  Særskilt anmeldelse om ændring af regnskabsår  

 eller hjemsted er gebyrfri.
§ 5.  For anmeldelse af filialer af udenlandske  

 virksomheder omfattet af § 1 betales et grundbeløb på 1.700 kr. samt et  

 tillægsbeløb på 4 promille af virksomhedens indbetalte kapital, dog højst  

 100.000 kr. i alt.
Den udenlandske virksomheds kapital omregnes i dansk mønt  

 på grundlag af den af Danmarks Nationalbank på dagen for anmeldelse noterede  

 kurs på vedkommende fremmede valuta.
Er den pågældende valuta ikke noteret,  

 afgør Danmarks Nationalbank til hvilken kurs, omregningen skal ske.
 § 6.  Alle gebyrer nedrundes til nærmeste hele  

 kronebeløb.
 § 7.  Gebyrer skal indbetales sammen med anmeldelsen.  

 En anmeldelse behandles ikke, før gebyret er indbetalt.
 Stk. 2.  Nægtes registrering af et anmeldt forhold, hvor  

 der er betalt et tillægsbeløb, eller tilbagekalder virksomheden et anmeldt  

 forhold, tilbagebetales tillægsbeløbet.
Gebyrer for oplysninger og dokumenter § 8.  For et sammenskrevet resume af alle aktuelle  

 registreringer betales for hver virksomhed 400 kr.
For en tegningsudskrift  

 betales for hver virksomhed 100 kr.
Stk. 2.  For bekræftede kopier af vedtægter betales 200  

 kr.
For bekræftede kopier af anmeldelser betales 125 kr.
For bekræftede  

 kopier af andre offentligt tilgængelige dokumenter betales 10 kr. for hver  

 side, dog mindst 125 kr.
 Stk. 3.  For særlige attestationer, erklæringer m.v.  

 samt for alle eller bestemte oplysninger for flere virksomheder betales efter  

 regning.
 § 9.  For forlods ekspedition af de i § 8 omhandlede  

 ydelser betales et tillægsgebyr på 300 kr.
Ikrafttrædelsesbestemmelser § 10.  Bekendtgørelsen træder i kraft den 1. september  

 1989.
