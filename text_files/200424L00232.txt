Betænkning afgivet af Kommunaludvalget den 31. marts 2005 Betænkning over Forslag til lov om ændring af lov om kommunal  

 udligning og generelle tilskud til kommuner og amtskommuner (Forhøjelse af tilskuddet til særlig vanskeligt stillede  

 kommuner og til kommuner på øer samt lovfæstelse af tilskuddet til et  

 generelt  

 løft på ældreområdet) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 3. marts 2005. Lovforslaget blev efter 1. behandling henvist  

 til  

 behandling i Kommunaludvalget.
Møder Udvalget har behandlet lovforslaget i 2 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 42 fra folketingsåret 2004-05, 1. samling.
Udvalget har fået omdelt de  

 høringssvar og det høringsnotat, som indenrigs- og sundhedsministeren sendte  

 til udvalget i forbindelse med behandlingen af L 42.
2. Indstillinger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Socialdemokratiets, Det Radikale Venstres og Socialistisk  

 Folkepartis medlemmer af udvalget er enige i formålet med økonomisk at støtte  

 kommuner, der kan dokumentere særlig høje merudgifter som følge af  

 finansieringsomlægningen pr. 1. januar 2002 på det sociale område.
Også de  

 forhøjede tilskud til økommuner, herunder til Bornholms regionskommune, kan  

 S,  

 RV og SF tilslutte sig.
I den forbindelse lægger S, RV og SF vægt på, at  

 ændringerne indgår i aftalerne med KL og Amtsrådsforeningen fra juni 2004. På  

 den baggrund kan S, RV og SF stemme for lovforslaget.
 Derimod skal S, RV og SF på det kraftigste tage afstand fra  

 indenrigs- og sundhedsministerens forvaltning af puljen til vanskeligt  

 stillede  

 kommuner, som det er afdækket under udvalgsbehandlingen.
Det er S, RVs og SFs opfattelse, at puljen er anvendt imod  

 sit formål til at sikre overholdelse af regeringens skattestop.
Ud fra de  

 oplysninger, som er tilflydt S, RV og SF fra flere af disse kommuner,  

 fremstår  

 det, som om der er foregået en forhandling om, hvor store tilskud de  

 pågældende  

 kommuner skulle modtage fra puljen til vanskeligt stillede kommuner for at  

 undgå skattestigninger i 2005.
Det har efter S, RVs og SFs opfattelse aldrig været  

 hensigten, at puljen til vanskeligt stillede kommuner skulle kunne anvendes  

 til  

 overholdelse af regeringens skattestop.
Indenrigs- og sundhedsministerens  

 forvaltning af puljen får nærmest karakter af magtmisbrug, når midlerne på  

 den  

 måde bruges direkte imod formålet med de afsatte midler.
På den baggrund skal S, RV og SF på det kraftigste opfordre  

 ministeren til fremover at sikre en forvaltning af puljen til vanskeligt  

 stillede kommuner, som er i overensstemmelse med formålet.
Overholdelse af  

 regeringens skattestop har aldrig og bør aldrig blive et selvstændigt  

 kriterium  

 for tildeling af dette tilskud.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten kan ikke støtte lovforslaget på grund af omfordelingen  

 mellem kommunerne.
Enhedslisten frygter, at der vil være kommuner, som  

 har  

 problemer med grundtakstmodellen, uden at de kan komme i betragtning  

 som »vanskeligt  

 stillede kommuner«.
 I øvrigt kan EL tilslutte sig S, RVs og SFs  

 betænkningsbidrag  

 om forvaltningen af puljen til vanskeligt stillede kommuner.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Troels Christensen (V)   

 Michael Aastrup Jensen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Arne Toft (S)   

 Karen Hækkerup (S)   

 Karen J.
Klint (S)   

 Ole Stavad (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
