Betænkning afgivet af Retsudvalget den 2. juni 2005 Betænkning over Forslag til  

 folketingsbeslutning om forbud mod seksuelt misbrug af dyr [af  

 Christian H.
Hansen  

  (DF) m.fl.] 1. Udvalgsarbejdet Beslutningsforslaget blev fremsat den 18. marts 2005 og var til  

 1. behandling den 19. maj 2005. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og EL) indstiller beslutningsforslaget til  

  

 forkastelse  

  

 ved 2. (sidste) behandling.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
 Dansk Folkeparti bemærker:
 Beslutningsforslaget om forbud mod seksuelt misbrug af dyr får  

 generelt en god modtagelse af partierne, men det afvises alligevel med en  

 begrundelse om, at Det Dyreetiske Råd først bør udtale sig om sagen.
 Dansk Folkeparti finder ikke, at det er nødvendigt med en  

 udtalelse fra Det Dyreetiske Råd først, men at et forbud bør vedtages nu.
Justitsministeren begrunder afvisning af forslaget med følgende  

 bemærkning: »Regeringen kan derfor ikke støtte forslaget til  

 folketingsbeslutning på det foreliggende grundlag, men finder at en endelig  

 stillingtagen til et evt. forbud må bero på Det Dyreetiske Råds udtalelse om  

 sagen.« Samme begrundelse for ikke at støtte forslaget giver ordførerne  

 fra Venstre, Socialdemokratiet, Det Konservative Folkeparti og Socialistisk  

 Folkeparti.
De nævnte partier antyder dermed, at de vil rette sig efter,  

 hvad Det Dyreetiske Råd måtte komme med af udtalelse i sagen.
Men kan man  

 stole  

 på det? Næppe, for i sagen om forbud mod rituelle slagtninger er Det  

 Dyreetiske Råd den 16. marts 2005 i enighed fremkommet med en udtalelse, der  

 fraråder slagtninger uden forudgående bedøvelse.
Her vil de nævnte partier,  

 bortset fra Socialistisk Folkeparti, ikke følge udtalelsen.
 Derfor er det lidet troværdigt, at selv samme partier nu lægger  

 deres afgørelse i hænderne på det råd, hvis udtalelser man i andre tilfælde  

 bare tilsidesætter, fordi man selv har ændret opfattelse eller er uenig i  

 udtalelsen.
Partiernes afvisning af dette forslag tyder mere på, at man er  

 enig i beslutningsforslagets formål, men at man ikke vil give DF ret ved at  

 stemme for beslutningsforslaget.
I stedet hænger man hatten på en udtalelse  

 fra  

 Det Dyreetiske Råd, og såfremt denne udtalelse skulle anbefale et forbud,  

 kommer  

 justitsministeren med et forslag, som partierne så kan stemme ja til.
Dermed undgår man at give DF ret.
Til gengæld lider dyrene i  

 mellemtiden.
 Et  

  

 andet mindretal  

  

 (SF) vil stemme hverken for eller imod beslutningsforslaget.
SF er grundlæggende enig i principperne i forslaget.
SF vil dog  

 afvente Det Dyreetiske Råds udtalelse for at kunne tage stilling til, om  

 yderligere lovgivning er påkrævet.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 31 Bilagsnr.
