Skriftlig fremsættelse (14. april 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  

 ændring af afskrivningsloven, ligningsloven, lov om kuldioxidafgift af visse  

 energiprodukter og lov om afgift af svovl (Den skattemæssige behandling af  

 CO2-kvoter og tilpasninger af CO2-afgiften for det kvoteomfattede  

 brændselsforbrug).
(Lovforslag nr.
L 229).
 Lovforslaget skal ses i sammenhæng med økonomi- og  

 erhvervsministerens forslag til lov om CO2-kvoter.
 Formålet med lovforslaget er at indføre regler om den  

 skattemæssige behandling af kvoter, der er omfattet af forslaget til lov om  

 CO2-kvoter, som implementerer Europaparlamentets og Rådets direktiv  

 2003/87/EF  

 om en ordning for handel med kvoter for drivhusgas-emissioner i Fællesskabet.  

 Endvidere tilpasses CO2-afgiften for det kvoteomfattede brændselsforbrug.
 Lovforslaget indeholder følgende hovedelementer i den  

 skattemæssige behandling af CO2-kvoter:
 1.  

 	  

    

 Skattefrihed for  

 værdien af en gratis tildelt CO2-kvote.
2.  

 	  

    

 Fradragsret for  

 udgift til køb af en CO2-kvote i takt med, at kvoten anvendes.
Fradraget  

 gives  

 for det indkomstår, hvori kvoten eller en andel heraf er anvendt i  

 produktionen.
 3.  

 	  

    

 Beskatning af  

 fortjeneste og fradrag for tab på en CO2-kvote, der sælges eller udløber.
 4.  

 	  

    

 Ingen fradragsret  

 ved anvendelse af gratis tildelte kvoter, men punkt 3 ovenfor gælder også for  

 sådanne kvoter.
 Desuden foreslås, at CO2-afgiften for det kvoteregulerede  

 brændselsforbrug i industrien tilbagebetales fuldt ud.
 CO2-afgiften af varmeforbruget til procesformål i de  

 kvoteomfattede virksomheder tilbagebetales, uanset om varmen er købt fra  

 nettet  

 eller produceret på virksomhedens eget anlæg.
 For overskudsvarme, som leveres til varmenettet, gælder de  

 almindelige regler om beregning af afgift af overskudsvarme, uændret.
 Varmeproduktion til de kollektive forsyningsnet omfattes  

 ikke af tilbagebetaling.
De kvoteomfattede virksomheder vil fortsat skulle betale  

 CO2-afgift som hidtil af deres energiforbrug til rumvarme og elforbrug.
Dette  

 gælder uanset, om den forbrugte elektricitet er produceret på virksomhedens  

 eget kraftvarmeanlæg eller købt fra det kollektive net.
Der forventes ikke nævneværdige provenumæssige konsekvenser  

 af tilpasningerne af den skattemæssige behandling af kvoter.
Provenutabet ved  

 tilbagebetaling af CO2-afgift af det kvoteomfattede brændselsforbrug i  

 industrien er på ca. 30 mio. kr.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets hurtige og  

 velvillige behandling.
