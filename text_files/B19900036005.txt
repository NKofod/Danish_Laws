 I henhold til § 16, stk. 5, jf. § 5, stk. 2, i lov om frikommuner, jf.  

 lovbekendtgørelse nr. 583 af 31. august 1989, meddeles:
 § 1.  Indenrigsministeren har den 1. juni 1990  

 godkendt frikommuneregulativ nr. 3 for Vojens Kommune om  

 mindretalsrepræsentation i byrådets stående udvalg.
 § 2.  Det i § 1 nævnte frikommuneregulativ indebærer,  

 at en kandidatliste, der ikke ved forholdstalsvalg i henhold til § 24 i lov  

 om kommunernes styrelse, jf. lovbekendtgørelse nr. 31 af 22. januar 1990,  

 opnår repræsentation i et af byrådets stående udvalg, har ret til  

 efterfølgende at vælge et medlem til et af de stående udvalg.
 § 3.  Det i § 1 nævnte frikommuneregulativ træder i  

 kraft den 15. juni 1990 og bortfalder den 31. december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som byrådets mødedagsordener m.v., jf. lov om  

 kommunernes styrelse, § 8, stk. 4.
