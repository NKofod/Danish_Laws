Vejledning til ansøgning om støtte fra ansøgningspulje til fortsat udbredelse af bostøttemetoderne CTI, SFT og ÅD Ansøgningsfrist den 13. august 2018 kl. 12.00 INDHOLDSFORTEGNELSE 1. Indledning 2. Ansøgningspuljens formål 3. Ansøgningspuljens målgruppe 4. Ansøgerkreds 5. Baggrund for ansøgningspuljen 6. Forventede resultater 7. Indhold i projektet 7.1 Metoder til udbredelse 7.1.1 Critical Time Intervention som generel metode 7.1.2 Socialfærdighedstræning 7.1.3 Åben dialog 7.2 Metodernes målgrupper 7.3 Samarbejdsaftale med Socialstyrelsen om rådgivnings- og implementeringsstøtte 7.4 Ressourcer til projektet 8. Projektperiode 9. Tidsplan 10. Tildelingskriterier for tilskud fra ansøgningspuljen 11. Tilskudsberettigede udgifter 12 Ikke tilskudsberettigede udgifter 13 Udarbejdelse af budget 13.1 Nødvendige udgifter 13.2 Periodeserede budgetter 13.2.1 100.000 kr. eller derover 13.2.2 Under 100.000 kr.
13.3 Lønudgifter 13.4 Enhedspriser 13.5 Noter til budgettet 13.6 Moms 14. Ansøgningsprocedure 14.1 NemID 15. Hvis projektet får tilskud 16. Statsstøtte 1 Indledning I forbindelse med satspuljeaftalen for 2018 og Aftale om stærkere social mobilitet  et udviklings- og investeringsprogram på voksenområdet for 2018 (UIP) er der afsat 5,0 mio. kr. i alt til en ansøgningspulje til fortsat udbredelse af bostøttemetoderne CTI, SFT og ÅD.
Midlerne er afsat i finansloven for 2018 på § 15.75.06.10.
2 Ansøgningspuljens formål Ansøgningspuljens formål er at bidrage til at reducere økonomiske barrierer, der kan være i kommunerne for en omlægning af indsatsen i forbindelse med implementeringen af virksomme og omkostningseffektive bostøttemetoder.
3 Ansøgningspuljens målgruppe Ansøgningspuljens målgruppe er voksne borgere med sociale problemer og/eller psykiske vanskeligheder, som vurderes at være i målgruppen for metoderne Critical Time Intervention (CTI), Social Færdighedstræning (SFT) eller Åben Dialog (ÅD).
 Målgrupperne for de enkelte metoder fremgår af afsnit 7.2.
4 Ansøgerkreds Ansøgningspuljens ansøgerkreds er kommuner.
 Kommunerne kan eventuelt indgå samarbejde med kommunale, regionale eller private tilbud eller med frivillige aktører.
 Det forventes, at 4-6 kommuner kan modtage støtte fra ansøgningspuljen.
5 Baggrund om ansøgningspuljen Som en del af satspuljeaftalen for 2017 blev det besluttet at igangsætte et udviklings- og investeringsprogram på voksenområdet for derigennem at understøtte:
1. en mere vidensbaseret social indsats gennem udvikling og afprøvning (spor 1), 2. udbredelse og forankring (spor 2) af virksomme metoder og lovende praksis på voksenområdet, samt 3. investering i bedre data (spor 3).
 En del af fokus for udviklings- og investeringsprogrammet (UIP) for 2018 er hjælp til borgeren i eget hjem (bostøtte), herunder intensiv støtte i overgange.
I spor 2 under UIP arbejdes der med at udbrede virksomme metoder, så de kan forankres i flere kommuner.
Udbredelsen består i, at Socialstyrelsen giver rådgivning og implementeringsstøtte, samt generel monitorering af metoder, der afprøves og udbredes, ligesom der vil være gratis efteruddannelse til medarbejdere i de konkrete metoder, samt introduktion til ledere med henblik på implementering af metoderne.
 Idet en omlægning af indsatsen til nye metoder kan kræve en del ressourcer i den enkelte kommune, etableres en ansøgningspulje til dækning af kommunernes initialomkostninger ved implementering af metoder, der udbredes i spor 2. Det er denne pulje, som beskrives i nærværende vejledningsmateriale.
6 Forventede resultater De forventede resultater for de støttede projekter er, at kommunerne gennemfører en effektiv implementering af virksomme og omkostningseffektive bostøttemetoder.
 På borgerniveau er de forventede resultater, at borgernes funktionsniveau og graden af recovery forbedres, at flere borgere kommer i og fastholder egen bolig, samt at flere vender tilbage til fuldtidsarbejde eller studier.
7 Indhold i projektet 7.1 Metoder til udbredelse I 2018 fortsættes udbredelsen af følgende tre metoder til kommuner i regi af UIP.
Kommunerne kan søge dækning til initialomkostninger ved implementering af metoderne.
Nedenfor beskrives metoderne:
7.1.1 Critical Time Intervention som generel metode CTI er en bostøttemetode, der er udviklet til at hjælpe personer i en kritisk overgangsperiode.
I Danmark er CTI blandt andet afprøvet i forhold til hjemløse, hvor metoden har vist gode resultater i forhold til at sikre, at borgerne fastholder egen bolig.
Derudover har CTI vist positive resultater i forhold til mennesker med psykiske vanskeligheder, der flytter fra botilbud i egen bolig eller som udskrives fra psykiatrisk indlæggelse tilbage til egen bolig.
Over for denne målgruppe har CTI vist sig at være omkostningseffektiv, da udgifterne er nogenlunde de samme som traditionel indsats, med tendens til at være billigere, samtidig med at resultaterne i forhold til mental trivsel mv. er bedre.
CTI kan generelt anvendes i forhold til borgere, der står i en overgangsperiode i deres liv, hvad enten de er ved at flytte eller ønsker en grundlæggende ændring i deres liv.
 For yderligere uddybende information om CTI henvises til Socialstyrelsen hjemmeside:
https://socialstyrelsen.dk/filer/tvaergaaende/dokumenterede-metoder/om-dokumenterede-metoder/cti-1/beskrivelse-af-cti-metoden.pdf 7.1.2 Social færdighedstræning Social færdighedstræning er et gruppebaseret tilbud til bostøtte.
SFT er oprindeligt udviklet til mennesker med skizofreni, men er efterfølgende afprøvet overfor mange andre målgrupper.
SFT er en pædagogisk metode til udvikling og fastholdelse af sociale færdigheder, herunder gennem medicinhåndtering, problem- og konfliktløsning, samtalekompetencer, symptommestring, samt hjemmeøvelser og rollespil.
Metoden kan anvendes i forhold til mennesker med psykiske vanskeligheder, mennesker med autisme, mennesker i stofmisbrug mv.
 For yderligere uddybende information om SFT henvises til Socialstyrelsen hjemmeside:
https://socialstyrelsen.dk/tvaergaande-omrader/dokumenterede-metoder-voksne-og-handicap/om/socialfaerdighedstraening 7.1.3 Åben dialog Åben dialog er en netværksorienteret metode til bostøtte, hvor der tages afsæt i de udfordringer borgeren aktuelt oplever, og hvor det professionelle netværk bidrager med deres syn på borgerens situation på lige fod med det private netværk.
Målet er at understøtte dialogen mellem borger og dennes netværk og dermed muliggøre forandring hos borgeren og/eller familien og netværk.
Metoden kan f.eks. anvendes i kommunernes bostøtte til borgere med psykiske vanskeligheder, men kan også generelt anvendes overfor borgere med såvel psykiske vanskeligheder som sociale problemer eller funktionsnedsættelser.
 For yderligere uddybende information om ÅD henvises til Vidensportalen:
https://vidensportal.dk/temaer/inddragelse/indsatser/aben-dialog 7.2 Metodernes målgrupper Udbredelsen af CTI, SFT og ÅD skal ske i forhold til på forhånd definerede målgrupper.
Metoderne skal implementeres i forhold til disse målgrupper, for at kommunen kan modtage støtte fra ansøgningspuljen.
 Målgruppen for de tre metoder beskrives nedenfor.
Critical Time Intervention CTI udbredes til borgere, som ønsker en forandring i deres liv, og som er berettiget til at modtage støtte efter Serviceloven.
Der kan være tale om borgere i eget hjem, der modtager bostøtte, og borgere, som modtager § 85 støtte på et botilbud eller lignende tilbud, eller om borgere, der på anden vis er i en overgangsfase.
Det kan fx dreje sig om:
  Borgere, der har psykiske vanskeligheder, g som enten flytter fra botilbud til egen bolig, går fra psykiatrisk indlæggelse til egen bolig eller løslades fra fængsle og har behov for bostøtte.
  Borgere med prostitutionserfaringer, der modtager bostøtte, og som enten ønsker at forbedre deres livssituation, mens de er i prostitution eller forlade prostitution.
  Borgere med stofmisbrug, som overgår til en situation, hvor de modtager misbrugsbehandling og gør brug af øvrige sociale indsatser, som kan hjælpe dem i deres livissituation.
  Borgre udsat for vold, som fraflytter et kvindekrisecenter, og som har brug for støtte til etablering i et liv uden vold.
Hjemløse kan ikke indgå som en selvstændig målgruppe, men der kan være hjemløse blandt borgerne i ovenstående målgrupper.1 Social færdighedstræning SFT udbredes til borgere med psykiske vanskeligheder, der modtager bostøtte efter § 85 eller modtager støtte efter § 82 i Serviceloven.
Der kan være tale om borgere i eget hjem, der modtager bostøtte, og borgere, som modtager bostøtte på et botilbud eller botilbudslignende tilbud (fx boliger efter almenboligloven sammen med bostøtte).
Åben dialog ÅD udbredes til borgere med psykiske vanskeligheder, der modtager bostøtte efter § 85 eller indsatser efter § 82 i Serviceloven.
Der kan være tale om borgere i eget hjem, der modtager bostøtte, og borgere, som modtager § 85-støtte på et botilbud eller botilbudslignende tilbud (fx boliger efter almenboligloven sammen med bostøtte).
7.3 Samarbejdsaftale med Socialstyrelsen om rådgivnnigs- og implementeringsstøtte Ansøger skal havet indgået eller skal i forbindelse med evt. tilskud fra denne pulje indgå en samarbejdsaftale med Socialstyrelsen om rådgivnings- og implementeringsstøtte til udbredelse af CTI, SFT eller ÅD i regi af Udviklings- og Investeringsprogrammet.
Rådgivnings- og implementeringsstøtten, som leveres af Socialstyrelsen, strækker sig over op til to år.
Forløbet indeholder følgende elementer:
1. Behovsafklaring 2. Rådgivning 3. Uddannelse af medarbejdere i metoderne 4. Monitorering af indsatsen 5. Status over implementeringen Behovsafklaring Samarbejdet mellem kommunen og Socialstyrelsen indledes med en afklaring af kommunes konkrete ønsker og behov for rådgivning og implementeringsstøtte.
Afklaringen munder ud i en plan for implementeringsstøtten.
Formålet med behovsafklaringen er, at kommunen og Socialstyrelsen har en fælles plan for implementeringsstøtten, som sandsynliggør, at kommunen kan implementere den eller de konkrete metoder.
Rådgivning Rådgivningen af den enkelte kommune tager udgangspunkt i kommunens konkrete behov.
Socialstyrelsen afholder desuden aktiviteter på tværs af kommuner for at knytte kommunerne sammen i læringsfællesskaber, hvor der kan udveksles erfaringer med implementeringen af metoderne.
Uddannelse af medarbejdere i metoderne Kommuner, som modtager implementeringsstøtte fra Socialstyrelsen, vil få uddannet medarbejdere i den eller de metoder, som implementeres i kommunen, samt introduktion til ledere med henblik på implementering af metoderne.
Monitorering af indsatsen Socialstyrelsen ønsker at monitorere implementeringen og dokumentere resultaterne af de metoder, som udbredes via UIP.
Kommuner vil få adgang til egne data, og data vil indgå som et centralt element i den løbende rådgivning om implementering.
Kommuner vil, som en del af implementeringsstøtte fra Socialstyrelsen, få oplæring i brugen af datasystemet.
Mængden af data, som indsamles, minimeres så meget som muligt af hensyn til at begrænse ressourceforbruget for den enkelte kommune.
Det efterstræbes, når det er muligt, at dataindsamlingen integreres i konkrete arbejdsprocesser i den enkelte metode.
Status over implementeringen Som afslutning på implementeringsstøtten gennemfører Socialstyrelsen og kommunen i samarbejde en vurdering af status for implementeringen med henblik på, at kommunen kan udarbejde en plan for den videre implementering og forankring af metoden i kommunen.
Vurderingen vil bygge på parathedsanalysen, implementeringsplanen, gennemførte aktiviteter, data fra monitoreringssystemet og andre relevante kilder.
 Rådgivnings- og implementeringsstøtten er yderligere beskrevet på Socialstyrelsen hjemmeside:
https_//socialstyrelsen.dk/tvaergaaende-områder/dokumenterede-metoder-voksne-og-handicap/udviklings-og-investeringsprogrammet 7.4 Ressourcer til projektet Der er i alt 5,0 mio. kr. til fordeling i ansøgningspuljen.
Det forventes, at 4-6 kommuner vil kunne opnå støtte.
Midlerne i ansøgningspuljen skal anvendes til dækning af initialomkostninger forbundet med omlægning af den kommunale indsats til mere virksomme og omkostningseffektive metoder.
Det kan eksempelvis være til frikøb af medarbejdere, ansættelse af projektleder eller ekstra aktiviteter vedr. ændring/etablering af organisatorisk set-up omkring indsatsten, udgifter til IT/teknologi, krav til udstyr, indretning mv.
8 Projektperiode Midlerne skal anvendes i perioden 1. december 2018 til 31. december 2021.
9 Tidsplan De ansøgere, der modtager støtte fra ansøgningspuljen, skal samarbejde med Socialstyrelsen og modtage rådgivnings- og implementeringsstøtte i den metode eller de metoder, som implementeres i kommunen.
 Tidsplanen for rådgivnings- og implementeringsstøtte vil være individuelt sammensat til den enkelte kommune ud fra de elementer, som er beskrevet i afsnit 6.3. Det samlede forløb for rådgivnings- og implementeringsstøtte strækker sig over ca. to år.
10 Tildelingskriterier for tilskud fra ansøgningspuljen Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.
Tabel 1: Vurdering og tildelingskriterier Ad 1) Relevans:
 Det vil blive vurderet, hvorvidt ansøger ligger inden for ansøgningspuljens ansøgerkreds.
 Det vil endvidere blive vurderet, hvorvidt projektets formål og målgruppe ligger inden for ansøgningspuljens formål og målgruppe.
Til brug for vurderingen skal det beskrives, hvilket problem projektet skal løse for målgruppen, og hvilken forandring det skal medføre for målgruppen.
Det er vigtigt, at det sandsynliggøres, at projektet medvirker til at fremme ansøgningspuljens formål.
Projektets målgruppe skal beskrives kort og præcist.
Beskrivelsen skal indeholde følgende oplysninger:
  Hvem indgår i målgruppen? Det skal beskrives, hvad der kendetegner de borgere, som indgår i målgruppen.
  Hvor mange fra målgruppen forventes at deltage i projektet? Det er vigtigt, at der kan rekrutteres et tilstrækkeligt antal borgere til, at metoden kan etableres i en vedvarende drift i kommunen, og at der gives et realistisk bud på, hvor mange der årligt indgår i projektet.
 Det skal overvejes, om der er særlige kønsmæssige, aldersmæssige, handicap, etniske eller andre perspektiver, der skal tages højde for i projektet.
I så fald skal det beskrives.
Ad. 2) Faglige krav Det vil blive vurderet, om projektet opfylder de faglige og metodespecifikke krav, der følger med valget af metode.
 Til brug for vurderingen ønskes følgende:
  Angivelse af hvilken metode eller metoder, der ønskes implementeret i organisationen.
  Beskrivelse af de særligt store merudgifter, der vil være i forbindelse med implementeringen af den eller de konkrete metoder, og hvorfor de udgør en hindring for en effektiv implementering af den eller de konkrete metoder.
  Redegørelse for motivationen for at implementere den eller de konkrete metoder.
  Beskrivelse af den nuværende praksis på det område, som skal omlægges.
  Beskrivelse af projektets aktiviteter, herunder hvordan aktiviteterne understøtter implementeringen og den efterfølgende drift af den eller de valgte metoder.
  Beskrivelse af konkrete målsætninger i kommunen i forbindelse med implementeringen af den eller de enkelte metoder.
Ad. 3) Organisering På baggrund af ansøgningen, vil projektets organisering og ansvarsfordeling blive vurderet i forhold til gennemførelsen af projektet.
Til brug for vurderingen skal projektets organisation og ledelse beskrives, herunder projektets organisationsstruktur og opgavefordeling.
Ansøger skal angive/beskrive følgende:
  Projektets organisation og ledelse skal beskrives, herunder ledelsens rolle, og hvordan organiseringen understøtter implementering af de valgte metoder.
  Det skal angives, hvem der er projektleder/tovholder, idet projektlederen er den primære kontaktperson til Socialstyrelsen.
  Det skal oplyses, at ansøgningen er godkendt på direktørniveau eller lignende.
  Det skal oplyses om ansøger har indgået en samarbejdsaftale med Socialstyrelsen om rådgivnings- og implementeringsstøtte til udbredelse af CTI, SFT eller ÅD i regi af udviklings- og investeringsprogrammet på tidspunktet for ansøgningen eller forpligter sig til dette i forbindelse med tilskud fra ansøgningspuljen.
 Ad 4) Forankring:
  Det vil blive vurderet, hvorvidt ansøger har beskrevet en plan for forankring af de ændringer, der følger af implementeringen af metoden eller metoderne efter tilskudsperiodens ophør.
 Ad 5) Budget:
 Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel.
Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.
 Ad 6) Sammenhæng:
På baggrund af ansøgningen vil det blive vurderet, hvorvidt der er sammenhæng mellem projektets formål, aktiviteter og ressourcer, der følger af den valgte metode.
Derudover vil det indgå i vurderingen, om det er sandsynliggjort, at de beskrevne aktiviteter vil føre til opfyldelse af de opstillede målsætninger for implementering af metoden eller metoderne.
De planlagte aktiviteter skal være klart beskrevet, og aktiviteterne skal hænge sammen med målsætningerne.
Projektets tidsplan skal ligeledes beskrives, herunder om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før projektet fortsættes.
Projektets forventede resultater skal være realistiske i forhold til bl.a. den eller de valgte metoder, bemanding og aktiviteter.
Således skal det være sandsynliggjort, at de beskrevne aktiviteter vil føre til opfyldelse af det opstillede formål og forventede resultater.
 Læs mere om krav til budgettet m.m. i afsnit 11-13.
11 Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter, der er tilskudsberettigede i forhold til tilskud fra ansøgningspuljen:
 1. Lønudgifter, der afholdes i forbindelse med, at medarbejdere deltager i projektet, herunder løn til projektleder.
 2. Konsulenthonorarer.
 3. Udgifter til revisor.
 4. Lovpligtige forsikringer, herunder arbejdsskadeforsikringer.
 5. Udgifter til transport.
 6. Udgifter til aktiviteter målrettet fx målgruppen, borgere, brugere.
 7. Udgifter til formidling.
 8. Udgifter til lokaler.
 9. Småanskaffelser, herunder kontorhold.
 10. Udgifter til IT/teknologi, krav til udstyr, indretning mv.
 11. Udgifter til ekstra aktiviteter vedrørende ændring/etablering af organisatorisk set-up omkring indsatsen.
12 Ikke tilskudsberettigede udgifter Af nedenstående oversigt fremgår, hvilke udgifter, der ikke kan dækkes gennem tilskud fra ansøgningspuljen:
 1. Materialeanskaffelser for over 50.000 kr. pr. år.
 2. Anskaffelse af fast ejendom.
 3. Anlægsudgifter, herunder ombygning og renovering.
 4. Dækning af underskud.
 5. Tilskud til enkeltpersoners underhold.
 6. Aktiviteter, der fuldt ud er finansieret fra anden side.
 7. Generelle uddannelses- og kursusaktiviteter for frivillige.
 8. Aktiviteter for personer uden lovligt ophold i Danmark.
 9. Udgifter til projekter forankret i udlandet, samt på Grønland og Færøerne.
13 Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Budgettet oprettes automatisk, når ansøgningen udfyldes elektronisk på Tilskudsportalen.
Budgettet i ansøgningsskemaet følger projektperioder á 12 måneder.
Dette betyder, at den første måned er december 2018, og de efterfølgende måneder er januar til november 2019. Alle måneder i første projektperiode skal udfyldes, hvis der forventes udgifter i disse måneder.
Anden projektperiode omfatter december 2019 til november 2020 og så fremdeles.
Den sidste måned i ansøgningsskemaet bliver december 2021.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur.
Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel.
Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 11 og 12). Udgifter skal specificeres i budgettet, og udgifter kan ikke samles i overordnede budgetposter.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer eller CPR-nummer)  Ansøgers navn og adresse .
13.1 Nødvendige udgifter Tilskud kan ydes til fremtidige, projektrelaterede udgifter.
Det skal være udgifter, der er nødvendige for at projektet kan gennemføres.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt før der blev ydet tilskud, hvis de har en klar tilknytning til projektet.
13.2 Periodiserede budgetter 13.2.1 100.000 kr eller derover Udgifterne i det enkelte årsbudget skal fordeles på de måneder, hvor de enkelte udgifter forventes at falde.
Hvis der f.eks. er en ansat projektleder i projektet, opgøres lønnen som den afholdes, én gang om måneden.
Gennemsnitstal kan således ikke anvendes.
 13.2.2. Under 100.000 kr.
Hvis det ansøgte beløb er mindre end 100.000 kr., behøves projektudgifter ikke at være opdelt i måneder.
De kan samles i den første måned, hvor projektet har udgifter.
13.3 Lønudgifter Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv.
Lønudgifter må ikke inkluderes under andres budgetposter.
Lønniveauet må ikke være højere end det, der er aftalt i de statslige overenskomster for tilsvarende arbejde.
I kan finde relevant information på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.
13.4 Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks.
 indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
13.5 Noter til budgettet Der skal udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
13.6 Moms Kommuner og regioner kan ikke få tilskud til dækning af moms, da momsen refunderes af momsudligningsordningen.
Alle udgifter skal derfor i budgettet være ekskl. moms.
14 Ansøgningsprocedure Ansøgningsfristen er den 13. august 2018 kl. 12.00.
 Efter dette tidspunkt kan ansøgninger ikke længere fremsendes.
 Det forventes, at ansøgerne får svar på ansøgningen ultimo september 2018.
Socialfaglige spørgsmål kan stilles til Andreas Benediktson i Socialstyrelsen via abe@socialstyrelsen.dk.
Spørgsmål om administration af ansøgningspuljen behandles af Center for Økonomi og Tilskudsforvaltning i Socialstyrelsen.
Spørgsmål kan stilles via tlf. 91370200, mandagfredag mellem kl. 10.0014.00, eller e-mail: tilskudsforvaltning@socialstyrelsen.dk Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget ansøgningen, vil dette fremgå af status under Min tilskudssag.
Tekniske spørgsmål i forhold til anvendelse af Tilskudsportalen kan sendes til: portal@socialstyrelsen.dk 14.1 NemID Ansøgere med CVR-nummer skal ved oprettelse og indsendelse af ansøgninger anvende en NemID medarbejdersignatur tilknyttet det relevante CVR-nummer.
Den tilskudsansvarlige såvel som den medarbejder, der opretter ansøgningen, skal have en NemID medarbejdersignatur.
Ansøgere, som ikke er CVR-registrerede, kan søge vha. en NemID signatur tilknyttet deres CPR-nummer.
Kun personer, som er fritaget fra tilslutning til digital post, behøver ikke at søge gennem Tilskudsportalen.
15 Hvis projektet får tilskud Hvis projektet får tilskud, gælder der en række forpligtelser, som står i bekendtgørelse til fortsat udbredelse af bostøttemetoderne CTI, SFT og ÅD, af afgørelsen (tilskudsbrevet), og af vejledningen om betingelser for tilskud.
Der er f.eks. tale om pligt til at indsende relevante dokumenter, rapporter, udbetalingsanmodning og regnskab.
 Hvis I ikke overholder forpligtelserne, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.
 Nedenfor nævnes puljespecifikke forpligtelser:
15.1 Rapport Projektet skal løbende forholde sig til, om det opnår sine mål og i modsat fald justere projektet.
Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne.
Derfor skal det rapporteres til Socialstyrelsen om projektets opstillede mål er/bliver opfyldt.
Skabelonen for afrapportering er statusrapport og kan hentes på Socialstyrelsens tilskudsportal under Min tilskudssag.
Rapporten skal udfyldes elektronisk og indsendes via Socialstyrelsens tilskudsportal.
Fristerne for indsendelse af rapporter fremgår af det tilskudsbrev, som tilskudsmodtagere modtager fra Socialstyrelsen.
16 Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsstyrelsen.
