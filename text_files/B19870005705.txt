(Ændringen vedrørende vækst i  

 driftsudgifter fra 1984 til 1986) I henhold til § 27, stk. 3, i lov om kommunal udligning og generelle  

 tilskud til kommuner og amtskommuner, jf. lovbekendtgørelse nr. 433 af 24.  

 juni 1986, fastsættes:
 BEKENDTGØRELSENS OMRÅDE M.V.
§ 1.  Denne bekendtgørelse indeholder regler om  

 opgørelsen af beregningsgrundlaget for tilskudsnedsættelserne efter § 10,  

 stk. 13 og 14, samt efter § 17, stk. 13 og 14, i lov om kommunal udligning og  

 generelle tilskud til kommuner og amtskommuner.
Endvidere indeholder  

 bekendtgørelsen regler om opgørelsen af beregningsgrundlagene for fordelingen  

 af tilskudsnedsættelserne efter lovens § 10, stk. 15, og § 17, stk. 15.
 Stk. 2.  Ved opgørelserne anvendes de i bilag 1  

 specificerede oplysninger, som skal indsendes af kommuner og amtskommuner til  

 Indenrigsministeriet senest den 1. august 1987. I kolonne 1 gives oplysninger  

 til brug for opgørelsen af den samlede tilskudsnedsættelse for henholdsvis  

 kommuner og amtskommuner og i kolonne 2 gives oplysninger til brug for  

 opgørelsen af kommunens og amtskommunens fordelingstal ved fordelingen af  

 tilskudsnedsættelsen.
 Stk. 3.  Pris- og lønreguleringen i punkt 10 i bilag 1  

 sker med en ensartet procent, der opgøres af Indenrigsministeriet ved  

 opgørelsen af tilskudsnedsættelsen og fordelingstallene, jf. kapitel 2 og 3.  

 Senest 1. juli 1987 meddeler Indenrigsministeriet en foreløbig procent, som  

 anvendes af kommuner og amtskommuner ved indberetningen af oplysningerne i  

 bilag 1, jf. stk. 2.
OPGØRELSE AF SAMLET TILSKUDSNEDSÆTTELSE § 2.  Den samlede tilskudsnedsættelse for henholdsvis  

 kommuner og amtskommuner opgøres som summen af beløbene under punkt 12 i  

 kolonne 1 formindsket eller forøget med skønnede mer- eller mindreudgifter i  

 1985 og 1986 ifølge det udvidede totalbalanceprincip, jf. aktstykkerne nr.  

 358 af 29. juni 1984, nr. 279 af 25. juni 1985 og nr. 279 af 24. juni 1986,  

 inkl. efterreguleringer, der godkendes af Folketingets finansudvalg i juni  

 måned 1987.
 Stk. 2.  Beløbene i pkt. 12, kolonne 1, fra Københavns  

 og Frederiksberg kommuner indgår i forholdet 60:40 ved opgørelsen af  

 nedsættelsen af tilskuddet til henholdsvis kommuner og til amtskommuner.
 Stk. 3.  Hvis den samlede opgørelse efter reglerne i  

 stk. 1 og 2 for henholdsvis kommuner eller amtskommuner er 0 eller negativ,  

 ændres de respektive tilskud ikke.
 Stk. 4.  Ændringer efter 1. august 1987 af de  

 oplysninger, der indgår i beregningsgrundlaget for opgørelsen af den samlede  

 tilskudsnedsættelse i kolonne 1, ændrer ikke opgørelsen af den samlede  

 tilskudsnedsættelse for henholdsvis kommuner og amtskommuner, som efter  

 reglerne i § 5 og § 7 anvendes ved beregningen af kommunens henholdsvis  

 amtskommunens andel af tilskudsnedsættelsen.
OPGØRELSE AF FORDELINGSTALLENE § 3.  Beløbet under pkt. 12 i kolonne 2 i bilag 1  

 bestemmer for hver enkelt kommune og amtskommune et fordelingstal, som -  

 sammenholdt med summen af fordelingstallene for henholdsvis kommuner og  

 amtskommuner - anvendes ved beregningen af kommunens og amtskommunens andel  

 af den samlede nedsættelse opgjort efter reglerne i kapitel 1, jf. dog stk.  

 2.
 Stk. 2.  Fordelingstal, der er 0 eller negative,  

 anvendes ikke ved fordelingen.
 Stk. 3.  Fordelingstallene for Københavns og  

 Frederiksberg kommuner indgår i forholdet 60:40 ved fordelingen af  

 nedsættelsen af tilskuddet til henholdsvis kommuner og amtskommuner.
 § 4.  Senere ændringer af de oplysninger, der indgår i  

 beregningsgrundlagene for fordelingstallene, skal indberettes til  

 Indenrigsministeriet snarest muligt og senest den 30. juni 1988, dog senest  

 31. december 1988 af Københavns Kommune. Ændringer efter disse tidspunkter  

 har ikke betydning for fordelingstallene.
 Stk. 2.  Det påhviler den kommunale revision at give  

 oplysninger om, hvorvidt der er afgivet revisionsbemærkninger til  

 regnskaberne, som har betydning for opgørelsen af fordelingstallene.
BEREGNING OG AFREGNING AF  

 TILSKUDSNEDSÆTTELSER § 5.  Kommunens henholdsvis amtskommunens andel af den  

 samlede tilskudsnedsættelse, jf. kapitel 2, svarer til forholdet mellem  

 kommunens henholdsvis amtskommunens fordelingstal og summen af  

 fordelingstallene for henholdsvis kommuner og amtskommuner, jf. kapitel 3.
 Stk. 2.  De beregnede nedsættelser afrundes til nærmeste  

 1.000 kr. delelig med 3.
§ 6.  Nedsættelserne afregnes til staten ved, at de  

 fradrages i de månedlige beløb, som udbetales fra Statsskattedirektoratet i  

 henhold til § 64, stk. 2, jf. stk. 8, i kildeskatteloven.
Nedsættelserne  

 fradrages 1. oktober, 1. november og 1. december 1987 med 1/3 hver måned.
 § 7.  Hvis der i medfør af § 4 indberettes ændringer  

 til beregningsgrundlaget for fordelingstallene, som ændrer det fordelingstal,  

 der er opgjort efter reglerne i kapitel 3, skal beregningen af  

 tilskudsnedsættelsen ændres.
 Stk. 2.  Ændringen efter stk. 1 opgøres som forskellen  

 mellem den nedsættelse, der efter § 5 opgøres med det reviderede  

 fordelingstal, og den nedsættelse, der er beregnet ifølge den tidligere  

 indberetning.
 Stk. 3.  Ændringen afregnes snarest muligt, efter at  

 Indenrigsministeriet har meddelt den ændrede beregning af nedsættelsen.
ØVRIGE BESTEMMELSER § 8.  Indenrigsministeren kan i medfør af lovens § 27,  

 stk. 4, korrigere opgørelsen af beregningsgrundlagene, hvis det påvises, at  

 konteringen i regnskaberne på konkrete områder ikke er sket i  

 overensstemmelse med de af Indenrigsministeriet fastsatte konteringsregler,  

 eller hvis der kan dokumenteres helt ekstraordinære regnskabstekniske  

 omstændigheder, som gør regnskaberne usammenlignelige.
INDENRIGSMINISTERIET, DEN 9. JANUAR 1987 KNUD ENGGAARD /Marius Ibsen Bilag 1 Oplysninger til brug for beregningsgrundlaget for tilskudsnedsættelserne i  

 medfør af § 10, stk. 13-15, og § 17, st. 13-15, i lovbekendtgørelse nr. 433  

 af 24. juni 1986 A = Anvendes til opgørelse af samlet tilskudsnedsættelse (1.000 kr.) B = Anvendes til opgørelse af (amts)kommunens fordelingstal (1.000 kr.) Bilag 2 Korrektion af amtskommunernes driftsregnskab for 1984 som følge af  

 besparelser vedrørende lægekonflikten 1. oktober 1984-6. januar 1985 Ved beregningen af de enkelte amtskommuners realvækst i  

 nettodriftsudgifter for 1984 til 1986 forhøjes driftsregnskaberne for 1984  

 med følgende beløb:
