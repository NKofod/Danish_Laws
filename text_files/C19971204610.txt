(Til menighedsrådene) Ved Kirkeministeriets cirkulære af 17. januar 1997 om uddannelse af  

 kirketjenere blev kirketjeneruddannelsens grundmodul 1, 2 og 3 indført som  

 den obligatoriske grunduddannelse for kirketjenere.
 Denne cirkulærskrivelse indeholder en række retningslinier som  

 menighedsrådene skal være opmærksomme på i forbindelse med kirketjenernes  

 deltagelse i kurserne.
 1. Kursusledere .
 Danmarks Kirketjenerforening udpeger et antal kursusledere, der på skift  

 følger afviklingen af kirketjeneruddannelsens grundmodul 1, 2 og 3.
Kursusledernes opgave er at overvåge uddannelsen samt at sikre at  

 uddannelsens faglige niveau opretholdes.
Hver kursusleder forventes at følge  

 2-3 kurser årligt.
 Kursuslederne ydes tjenestefrihed med løn i forbindelse med varetagelsen  

 af funktionen som kursusleder.
 Menighedsrådenes udgifter til vikar for kursuslederen, under dennes  

 varetagelse af kursusledefunktionen, refunderes efter anmodning af  

 fællesfonden.
 Til dækning af udgifter i forbindelse med varetagelsen af funktionen som  

 kursusleder, modtager kursuslederen fra fællesfonden et af Kirkeministeriet  

 fastsat beløb pr. gennemført kursus.
Kirketjenerforeningen underretter Kirkeministeriet om navnene på de  

 aktuelle kursusledere og ændringer i sammensætningen heraf.
Kirkeministeriet  

 underretter stiftsøvrighederne og de relevante menighedsråd om navnene på  

 kursuslederne.
 2. Kursisterne .
 Deltagelse i kirketjeneruddannelsens grundmodul 1, 2 og 3, samt deltagelse  

 i uddannelsens overbygningskurser, regnes som tjenesterejse for de deltagende  

 kirketjenere.
 I forbindelse med deltagelsen i kirketjeneruddannelsen kan kirketjenere  

 tildeles time-/dagpenge samt rejsegodtgørelse efter tjenesterejseaftalens til  

 enhver tid gældende regler herom.
 Udbetalingen af time-/dagpenge og rejsegodtgørelse sker fra kirkekassen.
 Opmærksomheden henledes på, at der alene kan udbetales time-/dagpenge  

 eller rejsegodtgørelse, såfremt den pågældende kirketjener konkret påføres en  

 merudgift i forbindelse med deltagelsen i kirketjeneruddannelsen, jf.  

 tjenesterejseaftalens § 2, stk. 1.
 Det følger endvidere af tjenesterejseaftalens § 2, stk. 2, at aftalen ikke  

 gælder, hvor medarbejderen får sine merudgifter dækket i henhold til  

 lovbestemmelser, andre aftaler eller særlige godtgørelsesordninger i øvrigt.
Endvidere henledes opmærksomheden på, at satserne i tjenesterejseaftalen  

 reguleres en gang årligt pr. 1. januar.
Finansministeriet udsender hvert år  

 pr. 1. januar nyt satsreguleringscirkulære indeholdende de aktuelle satser.
Menighedsråd modtager en refusion fra AMU-centrene for hvert kursusmodul  

 hvori rådets kirketjenere deltager.
For tiden svarer refusionen til 80% af  

 den maksimale dagpengesats.
