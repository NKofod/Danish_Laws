En kommune rejste spørgsmål om den momsmæssige stilling for et beløb på  

 2.682.000 kr.
Toldvæsenet anså beløbet for at være et momspligtigt tilskud  

 til kommunens gasværk, mens kommunen mente, at beløbet var betaling for nogle  

 havnearealer og en bygning.
 Gasværket blev i 1974 ombygget fra kulgas til butangas.
 Ombygningsudgifterne blev afholdt af kommunen og opført i gasværkets  

 regnskab som gæld til denne.
 I forbindelse med ombygningen blev der frigjort nogle arealer samt et  

 maskinhus, som overgik til kommunen i 1978. De overdragne arealer fik i 1979  

 selvstændigt matrikelnummer.
Det havde ikke været muligt for gasværket at nedbringe gælden, der  

 tværtimod blev stadig større.
Pr 1. januar 1983 udgjorde den således ca 9,8  

 mio kr.
På grund af gasværkets store og voksende gæld besluttede kommunen i 1983  

 at nedskrive sit tilgodehavende hos gasværket med i alt 7.166.000 kr, således  

 at gælden i august 1983 var 2.675.126 kr.
I nedskrivningen indgik bl a  

 beløbene på de 2.682.000 kr, som kommunen anså for at være betaling for  

 overdragelsen af de omtalte arealer og maskinhuset.
 Toldvæsenet har krævet moms af det nævnte beløb, men har accepteret, at  

 resten af det godskrevne beløb er momsfrit.
 Toldvæsenet anførte til støtte for momspligten for tilskuddet, at det var  

 den samme personkreds (kommunens skatteborgere), der betalte  

 gældseftergivelsen, og som modtog leverancer fra værket.
 Kommunen bestred imidlertid dette synspunkt, idet den gjorde gældende, at  

 kun en mindre del af borgerne bruger gas.
 Nævnet traf afgørelse om, at beløbet på 2.682.000 kr (incl moms), skal  

 medregnes til gasværkets momspligtige omsætning efter lovens § 7, idet det må  

 anses for at være et momspligtigt driftstilskud til gasværket fra kommunen.
 Nævnet lagde herved vægt på, at et privat gasværk kun kan få  

 omkostningerne ved leverancerne dækket ved fastsættelse af en tilstrækkelig  

 høj gaspris.
 Nævnet godkendte, at der ved momsberigtigelsen af tilskuddet anvendes den  

 pr 1. juli 1978 gældende momssats (18 pct) og ikke den på tidspunktet for  

 gældseftergivelsen i 1983 gældende sats (22 pct).
