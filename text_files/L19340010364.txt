 Under 23. December 1931 er der mellem den danske og den chilensiske  

 Regering afsluttet følgende Forligstraktat:
 Forligstraktat mellem Danmark og Chile.
 HANS MAJESTÆT KONGEN AF DANMARK OG ISLAND OG PRÆSIDENTEN FOR REPUBLIKEN  

 CHILE, som er besjælet af Ønsket om at udvikle de venskablige baand, som  

 forbinder de to lande, og som er ledet af de Grundsætninger, der indholdes i  

 Folkeforbundsforsamlingens Beslutning af 22. September 1922 vedrørende  

 Oprettelse af Forligsnævn mellem Staterne, har besluttet at afslutte en  

 Forligstraktat og har i denne Anledning som deres Befuldmægtigede udnævnt:
 HANS MAJESTÆT KONGEN AF DANMARK OG ISLAND:
Sin Udenrigsminister, Dr.
Peter Munch; PRÆSIDENTEN FOR REPUBLIKKEN CHILE:
Sin overordentlige Minister i Danmark, Hr.
Enrique Wessel, som efter at  

 have meddelt hinanden deres fuldmagter, der befandtes at være i god og  

 behørig Form, er blevet enige om følgende Bestemmelser:
 Artikel 1.
 De høje kontraherende Parter forpligter sig til at forelægge enhver Strid,  

 der maatte opstaa mellem dem, og som ikke inden for en rimelig Tid har kunnet  

 løses ad diplomatisk Vej, til Forligsbehandling.
 Den nævnte Forpligtelse finder dog ikke Anvendelse hverken med Hensyn til  

 Spørgsmaal, som Folkeretten overlader til den ene Parts udelukkende  

 Myndighedsomraade, eller med Hensyn til Stridigheder, for hvis Løsning en  

 særlig Fremgangsmaade er eller bliver fastsat ved andre Overenskomster mellem  

 de kontraherende Parter, saa lidt som med Hensyn til Stridigheder vedrørende  

 de høje kontraherende Parters Territorium.
 I Tilfælde af, at den Beretning, der er udarbejdet af det Forligsnævn. der  

 er oprettet i Henhold til, Artikel 3 i denne Traktat, ikke antages af de to  

 Parter, skal Artikel 15 i Folkeforbundspagten efter Omstændighederne  

 vedblivende være anvendelig.
 Artikel 2.
 I de Spørgsmaal, som efter den ene af Parternes Lovgivning falder ind  

 under de nationale dømmende Myndigheders Omraade, kan den indstævnte Part  

 modsætte sig, at de forelægges til Forligsbehandling, førend vedkommende  

 nationale Domstol har afsagt endelig Kendelse, medmindre der foreligger  

 Tilfælde af Retsnægtelse.
 Anmodning om forligsbehandling skal i dette Tilfælde fremsættes senest et  

 Aar at regne fra den endelige Dom.
 Artikel 3.
 Indenfor seks Maaneder efter Udvekslingen af Ratifikationerne til denne  

 Traktat skal de kontraherende Parter nedsætte et staaende Forligsnævn paa 5  

 Medlemmer.
Hver Part udnævner to Medlemmer, det ene blandt sine egne Statsborgere,  

 det andet blandt en tredje stats Statsborgere.
De to Parter vælger efter  

 fælles Aftale Forligsnævnets Formand blandt Statsborgere i en tredje Stat.
I  

 Mangel af Enighed mellem Parterne skal denne paa Parternes Begæring vælges af  

 Præsidenten for det schweiziske Forbundsraad, hvis han samtykker deri.
 Nævnets Medlemmer - derunder også Formanden - udnævnes for tre Aar.
 Artikel 4.
 Hvis et Nævnsmedlem dør eller trækker sig tilbage, skal der drages Omsorg  

 for en Erstatning af ham for Resten af hans funktionstid, om muligt i løbet  

 af de følgende Maaneder, og i hvert Fald saasnart en Strid forelægges for  

 nævnet.
 Hvis et Medlem af Forligsnævnet midlertidigt er forhindret i at deltage i  

 Nævnets Arbejde som Følge af Sygdom eller en hvilken som helst anden  

 Omstændighed, skal den Part, som har udnævnt ham, udpege en Suppleant, som  

 midlertidigt indtager hans Plads.
Ved Udløbet af et Nævnsmedlems Funktionstid maa hans Mandat udtrykkelig  

 fornyes af den Part, som har udnævnt ham.
Formandens Funktioner ophører ved  

 hans Mandats Udløb.
Imidlertid Kan de to Parter efter fælles aftale forlænge  

 hans Mandat for en ny treaarig Periode.
 Et Medlem, hvis Funktionstid ophører, medens Forhandlinger for Nævnet  

 finder Sted, vedbliver at tage Del i Stridens Behandling, indtil den er  

 afsluttet, selv om hans Efterfølger maatte være udpeget.
 Artikel 5.
 lndenfor en Frist af femten Dage at regne fra den Dag, hvor en af de  

 kontraherende Parter har forelagt en Strid for Forligsnævnet, skal hver af  

 Partierne til Behandling af den paagældende Strid kunne ombytte det af den  

 valgte nationale Medlem med en Person, der besidder særlig Sagkundskab paa  

 dette Omraade.
 Den part, som ønsker at benytte denne Ret, skal straks give Modparten  

 Meddelelse herom; denne skal i saa Fald kunne benytte samme Ret indenfor et  

 Tidsrum af femten Dage at regne fra det Tidspunkt, den har modtaget  

 Underretningen.
 Artikel 6.
 Forligsnævnets Opgave skal være at lette Stridens Løsning ved gennem en  

 upartisk og samvittighedsfuld Undersøgelse at klarlægge de faktiske  

 Omstændigheder og ved at udforme Forslag til Stridens Løsning i  

 Overensstemmelse med de Bestemmelser, som indeholdes i denne Traktats Artikel  

 11.
 Striden forelægges for Nævnet gennem en Anmodning der rettes til dets  

 Formand af en af de kontraherende Parter.
 Meddelelse om denne Anmodning skal samtidig af den Part, som anmoder om  

 Forligsbehandlingens Paabegyndelse gives til Modparten.
 Artikel 7.
 Forligsnævnet samles, medmindre andet aftales, paa det Sted, som Formanden  

 bestemmer.
 Artikel 8.
 Behandlingsmaaden for Forligsnævnet er kontradiktorisk.
 Nævnet træffer selv Bestemmelse om Forhandlingsmaaden. idet det, saafremt  

 ikke anden Beslutning enstemmigt træffes, tager Hensyn til de Foreskrifter,  

 som indeholdes i III afdeling i Haagerkonventionen af 18. oktober 1907 om  

 fredelig Bilæggelse af mellemfolkelige Stridigheder.
 Nævnets Forhandlinger foregaar for lukkede Døre, medmindre Nævnet efter  

 Aftale med Parterne bestemmer andet.
 Parterne har Ret til ved Nævnet at udnævne særlige Agenter, som samtidig  

 tjener som Mellemled mellem dem og Nævnet.
 Artikel 9.
Saafremt ikke andet er bestemt i denne Traktat, skal Forligsnævnets  

 Beslutninger træffes ved simpel Stemmeflerhed.
Hvert Medlem har een Stemme.  

 Dersom ikke alle Medlemmerne er til Stede, er Formandens Stemme afgørende,  

 hvis Stemmerne staar lige.
Nævnet kan ikke træffe Afgørelse vedrørende  

 Stridens Realitet, medmindre alle Medlemmerne er til Stede.
 Artikel 10.
 De kontraherende Parter skal forsyne Forligsnævnet med alle nyttige  

 Oplysninger og i enhver Henseende lette det Opfyldelsen af dets Opgave.
 Artikel 11.
 Forligsnævnet skal afgive Beretning i Løbet af seks Maaneder at regne fra  

 den Dag, da det første Møde fandt Sted, medmindre de kontraherende Parter  

 efter fælles aftale beslutter at forkorte eller forlænge denne Frist.
 Beretningen skal indeholde Forslag til en Ordning af Striden, saafremt  

 Omstændighederne giver Anledning dertil, og hvis i det mindste tre Medlemmer  

 af Nævnet - Formanden betragtes som Medlem - er enige om et saadant Forslag.
 En begrundet Meningstilkendegivelse fra de Medlemmer, der er i Mindretal,  

 skal optages i Beretningen.
 Et af Formanden undertegnet Eksemplar af Beretningen skal tilstilles hver  

 af Parterne.
 Nævnets Beretning skal hverken med Hensyn til Fremstillingen af de  

 faktiske Forhold eller med Hensyn til de retlige Betragtninger have Karakter  

 af en Voldgiftskendelse eller en retlig afgørelse.
 Artikel 12.
 Parterne skal indenfor et passende tidsrum, der i hvert Fald ikke maa  

 overstige tre Maaneder, bringe til hinandens og til Forligsnævnets Formands  

 Kundskab, om de antager Beretningens Konklusioner og de forslag, den  

 indeholder.
 Det tilkommer Parterne efter fælles Aftale at beslutte, om Nævnets  

 Beretning skal offentliggøres.
 Artikel 13.
 Under Forligsbehandlingens faktiske Varighed skal det staaende  

 Forligsnævns Medlemmer, derunder ogsaa Formanden, modtage et Vederlag, hvis  

 Størrelse fastsættes af de kontraherende Parter.
 Hver Part afholder sine egne Udgifter og en lige Part af Nævnets  

 Omkostninger, derunder de Vederlag, der omhandles i det foregaaende Stykke.
 Artikel 14.
 Denne Traktat skal ratificeres snarest muligt, og Ratifikationerne skal  

 udveksles i København.
 Den træder i Kraft den tredivte Dag efter Ratifikationernes Udveksling, og  

 den har en Varighed af tre Aar.
 Hvis den ikke opsiges seks Maaneder, før den udløber, skal den anses for  

 at være fornyet for en ny Periode af tre Aar og saaledes videre.
 Til Bekræftelse heraf har de Befuldmægtigede undertegnet denne Traktat og  

 forsynet den med deres Segl.
 Udfærdiget i København i to Eksemplarer i det danske, franske og spanske  

 Sprog den 23. December Nitten Hundrede og Enogtredive.
P.
Munch.
(L.
S.) H.
L.
Wessel.
(L.
S.) Ratifikationsdokumenterne udveksles den 11. Januar 1934 i København, og i  

 overensstemmelse med Art. 18 i Pagten for Folkeforbundet er Traktaten  

 derefter den 10. Februar 1934 blevet registreret ved  

 Folkeforbundssekretariatet under Nr. 3346.
 Hvilket herved bringes til almindeligt Kundskab.
 Udenrigsministeriet, den 5. Marts 1934.
 P.Munch.
