Skriftlig fremsættelse (24. februar 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af forskellige love på sundhedsområdet og visse andre områder  

 (Konsekvensrettelser som følge af kommunalreformen) (Lovforslag nr.
L 73).
 Lovforslaget er en del af den lovgivningsmæssige  

 gennemførelse af kommunalreformen.
Reformen indebærer blandt andet, at amtskommunerne,  

 Hovedstadens Sygehusfællesskab og Hovedstadens Udviklingsråd nedlægges.
Med  

 virkning fra den 1. januar 2007 sker der herpå en ny fordeling af de opgaver,  

 der løses i den offentlige sektor, mellem kommuner, regioner og statslige  

 myndigheder.
 Formålet med lovforslaget er på denne baggrund at tilpasse  

 den eksisterende lovgivning til den nye regionale struktur i et antal love på  

 sundhedsområdet, miljøområdet, det videnskabelige område og det sociale  

 område,  

 hvor der er tale om mindre konsekvensrettelser.
Ved lovforslaget ændres de regler i lovene, der regulerer  

 amtskommunernes opgavevaretagelse, herunder regler, der tillægger  

 amtskommunerne, Hovedstadens Sygehusfællesskab og Hovedstadens Udviklingsråd  

 en  

 myndighedskompetence.
Det foreslås, at regionsrådet i de nye regioner  

 fremover  

 varetager denne opgave.
 Der foretages ikke i lovforslaget andet end  

 konsekvensændringer som følge af kommunalreformen.
 Idet jeg henviser til bemærkningerne til lovforslaget, skal  

 jeg anbefale det til Folketingets velvillige behandling.
