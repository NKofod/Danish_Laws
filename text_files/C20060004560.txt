Vejledning  

 om apotekets pligt til substitution og pligt til at informere om billigere  

 kombinationer af flere ens mindre pakninger Indhold 1.
Generelt  

 om substitution, bagatelgrænser og information om billigere  

 pakningskombinationer 2.
Substitution  

 mellem lægemiddelpakninger 2.1. Bagatelgrænsen i  

 praksis 2.2. Substitution ved  

 leveringsproblemer 3.
Apotekets  

 pligt til at informere om billigere kombinationer af flere ens mindre  

 pakninger 3.1. Information ved  

 fravalg af substitution 4.
Substitution  

 ved dosisdispensering 4.1.  

 Bagatelgrænsen i praksis 5.
Fravalg  

 af substitution 5.1.  

 Fortolkning af recepten mht. entydighed 6.
Substitution  

 af lægemidler til dyr 7.
Substitution  

 af lægemidler under udleveringsgruppe HF eller HX 8.
Tidligere  

 vejledning 1. Generelt om substitution, bagatelgrænser og  

 information om billigere pakningskombinationer.
For at patienten og den offentlige sygesikring ikke  

 skal blive påført unødvendige udgifter, skal apoteket ifølge  

 receptbekendtgørelsens  

 § 38 udlevere det billigste lægemiddel i den gruppe af ligeværdige  

 lægemidler, som det ordinerede lægemiddel indgår i.
Det kaldes substitution,  

 og  

 gruppen af ligeværdige lægemidler kaldes substitutionsgruppen.
For  

 tilskudsberettigede lægemidler er tilskudsgruppen identisk med  

 substitutionsgruppen.
Direkte forhandlede og parallelimporterede lægemidler markedsføres  

 ofte under samme navn.
Hvis receptudstederen anfører et sådant lægemiddelnavn  

 på recepten uden nærmere angivelse af fx varenummer eller forhandler,  

 omfatter  

 ordinationen principielt begge lægemidler.
Ifølge receptbekendtgørelsens  

 § 38, stk. 2, skal der dog foretages substitution på samme måde som  

 for lægemidler med forskelligt navn.
 Receptudstederen har mulighed for i særlige tilfælde, når han  

 skønner det nødvendigt, at fravælge apotekets mulighed for substitution.  

 Dette  

 sker ved at anføre »Ej S« på recepten jf. receptbekendtgørelsens § 41,  

 stk. 1.
Når prisforskellen mellem det ordinerede lægemiddel og det  

 billigste lægemiddel i substitutionsgruppen er under den bagatelgrænse, der  

 er  

 fastsat i receptbekendtgørelsen § 38, stk 4, nr. 1 og 3, er apoteket  

 ikke  

 forpligtet til at foretage substitution stk. 4, nr. 1, gælder i  

 forbindelse med substitution på grundlag af fast definerede grupper af  

 lægemiddelpakninger, og stk. 4, nr. 3, gælder i forbindelse med  

 substitution ved dosisdispensering.
Beregning af prisforskellene tager altid  

 udgangspunkt i den billigste pakning i en substitutionsgruppe.
Lægemiddelstyrelsen udarbejder en fortegnelse over lægemidler, der  

 kan substitueres.
Denne fortegnelse findes som bilag 1 til  

 receptbekendtgørelsen.
Bilag 1 indeholder en gruppering af lægemidler på  

 lægemiddelniveau, hvor det er vurderet om forskellige lægemidler kan erstatte  

 hinanden enhed for enhed, dvs. fx tablet for tablet.
Bilag 1 ligger bl.a. til  

 grund for substitution ved dosisd  

 isp  

 ensering.  

 Der må kun foretages substitution mellem lægemidler, når det ordinerede  

 lægemiddel af Lægemiddelstyrelsen er vurderet at være substituerbart med  

 andre  

 lægemidler og dermed optræder på bilag 1.
 Bilag 2 til receptbekendtgørelsen indeholder en gruppering af  

 lægemidler på pakningsniveau, hvor det er vurderet, hvorvidt pakninger  

 indeholdende substituerbare lægemidler er så ens i pakningsstørrelse, at de  

 vil  

 kunne erstatte hinanden jf. receptbekendtgørelsens § 31, stk. 1.
 Apoteket må endvidere kun foretage substitution på eget initiativ  

 mellem lægemiddelpakninger, når den ordinerede lægemiddelpakning af  

 Lægemiddelstyrelsen er indplaceret i en substitutionsgruppe, og dermed  

 optræder  

 på bilag 2.
Receptbekendtgørelsens bilag 1 og 2 bliver, i modsætning til selve  

 bekendtgørelsen, ikke offentliggjort i Lovtidende.
De udsendes i stedet  

 (indarbejdet i Medicinpriser) til apotekerne og offentliggøres løbende på  

 Lægemiddelstyrelsens hjemmeside.
I den elektroniske udgave af Medicinpriser er det markeret,  

 hvilket prisniveau i forhold til bagatelgrænsen, det enkelte lægemiddel eller  

 lægemiddelpakning i en substitutionsgruppe har.
Det lægemiddel eller den  

 lægemiddelpakning, som har den laveste pris i gruppen, markeres med  

 A.
Det  

 lægemiddel eller den lægemiddelpakning, som ikke er billigst, men som dog  

 ligger inden for bagatelgrænsen, markeres med B, og det  

 lægemiddel eller den  

 lægemiddelpakning som ligger uden for bagatelgrænsen markeres med  

 C.  

 ABC-markeringen fastsættes på baggrund af lægemidlets eller  

 lægemiddelpakningens ekspeditionspris og ligger fast i den 14-dages periode,  

 hvor prisen er gældende.
Markeringen er tænkt som en hjælp til apoteket til  

 hurtigt at kunne se, hvordan der må substitueres i forbindelse med den  

 enkelte  

 receptekspedition.
Apoteket har, jf. receptbekendtgørelsens § 38 a pligt til at  

 informere patienten om flere ens mindre pakninger, der sammenlagt er  

 billigere,  

 end den pakning apoteket ellers ville have udleveret.
Informationspligten  

 omfatter udlevering af flere billigere ens mindre pakninger af alle de  

 lægemidler, som er substituerbare med det ordinerede lægemiddel, jf.  

 receptbekendtgørelsens bilag 1. Informationspligten omfatter kun pakninger,  

 som  

 indbyrdes er identiske, dvs. pakninger fra samme leverandør og i samme  

 størrelse.
Apoteket må kun udlevere flere ens mindre pakninger efter aftale  

 med  

 patienten, og når apoteket vurderer, at udlevering af flere ens mindre  

 pakninger ikke udgør en væsentlig risiko for, at lægemidlet anvendes forkert.
 I forbindelse med informationspligten er bagatelgrænsen fastlagt  

 til 5 kr. jf. § 38 a, stk. 2, nr. 1.
Af den elektroniske udgave af Medicinpriser fremgår alle billigere  

 pakningskombinationer, som kan udleveres i stedet for de på markedet  

 tilgængelige  

 pakninger.
For hver pakningskombination er det angivet, om den er omfattet af  

 apotekets informationspligt.
2. Substitution mellem lægemiddelpakninger Med mindre receptudstederen har anført »Ej S« på  

 recepten, skal apoteket undersøge, om den ordinerede lægemiddelpakning indgår  

 i  

 en pakningssubstitutionsgruppe (optræder på bilag 2), og i bekræftende fald,  

 om  

 der findes en billigere lægemiddelpakning i pakningssubstitutionsgruppen.  

 Hvis  

 det er tilfældet, skal apoteket udlevere den billigste lægemiddelpakning frem  

 for den ordinerede, jf. receptbekendtgørelsens § 38 og § 41,  

 stk. 1.
Hvis den ordinerede lægemiddelpakning er den billigste i gruppen,  

 må apoteket ikke på eget initiativ substituere til en anden lægemiddelpakning  

 end den ordinerede  heller ikke selv om den anden lægemiddelpakning har  

 samme  

 pris.
Hvis prisforskellen mellem det ordinerede og den billigste  

 lægemiddelpakning  

 i gruppen er beskeden (dvs. inden for bagatelgrænsen), kan apoteket undlade  

 at  

 foretage substitution.
Dvs. apoteket er ikke forpligtet til at foretage  

 substitution, men må gerne substituere fra en pakning med B-markering til en  

 pakning med A-markering.
Dette fremgår af receptbekendtgørelsens § 38,  

 stk. 4, nr. 1, der bestemmer, at apoteket kan foretage substitution,  

 hvis  

 prisforskellen mellem den billigste lægemiddelpakning i gruppen og den  

 ordinerede lægemiddelpakning er mindre end 1)  

 	  

 5 kr., såfremt den  

 billigste lægemiddelpakning i gruppen koster 100 kr. eller derunder, 2)  

 	  

 5 pct., såfremt den  

 billigste lægemiddelpakning i gruppen koster over 100 kr., men under 400 kr.,  

 eller 3)  

 	  

 20 kr., såfremt den  

 billigste lægemiddelpakning i gruppen koster 400 kr. eller derover.
Ved beregning af prisforskellen skal apoteket anvende  

 forbrugerprisen inkl. recepturgebyr og eventuelt færdigfremstillingsgebyr.  

 Hvis  

 ordinationen omfatter flere lægemiddelpakninger med samme navn (en direkte  

 forhandlet og en eller flere parallelimporterede lægemiddelpakninger), skal  

 prisforskellen beregnes for dén af lægemiddelpakningerne, som apoteket har  

 til  

 hensigt at udlevere.
I praksis beregnes prisforskellen dog for alle de  

 lægemiddelpakninger, der er omfattet af ordinationen, hvorefter apoteket  

 lovligt kan ekspedere recepten med en hvilken som helst af de ordinerede  

 lægemiddelpakninger,  

 hvis pris ligger inden for bagatelgrænsen, jf. § 38, stk. 5.
Patienten kan ifølge § 38, stk. 6 altid forlange at få  

 udleveret enten den ordinerede lægemiddelpakning eller en hvilken som helst  

 anden lægemiddelpakning, som indgår i substitutionsgruppen.
Det gælder dog  

 ikke, hvis receptudstederen udtrykkeligt har anført Ej S på  

 recepten.
2.1. Bagatelgrænsen i praksis Når den ordinerede lægemiddelpakning er med i en  

 pakningssubstitutionsgruppe, skal apoteket udlevere den billigste  

 lægemiddelpakning i gruppen.
Hvis prisforskellen mellem den ordinerede og den  

 billigste lægemiddelpakning i gruppen ikke overstiger bagatelgrænsen, kan  

 apoteket dog vælge, om det vil udlevere den ordinerede lægemiddelpakning  

 eller  

 den billigste lægemiddelpakning, jf. afsnit 2 (ovenfor) samt  

 receptbekendtgørelsens  

 § 38, stk. 4.
 Patienten kan under alle omstændigheder - når receptudstederen  

 ikke har fravalgt substitution - forlange at få udleveret den ordinerede  

 lægemiddelpakning eller en hvilken som helst anden lægemiddelpakning i  

 pakningssubstitutionsgruppen, jf. receptbekendtgørelsens § 38,  

 stk. 6. Apoteket er ikke forpligtet til på eget initiativ at informere  

 patienten om denne valgmulighed, medmindre særlige grunde taler derfor.
Eksempel 1 Ordination:
 X tabletter, 100 stk.
 Substitutionsgruppen:
X tabletter, 100 stk., 206 kr., B-pris Y tabletter, 100 stk., 200 kr., A-pris Substitution:
 X kan substitueres til Y, da prisforskellen udgør 6 kr. =  

 2,9 pct. (under bagatelgrænsen).
I eksempel 1 kan apoteket på eget initiativ vælge at foretage  

 substitution.
Det må i almindelighed forventes, at apoteket fortager  

 substitution til den billigste lægemiddelpakning, medmindre der findes gode  

 grunde, som taler imod.
Eksempel 2 Ordination:
 X tabletter, 100 stk.
 Substitutionsgruppen:
X tabletter, 100 stk., 78 kr., C-pris Y tabletter, 100 stk., 72 kr., A-pris Z tabletter, 100 stk., 80 kr., C-pris U  

 tabletter, 100 stk., 73 kr., B-pris Substitution:
 X skal substitueres til Y, da prisforskellen mellem den  

 ordinerede og den billigste lægemiddelpakning udgør 6 kr. (over  

 bagatelgrænsen).  

 Patienten kan dog forlange X, Z eller U i stedet.
I eksempel 2 skal apoteket udlevere Y, da det er billigst.  

 Apoteket kan ikke vælge i stedet at udlevere U, selvom prisforskellen mellem  

 Y  

 og U kun er 1 kr.
Har apoteket ikke Y på lager, må det hurtigst muligt  

 fremskaffes, jf. apotekerlovens § 41, stk. 2. I sidstnævnte  

 situation  

 kan apoteket naturligvis orientere patienten om muligheden for at vælge fx U  

 i  

 stedet for, hvis det er på lager, således at patienten ikke skal gå forgæves.
I en pakningssubstitutionsgruppe kan der indgå lægemiddelpakninger  

 med forskellige pakningsstørrelser.
Afvigelserne i pakningsstørrelse må dog  

 ikke overstige de grænser, som er fastsat i receptbekendtgørelsens § 31,  

 stk. 1 (dvs. som hovedregel 10 pct. afvigelse, men 25 pct. afvigelse for  

 lægemidler i udleveringsgruppe B og lægemidler, som ikke er receptpligtige).
Ved prissammenligninger mellem lægemiddelpakninger i forskellige  

 pakningsstørrelser skal pakningsstørrelsen for den billigste  

 lægemiddelpakning  

 i gruppen (den pakning med lavest enhedspris) anvendes som udgangspunkt.
I  

 eksempel 3 skal prisen på de pakninger, der størrelsesmæssigt afviger fra den  

 billigste lægemiddelpakning i gruppen (Z), derfor omregnes forholdsmæssigt.
Eksempel 3 Ordination:
 X tabletter, 90 stk.
 Substitutionsgruppen:
X tabletter, 90 stk., 78 kr. (0,87 kr./enh.) (84,93 kr.  

 for 98 stk.), C-pris Y tabletter, 90 stk., 74 kr. (0,82 kr./enh.) (80,58 kr.  

 for 98 stk.), B-pris Z tabletter, 98 stk., 79 kr. (0,81 kr./enh.), A-pris U tabletter, 92 stk., 86 kr. (0,93 kr./enh.) (91,61 kr.  

 for 98 stk.), C-pris Substitution:
 X skal substitueres til Z, da den forholdsmæssige  

 prisforskel mellem den ordinerede og den billigste lægemiddelpakning udgør  

 5,93 kr. (over bagatelgrænsen). Patienten kan dog forlange X, Y eller U i  

 stedet.
Hvis ordinationen omfatter flere lægemiddelpakninger med samme  

 navn (et direkte forhandlet og en eller flere parallelimporterede  

 lægemiddelpakninger), skal prisforskellen til den billigste lægemiddelpakning  

 i  

 gruppen ifølge § 38, stk. 5, beregnes for den af  

 lægemiddelpakningerne, som apoteket har til hensigt at udlevere.
I praksis  

 beregnes prisforskellen dog for alle de lægemiddelpakninger, der er omfattet  

 af  

 ordinationen, hvorefter apoteket lovligt kan ekspedere recepten med en  

 hvilken  

 som helst af de ordinerede lægemiddelpakninger, hvis pris ligger inden for  

 bagatelgrænsen.
Eksempel 4 illustrerer bestemmelsens betydning.
Eksempel 4 Ordination:
 X tabletter, 100 stk.
 Substitutionsgruppen:
X tabletter (direkte forhandlet), 100 stk., 92 kr., C-pris X tabletter (parallelimporteret nr. 1), 100 stk., 84 kr.,  

 B-pris X  

 tabletter (parallelimporteret nr. 2), 100 stk., 83 kr., B-pris Y  

 tabletter, 100 stk., 82 kr., B-pris Z  

 tabletter, 100 stk., 80 kr., A-pris Substitution:
X (parallelimporteret nr. 1) eller X (parallelimporteret  

 nr. 2), da begge lægemiddelpakninger er omfattet af ordinationen, og  

 prisforskellene (hhv. 4 kr. og 3 kr.) ligger under bagatelgrænsen eller  

 substitution til Z, som er billigst i gruppen.
Patienten kan dog forlange X  

 (direkte forhandlet) eller Y i stedet.
I eksempel 4 findes der altså tre lægemiddelpakninger med navnet  

 X.
Den dyreste af dem ligger over bagatelgrænsen og kan derfor ikke  

 udleveres,  

 mens de to andre lægemiddelpakninger med navnet X ligger under  

 bagatelgrænsen.  

 Apoteket kan derfor frit vælge, om det vil udlevere X (parallelimporteret nr.  

 1) eller X (parallelimporteret nr. 2). Apoteket kan også vælge at substituere  

 til Z, som er billigst i gruppen.
2.2. Substitution ved leveringsproblemer Når der opstår problemer med at levere den  

 billigste lægemiddelpakning i en pakningssubstitutionsgruppe, vil apoteket i  

 en periode  

 kunne opleve, at det ikke kan skaffe lægemiddelpakningen fra grossisten.
I  

 disse tilfælde skal apoteket informere kunden om, at det ikke er muligt at  

 fremskaffe pakningen samt oplyse, hvornår den forventes igen at kunne  

 leveres.  

 Patienten kan da tage stilling til, om han ønsker at købe en anden pakning i  

 gruppen, eller om han ønsker at afvente, at den billigste pakning igen kan  

 skaffes.
Når der er tale om tilskudsberettigede lægemidler, vil der blive  

 beregnet en ny tilskudspris, når der er begyndende leveringsproblemer for den  

 billigste lægemiddelpakning i en gruppe.
Denne nye tilskudspris vil oftest  

 blive beregnet på et tidspunkt, hvor mange apoteker stadig kan skaffe den  

 billigste  

 pakning fra deres grossist.
For disse apoteker vil det være en overtrædelse  

 af  

 substitutionsreglerne, hvis de uden patientens udtrykkelige samtykke  

 substituerer til den næstbilligste lægemiddelpakning, når man kan skaffe den  

 billigste  også selvom der er fuldt tilskud til den næstbilligste  

 pakning.
 Uanset om der er fuldt tilskud til den næstbilligste  

 lægemiddelpakning, vil den stadig have en B-pris, og substitutionsreglerne  

 vil  

 fungere som sædvanligt, hvorfor det altså kræver kundens aktive stillingtagen  

 at substituere til en pakning med en B-pris.
3. Apotekets pligt til at informere om billigere  

 kombinationer af flere ens mindre pakninger Informationspligten følger af bestemmelsen i  

 receptbekendtgørelsen § 38 a.
Udgangspunktet i bestemmelsen er, at  

 apoteket  

 skal informere kunden om muligheden for, hvor det er billigere at vælge at  

 købe  

 flere ens mindre pakninger af et lægemiddel end én stor pakning.
I de fleste tilfælde er enhedsprisen (prisen pr. tablet e.l.)  

 lavere i store pakninger af et lægemiddel end i små pakninger.
Af forskellige  

 årsager sker det imidlertid indimellem, at enhedsprisen er lavere i de små  

 pakninger end i de store.
Hvis lægen i et sådan tilfælde har ordineret en  

 mængde, der svarer til indholdet i den store pakning, skal apoteket jf.  

 receptbekendtgørelsens  

 § 38 a informere patienten om, at det er billigere at købe flere ens  

 mindre pakninger i stedet for den store pakning.
Patienten bestemmer selv, om  

 han ønsker at købe flere ens mindre pakninger eller én stor.
Apotekets pligt  

 til at informere omfatter kun billigere kombinationer af flere ens mindre  

 pakninger, hvis indhold er substituerbart med det ordinerede jf. bilag 1 til  

 receptbekendtgørelsen.
Den samlede mængde i kombinationen af flere ens mindre pakninger  

 må kun afvige fra den af lægen ordinerede mængde inden for de grænser, som er  

 fastsat i receptbekendtgørelsens § 31, stk. 1 (dvs. som hovedregel  

 10  

 pct. afvigelse, men 25 pct. afvigelse for lægemidler i udleveringsgruppe B og  

 lægemidler som ikke er receptpligtige). For lægemidler, der skal indtages som  

 en kur, er det relevant at se på prisen for den ordinerede kur og ikke kun  

 vurdere lægemidlets enhedspris.
Hvis fx en patient skal bruge 1 tablet 2  

 gange  

 daglig i 10 dage, dvs. 20 tabletter, kan en 20 styks pakning således være et  

 billigere alternativ end en 24 styks pakning, selvom 20 styks pakningen har  

 en  

 højere enhedspris.
Apoteket har pligt til at informere om billigere kombinationer af  

 flere ens mindre pakninger når prisforskellen, (opgjort i ekspeditionens  

 samlede  

 pris) med udgangspunkt i pakningsstørrelsen for den pakning apoteket skal  

 udlevere jf. substitutionsreglerne og en billigere pakningskombination, udgør  

 mindst 5 kr., jf. receptbekendtgørelsen § 38 a, stk. 2, nr. 1. I  

 den  

 elektroniske udgave af Medicinpriser er det markeret, hvis en  

 pakningskombination er mindst 5 kr. billigere end den pakning, apoteket skal  

 udlevere, jf. reglerne om substitution.
Patienten bestemmer herefter selv, om  

 vedkommende ønsker at få udleveret flere ens små pakninger eller én stor.
 Har apoteket ikke pakningerne på lager, må de hurtigst muligt  

 fremskaffes, jf. apotekerlovens § 41, stk. 2. Apoteket skal dog  

 informere patienten om muligheden for at vælge en anden billigere kombination  

 i  

 stedet for, hvis den er på lager, og prisforskellen overstiger 5 kr.
Pligten til at informere patienterne om billigere kombinationer af  

 flere ens mindre pakninger gælder som hovedregel for alle apotekets  

 patienter.  

 Receptbekendtgørelsens § 38 a, stk. 2, nr. 2 bestemmer dog, at  

 apoteket kan undlade at informere brugeren om billigere  

 pakningskombinationer,  

 såfremt udlevering af flere ens mindre pakninger efter apotekets vurdering  

 indebærer en væsentlig risiko for, at lægemidlet bliver anvendt forkert.  

 Apotekets informationspligt gælder som udgangspunkt for alle kunder.
Hvordan  

 pligten opfyldes i praksis beror på apotekets kendskab til dets kunder og  

 apotekets  

 faglige vurdering af, om kunden vil være i stand til at håndtere en  

 udlevering  

 af flere ens mindre pakninger frem for én stor.
Receptbekendtgørelsens § 38 a, stk. 2, nr. 1 bestemmer  

 altså, at apoteket skal informere brugeren om billigere kombinationer af  

 flere  

 ens mindre pakninger, hvis prisforskellen mellem den ordinerede pakning og  

 flere ens mindre pakninger er over 5 kr.
Eksempel 5 viser hvordan apoteket  

 først skal substituere, jf. receptbekendtgørelsens § 38, og derefter  

 skal  

 undersøge om der, for den pakning apoteket har til hensigt at udlevere,  

 findes  

 en billigere kombination af flere ens mindre pakninger, som apoteket skal  

 informere patienten om.
Eksempel 5 Ordination:
 Y tabletter, 100 stk.
 Substitutionsgruppen:
Y tabletter, 100 stk., 100 kr., C-pris Z tabletter (direkte forhandlet), 100 stk., 120 kr.,  

 C-pris T tabletter, 100 stk., 76 kr., A-pris Substitution:
 Y skal substitueres til T, da prisforskellen mellem det  

 ordinerede og det billigste lægemiddel udgør 24 kr. (over bagatelgrænsen).  

 Patienten kan dog forlange Y eller Z i stedet.
 Billigere kombinationer:
 Y tabletter, 4 x 25 stk., 73 kr.
Z tabletter, 3 x 30 stk., 63 kr., (0,70 kr./enh.) (70,00  

 kr. for 100 stk.) Information:
Apoteket har pligt til at informere patienten om, at det  

 er billigere at købe 3 x 30 stk.
Z, da prisforskellen omregnet til 100  

 stk. tabletter er 6 kr. (over grænsen for informationspligt). Kunden kan  

 altid forlange at få en hvilken som helst pakningskombination under  

 forudsætning af at mængden ikke overstiger det tilladte jf.  

 receptbekendtgørelsens § 31.
3.1 Information ved fravalg af substitution Har receptudstederen fravalgt substitution ved at  

 anføre Ej S på recepten, jf. receptbekendtgørelsen § 41,  

 stk. 1, og der  

 ikke er tvivl om receptens entydighed, må den ordinerede pakning ikke  

 substitueres.  

 Apoteket har dog i denne situation også pligt til at informere om billigere  

 kombinationer af flere ens mindre pakninger af det ordinerede lægemiddel, når  

 de findes.
I eksempel 6 har lægen fravalgt substitution, men apoteket har  

 pligt  

 til at informere patienten om, at det er billigere at købe 3 ens mindre  

 pakninger frem for én stor pakning, som ordineret af lægen.
Eksempel 6 Ordination:
X tabletter, 100 stk. Ej S Pakninger:
 X tabletter, 100 stk., 100 kr.
 Udlevering:
 X tabletter, 100 stk., da lægen har ordineret denne  

 pakning og fravalgt substitution.
 Billigere kombinationer:
X tabletter, 30 stk., 21 kr., (0,70 kr./enh.) (70,00 kr.  

 for 100 stk.) X tabletter, 56 stk., 60 kr., (1,07 kr./tablet) (107,14  

 kr. for 100 stk.) Information:
Apoteket har pligt til at informere kunden om, at det er  

 billigere at købe 3 x 30 stk.
X, da prisforskellen mellem den ordinerede  

 pakning og den billigere kombination er 30,00 kr. ved omregning til den  

 ordinerede pakningsstørrelse.
4. Substitution ved dosisd  

 isp  

 ensering Medmindre receptudstederen har anført »Ej S« på  

 recepten, skal apoteket undersøge, om det ordinerede lægemiddel optræder på  

 bilag  

 1 til receptbekendtgørelsen, og i bekræftende fald om der kan substitueres  

 til  

 et lægemiddel med en lavere enhedspris.
Hvis det er tilfældet, skal apoteket  

 dosisdispensere det billige lægemiddel frem for det ordinerede, jf.  

 receptbekendtgørelsens § 38 og § 41, stk. 1.
Hvis det ordinerede lægemiddel er det billigste i gruppen, eller  

 hvis prisforskellen mellem det ordinerede og det billigste lægemiddel i  

 gruppen  

 er beskeden (dvs. under bagatelgrænsen), kan apoteket på eget initiativ  

 dosisdispensere det billigste lægemiddel i gruppen.
Det fremgår af  

 receptbekendtgørelsens  

 § 38, stk. 4, nr. 3, der bestemmer, at apoteket kan foretage  

 substitution, hvis prisforskellen mellem det billigste lægemiddel i gruppen  

 og  

 det ordinerede lægemiddel er mindre end 10 pct. opgjort ud fra den billigste  

 lægemiddelenhedspris i gruppen.
Ved beregning af prisforskellen skal apoteket anvende  

 registerprisen, dvs. forbrugerprisen eksklusiv recepturgebyr.
Hvis  

 ordinationen  

 omfatter flere lægemidler med samme navn (et direkte forhandlet og et eller  

 flere parallelimporterede lægemidler), skal prisforskellen beregnes for dét  

 af  

 lægemidlerne, som apoteket har til hensigt at udlevere.
Apoteket kan lovligt  

 ekspedere recepten med et hvilket som helst af de ordinerede lægemidler, hvis  

 pris ligger inden for bagatelgrænsen.
Patienten kan ifølge § 38, stk. 6, altid forlange at få  

 udleveret enten det ordinerede lægemiddel eller et hvilket som helst andet  

 lægemiddel, som indgår i substitutionsgruppen.
Det gælder dog ikke, hvis  

 receptudstederen udtrykkeligt på recepten har anført, at der ikke må ske  

 substitution.
Ved dosisdispensering skal patientens ønske om at få udleveret  

 et  

 bestemt lægemiddel være fremsat senest ved afgivelse af bestilling eller  

 genbestilling til det receptekspederende apotek.
 I tilfælde hvor pakkeapoteket ikke har en kalibreret kanister til  

 doseringsmaskinen til et nyt billigere synonympræparat, som er det billigste  

 lægemiddel i gruppen, er apoteket ikke forpligtet til at foretage  

 substitution  

 jf. receptbekendtgørelsens § 38, stk. 4, nr. 2. Det må dog  

 forventes,  

 at pakkeapoteket inden for 6 til 8 uger anskaffer sig en kanister til det nye  

 præparat, og det må naturligvis i almindelighed forventes, at apoteket i  

 denne  

 situation, uanset det ikke er påkrævet, ved bestilling eller genbestilling  

 orienterer patienten om, at man ikke vil kunne udlevere det billigste  

 lægemiddel, da dette ikke kan dosisdispenseres maskinelt.
Eksempel 7 Ordination:
X tabletter Substitutionsgruppen:
X tabletter, 20 stk., 50 kr. (2,50 kr./enh.) X tabletter, 100 stk., 225 kr. (2,25 kr./enh.), C-pris Y tabletter, 50 stk., 105 kr. (2,10 kr./enh.) Y tabletter, 100 stk., 200 kr. (2,00 kr./enh.), A-pris Dosisdispenseres:
X substitueres til Y, da prisforskellen mellem det  

 ordinerede og det billigste lægemiddel udgør 0,25 kr. (=12,5 pct.). Patienten  

 kan vælge X tabletter i stedet.
Uanset om det dosisdispenserende apotek  

 vælger at anvende tabletter fra pakningen Y tabletter 50 stk. eller  

 pakningen Y tabletter 100 stk. er prisen og tilskudsprisen for Y  

 tabletter 2,00 pr. tablet (jf. henholdsvis § 18 i bekendtgørelse nr. 270  

 af 26. marts 2004 om beregning af forbrugerpriser på apoteksforbeholdte  

 lægemidler samt ikke apoteksforbeholdte håndkøbslægemidler m.v., som senest  

 ændret ved bekendtgørelse nr. 123 af 28. februar 2005 og bekendtgørelse nr.  

 186 af 18. marts 2005 om medicintilskud til dosisdispenserede lægemidler).
4.1. Bagatelgrænsen i praksis Når det ordinerede lægemiddel er opført på bilag 1  

 til receptbekendtgørelsen, skal apoteket udlevere det substituerbare  

 lægemiddel,  

 som har den laveste enhedspris.
Hvis prisforskellen mellem det ordinerede og  

 det billigste lægemiddel ikke overstiger bagatelgrænsen på 10 pct., kan  

 apoteket vælge at udlevere det ordinerede lægemiddel, jf. afsnit 4 (ovenfor)  

 samt receptbekendtgørelsens § 38, stk. 4.
 Patienten kan under alle omstændigheder - når receptudstederen  

 ikke udtrykkeligt har fravalgt substitution - forlange at få udleveret det  

 ordinerede lægemiddel eller et hvilket som helst andet lægemiddel i  

 substitutionsgruppen, jf. receptbekendtgørelsens § 38, stk. 6.  

 Anmodningen herom skal dog være fremkommet senest ved afgivelsen af  

 bestilling  

 eller genbestilling af dosisdispenseringen.
Eksempel 8 Ordination:
X tabletter Substitutionsgruppen:
X tabletter, 20 stk., 50 kr. (2,50 kr./enh.) X tabletter, 100 stk., 219 kr. (2,19 kr./enh.), B-pris Y tabletter, 50 stk., 105 kr. (2,10 kr./enh.) Y tabletter, 100 stk., 200 kr. (2,00 kr./enh.), A-pris Dosisdispenseres:
 X kan substitueres til Y tabletter, da den laveste  

 enhedspris for Y tabletter er 0,19 kr. (= 9,5 pct.) lavere end den laveste  

 enhedspris for X tabletter (dvs. under bagatelgrænsen). Apoteket kan altså på  

 eget initiativ vælge at foretage substitution.
 I eksempel 8 kan apoteket altså på eget initiativ vælge at  

 foretage substitution.
Eksempel 9 Ordination:
X tabletter »Ej S« Substitutionsgruppen:
X tabletter, 20 stk., 50 kr. (2,50 kr./enh.) X tabletter, 100 stk., 225 kr. (2,25 kr./enh.), C-pris Y tabletter, 50 stk., 105 kr. (2,10 kr./enh.) Y  

 tabletter, 100 stk., 200 kr. (2,00 kr./enh.), A-pris Dosisdispenseres:
X tabletter, da der er fravalgt substitution.
Patienten  

 kan ikke vælge Y tabletter i stedet.
5. Fravalg af substitution Som hovedregel må apoteket substituere inden for de  

 givne rammer, dvs. som angivet i bilag 1 og 2 til receptbekendtgørelsen.  

 Receptudstederen har dog mulighed for at fravælge apotekets mulighed for at  

 substituere ved at anføre »Ej S« på recepten, jf. § 41, stk. 1.
For at fravalgspåtegnelsen skal have gyldighed, er det dog en  

 betingelse, at receptudstederen samtidig entydigt angiver, hvilket lægemiddel  

 eller hvilken lægemiddelpakning, der ikke må substitueres væk fra.
Det  

 betyder,  

 at såfremt ordinationen omfatter flere lægemidler eller pakninger med samme  

 navn, skal der fx anføres varenummer eller forhandler på recepten.
Indeholder  

 recepten ikke et entydigt præparatvalg, kan apoteket vælge at se bort fra  

 fravalgspåtegnelsen, jf. § 41, stk. 2, og substituere efter de  

 sædvanlige regler i § 38.
 Apoteket har også ved fravalg af substitution pligt til at  

 informere om billigere pakningskombinationer for det ordinerede lægemiddel se  

 afsnit 3.1.
5.1. Fortolkning af recepten mht. entydighed Såfremt receptudstederen på recepten anfører »Ej  

 S«, skal recepten samtidig indeholde et entydigt præparatvalg.
Er dette ikke  

 tilfældet, kan apoteket som nævnt ovenfor vælge at se bort fra  

 fravalgspåtegnelsen.  

 Findes der kun et lægemiddel med det ordinerede navn, er recepten entydig  

 uden  

 angivelse af fx varenummer eller forhandler.
Omfatter ordinationen flere  

 lægemidler med samme navn (direkte forhandlede og parallelimporterede), kan  

 en  

 entydig recept opnås ved fx at angive varenummer eller forhandler.
Der kan  

 dog  

 fortsat opstå tvivlstilfælde, hvor apoteket må skønne, hvordan recepten skal  

 forstås.
 Én tilkendegivelse må i almindelighed opfattes som så klar, at den  

 bør betragtes som entydig:
 Direkte forhandlet  

  

 :  

 Receptudsteder ønsker, at apoteket udleverer det direkte forhandlede  

 lægemiddel.
 Andre angivelser er mindre klare, men må dog i almindelighed  

 forstås som værende entydige:
 Original  

  

 : Receptudsteder  

 ønsker, at apoteket udleverer det direkte forhandlede lægemiddel.
 Forhandlerens firmanavn  

 eller mærke  

  

 : Receptudsteder ønsker, at apoteket udleverer det angivne  

 lægemiddel.
 Følgende angivelse, der umiddelbart fremtræder som entydig, kan  

 der ikke generelt lægges afgørende vægt på:
 Parallelimporteret  

  

 :  

 Angivelsen er ikke entydig, når der findes flere parallelimporterede  

 lægemidler  

 i en substitutionsgruppe, og apoteket kan derfor vælge at se bort fra  

 fravalgspåtegnelsen.
Markedsføres det direkte forhandlede og det parallelimporterede  

 lægemiddel ikke i samme pakningsstørrelse, opstår spørgsmålet, om  

 mængdeangivelsen på recepten skal tages som udtryk for, at receptudsteder  

 mener  

 at have foretaget et entydigt præparatvalg.
Som udgangspunkt kan  

 mængdeangivelsen  

 ikke opfattes som et bevidst præparatvalg, hvis pakningerne tilhører samme  

 substitutionsgruppe.
Hvis receptudstederen ved at understrege den ordinerede  

 mængde har tilkendegivet, at denne ikke må fraviges, jf.  

 receptbekendtgørelsens  

 § 31, stk. 2, må mængdeangivelsen dog opfattes som et entydigt valg  

 af præparat.
I eksempel 10 kan den ordinerede mængde fraviges, da den ikke er  

 understreget på recepten.
Eksempel 10 Ordination:
X tabletter (direkte forhandlet), 100 stk. »Ej S« Substitutionsgruppen:
X tabletter (direkte forhandlet), 98 stk., 79 kr., C-pris X tabletter (parallelimporteret), 100 stk., 74 kr.,  

 C-pris Y tabletter, 100 stk., 65 kr., A-pris Substitution til:
 X (direkte forhandlet) da recepten er entydig i sin  

 angivelse af forhandler af lægemidlet.
Receptudstederen har derimod i eksempel 11 ved at understrege  

 mængdeangivelsen tilkendegivet, at denne ikke må fraviges.
I eksemplet kan  

 hverken apoteket eller patienten vælge den parallelimporterede pakning med  

 100  

 stk.
Eksempel 11 Ordination:
 X tabletter,  

  

 98 stk.
 Substitutionsgruppen:
 X tabletter (direkte forhandlet), 98 stk., 80 kr.
 X tabletter (parallelimporteret), 100 stk., 74 kr.
 Substitution til:
 X (direkte forhandlet), da receptudsteder har foretaget  

 et entydigt præparatvalg.
 I eksempel 12 er recepten derimod ikke entydig, og apoteket kan  

 derfor frit vælge om det vil efterleve receptudstederens fravalg af  

 substitution.
Eksempel 12 Ordination:
 X tabletter, 100 stk. »Ej S«.
 Substitutionsgruppen:
X tabletter (direkte forhandlet), 100 stk., 80 kr.,  

 C-pris X tabletter (parallelimporteret), 100 stk., 74 kr.,  

 C-pris Y tabletter, 100 stk., 66 kr., A-pris Substitution til:
 Der er to muligheder:
1.  

 	  

 Y, da recepten  

 ikke er entydig, og apoteket derfor kan vælge at se bort fra »Ej S« og  

 substituere efter de sædvanlige regler til det billigste lægemiddel i  

 gruppen.
Patienten kan dog under alle omstændigheder forlange X (direkte  

 forhandlet) eller X (parallelimporteret).
 2.  

 	  

 X (direkte  

 importeret) eller X (parallelimporteret), da apoteket kan vælge at efterleve  

 receptudstederens fravalg og udlevere X.
6. Substitution af lægemidler til dyr Lægemidler til dyr substitueres efter de samme  

 regler som gælder for lægemidler til mennesker.
Endvidere skal apoteket også  

 informere, hvis der findes billigere kombinationer af mindre pakninger for  

 veterinære lægemidler, jf. afsnit 3 og 3.1. Dog er V-mærkede lægemidler ikke  

 omfattet af receptbekendtgørelsens § 39, hvilket betyder, at apoteket  

 ikke  

 kan substituere disse lægemidler.
Endvidere foretages der ikke dosisd  

 isp  

 ensering  

 af lægemidler til dyr.
Afsnit 4 gælder derfor ikke for lægemidler til dyr.
7. Substitution af lægemidler under  

 udleveringsgruppe HF eller HX Visse lægemidler må sælges af andre salgssteder end  

 apoteksenheder.
De tilhører udleveringsgrupperne HF og HX.
For disse  

 lægemidler  

 fastsætter salgsstedet selv priserne.
Disse lægemidler er, hvis de er  

 substituerbare med andre lægemidler, optaget på bilag 1 til  

 receptbekendtgørelsen, og de enkelte pakninger er optaget på bilag 2. Da  

 prisen  

 på lægemidlerne kan svinge fra apotek til apotek og i øvrigt er  

 Lægemiddelstyrelsen ukendte, er det ikke muligt for Lægemiddelstyrelsen at  

 give  

 lægemidlerne en ABC-markering.
Receptbekendtgørelsens § 39 åbner mulighed for, at apoteket  

 kan substituere til det billigste alternativ blandt disse lægemidler.
Dette  

 under forudsætning af, at receptudsteder ikke har fravalgt substitution.
Der  

 er  

 altså for lægemidler under udleveringsgrupperne HF og HX ikke noget krav om,  

 at  

 apoteket skal substituere til billigere lægemidler, og der er heller ikke  

 nogen  

 bagatelgrænse for substitution.
Såfremt apoteket ønsker at substituere, skal  

 der tages udgangspunkt i priserne på de omhandlede lægemidler på det  

 pågældende  

 apotek på den aktuelle dato, jf. prisberegningsbekendtgørelsens § 7.
 Hvis et lægemiddel, der ordineres til dosisdispensering, både  

 findes i pakningsstørrelser, der har udlevering HF eller HX, og  

 pakningsstørrelser der er apoteksforbeholdte, skal apoteket følge de  

 sædvanlige  

 regler i § 38 for substitution mellem apoteksforbeholdte lægemidler, jf.  

 § 40.
 Apoteket har ikke pligt til at informere om billigere  

 pakningskombinationer for pakninger med udlevering HF og HX.
8. Tidligere vejledning Lægemiddelstyrelsens vejledning nr. 9797 af 23.  

 december  

 2005 om substitution og bagatelgrænser bortfalder.
