I medfør af § 3, stk. 2, § 15, stk. 2, og § 44, stk. 2, i lov om lægemidler, jf. lovbekendtgørelse nr. 452 af 10. juni 1992, fastsættes:
 § 1.  Ved naturlægemidler forstås lægemidler, hvis  

 aktive indholdsstoffer udelukkende er naturligt forekommende stoffer i  

 koncentrationer, der ikke er væsentligt større end dem, hvori de forekommer i  

 naturen.
Stk. 2.  Bekendtgørelsen omfatter naturlægemidler, der  

 er bestemt til indtagelse gennem munden, til at påføres hud eller til lokal  

 anvendelse på slimhinder.
Bekendtgørelsen omfatter ikke naturlægemidler, som  

 indeholder receptpligtige stoffer.
 Stk. 3.  Homøopatiske lægemidler er ikke omfattet af  

 bekendtgørelsen.
 § 2.  Naturlægemidler er ikke omfattet af § 5, § 6,  

 stk. 3, § 22 og § 31, stk. 2, 1. og 2. punktum, i lov om lægemidler.
 § 3.  Virksomheder, der detailforhandler  

 naturlægemidler, samt ikke-autoriserede behandleres indkøb, opbevaring,  

 fordeling og udlevering af naturlægemidler til brug i praksis, er ikke  

 omfattet af §§ 8 og 9 i lov om lægemidler.
 Stk. 2.  Sundhedsstyrelsen kan fastsætte regler om den  

 omgang med naturlægemidler, der er nævnt i stk. 1.
 § 4.  Ud over de tilfælde, der er nævnt i lov om  

 lægemidler § 7, stk. 1, nr. 1) - 4) og 6), kan Sundhedsstyrelsen forbyde  

 forhandling og udlevering samt pålægge fabrikanter eller importører at  

 tilbagekalde restlagre af et naturlægemiddel, der ved normal anvendelse viser  

 sig ikke at være uskadeligt eller som i øvrigt frembyder fare af  

 sundhedsmæssig art.
 § 5.  For registrering af et naturlægemiddel efter  

 reglerne i denne bekendtgørelse skal følgende betingelser være opfyldt:
Stk. 2.  Ansøgeren skal redegøre for stk. 1, nr. 3 og 4,  

 i forhold til Stk. 3.  Indikationer for naturlægemidler efter stk. 1,  

 nr. 4, kan kun omfatte lettere sygdomme, dvs. sådanne, hvortil det er  

 almindeligt ikke at søge læge.
Stk. 4.  Dokumentation af de forhold, der er omhandlet  

 af stk. 1, nr. 3 og 4, jf. stk. 2 og 3, kan kun ske ved relevante  

 henvisninger til europæisk eller nordamerikansk videnskabelig litteratur, der  

 er almindeligt anerkendt.
Sundhedsstyrelsen kan dog, når det drejer sig om  

 traditionelle, her i landet almindeligt kendte og længe anvendte  

 naturlægemidler, se bort fra 1. punktum.
 § 6.  Sundhedsstyrelsen kan indhente en indstilling  

 fra Registreringsnævnet, jf. § 34 i lov om lægemidler, i sager om  

 naturlægemidlers optagelse i og slettelse af specialitetsregistret.
 § 7.  Overtrædelse af regler, udstedt i medfør af § 3,  

 stk. 2, og tilsidesættelse af pålæg efter § 4, straffes med bøde.
 § 8.  Bekendtgørelsen træder i kraft den 1. oktober  

 1992.
 Stk. 2.  Bekendtgørelse nr. 341 af 30. juni 1978 om  

 undtagelse fra lov om lægemidler af visse lægemidler, som ikke har skadelige  

 virkninger for brugerne, ophæves.
 Stk. 3.  En rettighedshaver til et naturlægemiddel, som  

 den 1. oktober 1992 lovligt forhandles til forbrugerne i medfør af den  

 bekendtgørelse, der er nævnt i stk. 2, skal inden 1. april 1993 ansøge  

 Sundhedsstyrelsen om registrering af det pågældende naturlægemiddel efter  

 reglerne i nærværende bekendtgørelse.
Stk. 4.  En rettighedshaver til et naturlægemiddel, som  

 den 1. oktober 1992 lovligt forhandles til forbrugerne i medfør af den  

 bekendtgørelse, der er nævnt i stk. 2, og som inden den 1. april 1993 ansøger  

 om registrering, kan - uanset stk. 2 - lovligt forhandle naturlægemidlet,  

 omfattet af ansøgningen, til forbrugerne efter hidtil gældende regler indtil  

 den 1. oktober 1995, medmindre det inden da optages i Sundhedsstyrelsens  

 specialitetsregister.
Afslår Sundhedsstyrelsen ansøgningen, kan  

 naturlægemidlet dog ikke lovligt forhandles her i landet fra 3 måneder efter  

 det tidspunkt, hvor afslaget er kommet frem til ansøgeren.
 Stk. 5.  Den, som den 1. oktober 1992 lovligt i medfør  

 af den bekendtgørelse, der er nævnt i stk. 2, udøver en aktivitet, som er  

 omfattet af § 8, stk. 1, i lov om lægemidler, skal inden den 1. april 1993  

 ansøge Sundhedsstyrelsen om at blive godkendt til udøvelsen af aktiviteten,  

 medmindre aktiviteten er undtaget fra godkendelse efter § 3 i denne  

 bekendtgørelse.
Stk. 6.  Virksomheder, der ansøger om godkendelse efter  

 stk. 5 inden den 1. april 1993,kan indtil den 1. oktober 1994 fortsætte  

 aktiviteten efter hidtil gældende regler, medmindre virksomheden godkendes  

 inden da.
Kan Sundhedsstyrelsen ikke godkende virksomheden eller opfylder  

 virksomheden ikke vilkår for godkendelse inden for fastsatte frister, kan  

 aktiviteten dog ikke lovligt ske fra det tidspunkt, hvor fristen udløber  

 eller afslaget er kommet frem til ansøgeren.
