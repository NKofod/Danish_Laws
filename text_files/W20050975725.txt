Pressenævnet  

 fandt, at B.T.s internetavis havde tilsidesat god presseskik ved at  

 offentliggøre fotografiet af klager uden hendes samtykke.
Det ændrede ikke på  

 afgørelsen, at hun to år tidligere havde givet Berlingske Tidende tilladelse  

 til at bringe fotografiet i forbindelse med en anden artikel.
Nævnet udtalte  

 sin kritik heraf.
Kendelse  

 fra Pressenævnet i sag 2005-6-248 [K] har klaget til  

 Pressenævnet over at B.T.s internetavis har bragt et foto af hende i  

 forbindelse  

 med en artikel den 31. oktober 2005, idet hun finder, at god presseskik er  

 tilsidesat.
 Artiklen, der har  

 overskriften   

  

 Indvandrere i kø for at få  

 lavet nye næser  

  

 , lyder som følger:
   

  

 Mens danskerne er mere optaget af fedtsugninger og større bryster, når  

 det gælder skønhedskirurgi, så går indvandrere oftere efter at få rettet  

 deres  

 næser.
Søllerød Privathospital  

 udfører et stigende antal næsekorrektioner på indvandrere.
Klinikken mener  

 ligefrem,  

 at indvandrernes ønske om nye næser hænger sammen med et ønske om at  

 integrere  

 sig, skriver Frederiksborg Amts Avis mandag.
 - De kosmetiske  

 næseoperationer er populære blandt folk med indvandrerbaggrund, fordi de får  

 gruppen til at føle sig bedre accepteret ved at ændre på deres udseende,...
 ...siger speciallæge i  

 plastikkirurgi, Eeva Kalaja Petersen fra Søllerød Privathospital.
 Der er især efterspørgsel på  

 operationer, som kan gøre næsen mindre bred og mindre krum, men det har intet  

 at gøre med integration, mener læge Jesper Nygart fra Nygart Privathospital.
 Han henviser derimod til et  

 globalt skønhedsideal som forklaring på ønsket om bl.a. mindre næser,  

 begrænset  

 hårvækst, lige øjne og flade solbrune maver.
 - Det er påvirkningen gennem  

 film og ugeblade med vestlige modeller, der skaber et globalt skønhedsideal.  

 Derfor ønsker visse indvandrergrupper deres såkaldte etniske næser ændret til  

 europæiske næser, siger Jesper Nygart og fortsætter:
- Det er faktisk helt  

 karakteristisk, at det netop er den type operationer, de får foretaget, mens  

 de  

 ikke får lavet fedtsugninger og brystforstørrende operationer, fordi deres  

 kroppe ofte er indhyllet i meget tøj.
Hos danskerne er fedtsugninger og  

 brystoperationer til gengæld mere populære, fordi vi ikke dækker os så meget  

 til. Ved siden af artiklen var et  

 foto af [K] i profil med underteksten:
Iranske [K] fra Hvidovre var  

 utilfreds med sin næse og fik den lavet hos en plastickirurg på Strøget.  

 Arkivfoto:   [K] har anført, at det er i  

 strid med god presseskik, at B.T.s internetavis har lagt fotoet ud på  

 hjemmesiden sammen med en tilfældig artikel uden hendes viden og samtykke.
 [K] har videre anført, at hun  

 i forbindelse med en artikel i Berlingske Tidende den 5. oktober 2003 havde  

 givet tilladelse til at avisen kunne anvende det bragte foto, men kun til  

 denne  

 artikel.
 [K] har endelig anført, at  

 hun føler sig krænket ved i denne sammenhæng at blive nævnt med navn,  

 billede,  

 bopæl og nationalitet.
B.T.s internetavis har  

 anført, at artiklen er skrevet af Ritzaus Bureau og blev placeret øverst på  

 B.T.s internetavis forside sammen med et foto af [K] i profil.
Fotoet  

 stammer  

 fra en database, og var optaget i forbindelse med en reportage i Berlingske  

 Tidende fra oktober 2003, hvor [K] medvirkede i en artikel i anledning af, at  

 hun havde fået opereret sin næse.
B.T.s internetavis har videre  

 oplyst, at det er korrekt, at [K] ikke har givet tilladelse til, at det  

 anførte  

 foto kunne bruges af B.T.s internetavis, og at avisen må medgive, at dette er  

 en tilsidesættelse af god presseskik.
B.T.s internetavis har videre anført,  

 at  

 nævnet ved sin vurdering af hvilken skade, der er sket, bør medtage, at  

 artiklen allerede samme dag kl. 10.17 blev flyttet ned som nummer to og kl.  

 10.48 som nummer tre for derefter kl. 10.50 at forsvinde fra første  

 brugerflade.
 B.T.s internetavis har  

 endelig anført, at det bør medgå i vurderingen af hvilken skade, der er sket,  

 at [K] for to år siden accepterede at stå frem i Berlingske Tidende og  

 fortælle  

 om sin næseoperation.
 B.T.s internetavis har beklaget  

 det passerede over for [K].
 I sagens behandling har  

 følgende nævnsmedlemmer deltaget:  

 Niels  

 Grubbe, Finn Rowold, Lene Sarup og Ole Askvig.
 Pressenævnet udtaler:
Pressenævnet finder, at B.T.s  

 internetavis har tilsidesat god presseskik ved at offentliggøre fotografiet  

 af [K]  

 uden hendes samtykke.
Det ændrer ikke på afgørelsen, at hun to år tidligere  

 havde givet Berlingske Tidende tilladelse til at bringe fotografiet i  

 forbindelse med en anden artikel.
Nævnet udtaler sin kritik heraf.
 I medfør af medieansvarsloven  

 § 49 pålægger Pressenævnet herefter den ansvarshavende redaktør af B.T.s  

 internetavis at offentliggøre følgende:
   

  

 Kendelse fra Pressenævnet  

  

 :
 Den 31. oktober 2005 bragte B.T.s internetavis et foto af [K] uden  

 hendes viden og tilladelse i forbindelse med en artikel om plastickirurgiske  

 næseoperationer. [K] har klaget til Pressenævnet, idet hun finder, at god  

 presseskik er tilsidesat.
 Pressenævnet udtaler:
Pressenævnet finder, at B.T.s internetavis har tilsidesat god  

 presseskik ved at offentliggøre fotografiet af [K] uden hendes samtykke.
Det  

 ændrer ikke på afgørelsen, at hun to år tidligere havde givet Berlingske  

 Tidende tilladelse til at bringe fotografiet i forbindelse med en anden  

 artikel.
Nævnet udtaler sin kritik heraf.
København, den 22. november 2005 Niels Grubbe, Finn Rowold, Lene Sarup og Ole Askvig. Afgjort den 22. november  

 2005.
