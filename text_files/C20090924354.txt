Aftale om kombinationsbeskæftigelse for lærere m.fl. ved almen voksenuddannelse, forberedende voksenundervisning og ordblindeundervisning Kapitel 1. Kombinationsbeskæftigelse § 1. Hvem er omfattet Stk. 1. Aftalen omfatter i Undervisningsministeriets forhandlingsområde lærere og konsulenter ansat i henhold til:
  1. Fællesoverenskomst mellem Finansministeriet og Statstjenestemændenes Centralorganisation II, Lærernes Centralorganisation og Overenskomstansattes Centralorganisation.
  2. Organisationsaftale for lærere m.fl. ved almen voksenuddannelse, forberedende voksenundervisning og ordblindeundervisning.
  3. Aftale for tjenestemandsansatte lærere m.fl. ved almen voksenuddannelse, forberedende voksenundervisning og ordblindeundervisning.
§ 2. Områder for kombinationsbeskæftigelse Stk. 1. De i § 1 nævnte ansatte kan kombinere dette arbejde (den primære beskæftigelse) med andet arbejde (sekundær beskæftigelse) efter reglerne i denne aftale.
 Stk. 2. Ansatte kan kombinere den primære beskæftigelse med sekundær beskæftigelse ved offentlige skoler, institutioner og myndigheder, herunder de beskrevne områder i protokollat 1 og 2, samt private skoler, institutioner og virksomheder, der hovedsageligt finansieres af offentlige midler.
 Stk. 3. Ansatte kan desuden kombinere den primære beskæftigelse med sekundær beskæftigelse i den private sektor, jf. protokollat 3.
§ 3. Etablering af kombinationsbeskæftigelse Stk. 1. Aftaler om kombinationsbeskæftigelse indgås mellem den ansatte, den primære ansættelsesmyndighed og den sekundære ansættelsesmyndighed.
 Stk. 2. Der udfærdiges en aftale, der regulerer den ansattes vilkår i den primære beskæftigelse og i den sekundære beskæftigelse samt forpligtelserne mellem den primære ansættelsesmyndighed og den sekundære ansættelsesmyndighed.
 Vilkårene fastsættes efter drøftelse mellem den ansatte, den primære ansættelsesmyndighed og den sekundære ansættelsesmyndighed, jf. dog kapitel 2.
 En aftale om kombinationsbeskæftigelse kan kun etableres, når disse tre parter er enige herom, jf. dog § 9 om godkendelse af aftaler om kombinationsbeskæftigelse.
 Aftalen skal bl.a. indeholde en kort beskrivelse af:
 arbejdsopgaverne i den sekundære beskæftigelse,  det tidsmæssige omfang af den sekundære beskæftigelse,  ferie og fridage,  tillæg efter § 4,  evt. ikke-pensionsgivende særligt tillæg efter § 5, stk. 2,  den sekundære beskæftigelses varighed,  det varsel, hvormed aftalen kan opsiges af parterne, og  det tidspunkt, på hvilket aftalen kan bringes til ophør.
 Stk. 3. Den sekundære ansættelsesmyndighed giver den ansatte de aftalte vilkår skriftligt og sender en kopi til den primære ansættelsesmyndighed.
Kapitel 2. Vilkår for den ansatte i den sekundære beskæftigelse § 4. Lønvilkår for ansatte på basisløn Stk. 1. Ansatte omfattet af overenskomstens bestemmelser om basisløn i den primære beskæftigelse oppebærer sædvanlig løn under den sekundære beskæftigelse.
 Stk. 2. I forbindelse med indgåelse af aftale om kombinationsbeskæftigelse skal der indgås aftale om funktionsløn.
 Stk. 3. I forbindelse med indgåelse af aftale om kombinationsbeskæftigelse kan der indgås aftale om kvalifikationsløn.
 Stk. 4. Funktionsløn og kvalifikationsløn forhandles og aftales med udgangspunkt i den aftale om lokal løndannelse, som er gældende for den sekundære beskæftigelse.
 Bemærkning:
Ved indgåelse af aftale om funktionsløn og kvalifikationsløn gælder aftalen om lokal løndannelse, som er gældende for den sekundære beskæftigelse, i sin helhed.
Herunder gælder denne aftales tvisteløsningsregler ved interessetvist om indgåelse af aftale om funktions- og kvalifikationsløn.
 Stk. 5. Aftaler om funktionsløn og kvalifikationsløn indgås for den periode, kombinationsbeskæftigelsen varer, hvorefter tillæggene bortfalder.
 Stk. 6. Den ansatte optjener beskæftigelsesanciennitet og pension af den samlede primære og sekundære beskæftigelse.
§ 5. Lønvilkår for ansatte omfattet af personlig ordning Stk. 1. Ansatte omfattet af personlig ordning, der aflønnes efter organisationsaftale for lærere ved almen voksenuddannelse, forberedende voksenundervisning og ordblindeundervisning § 3, stk. 3 a, vil i den primære beskæftigelse oppebære sædvanlig løn under den sekundære beskæftigelse, med mindre andet følger af protokollat 1 og 2 eller er fastlagt ved aftale, jf. stk. 2.
 Stk. 2. Ved kombinationsbeskæftigelse til områderne nævnt i § 2, stk. 2, bortset fra områderne beskrevet i protokollat 1 og 2 gælder, at hvis den sekundære beskæftigelse i henhold til gældende regler aflønnes højere end den ansattes sædvanlige løn, så ydes et ikke-pensionsgivende særligt tillæg, der svarer til den forholdsmæssige andel af lønforskellen mellem den ansattes sædvanlige løn i den primære stilling og lønnen efter gældende regler i den sekundære beskæftigelse.
 Stk. 3. Den ansatte optjener lønanciennitet og pensionsalder/pension af den samlede beskæftigelse.
 § 6. Arbejdstid mv.
 Stk. 1. Den årlige arbejdstid, for den primære og sekundære beskæftigelse sammenlagt, udgør 1924 timer, inkl. ferie og søgnehelligdage, for en fuldtidsbeskæftiget.
 Stk. 2. Den ansattes primære beskæftigelse skal normalt udgøre et omfang, der mindst svarer til halvdelen af arbejdstiden for en fuldtidsbeskæftiget.
 Stk. 3. Omfanget af den sekundære beskæftigelse fastsættes som en forholdsmæssig andel af den gennemsnitlige årlige arbejdstid, inkl. ferie og søgnehelligdage.
 Stk. 4. Under den sekundære beskæftigelse er den ansatte undergivet de regler, der er gældende for denne beskæftigelse om bl.a. arbejdstid, arbejdstidsbestemte tillæg, udgiftsdækkende ydelser, ferie mv.
§ 7. Særlige vilkår ved sekundær beskæftigelse jf. protokollat 1 og 2 Stk. 1. Ved etablering af kombinationsbeskæftigelse til de i protokollat 1 og 2 beskrevne områder gælder de særlige vilkår, der fremgår af disse protokollater, jf. dog stk. 2.
 Bemærkning:
For ansatte omfattet af personlig ordning i den primære beskæftigelse gælder de særlige vilkår i protokollat 1 og 2 i deres helhed.
Vilkårene kan ikke fraviges.
 Stk. 2. For ansatte omfattet af overenskomstens bestemmelser om basisløn gælder bestemmelserne om tillæg/aflønning i protokollat 1 og 2 ikke.
 Bemærkning:
Ansatte omfattet af overenskomstens bestemmelser om basisløn er ved kombinationsbeskæftigelse til de i protokollat 1 og 2 beskrevne områder omfattet af lønvilkårene i § 4 ovenfor.
For ansatte omfattet af basisløn gælder § 4 i stedet for den tillægsdannelse, der fremgår af protokollat 1 og 2.
 Stk. 3. Vilkårene for kombinationsbeskæftigelse til de i protokollat 1 og 2 beskrevne områder følger i øvrigt bestemmelserne i denne aftale.
§ 8. Særlige vilkår ved sekundær beskæftigelse i den private sektor Stk. 1. Ved etablering af kombinationsbeskæftigelse til den private sektor gælder en række særlige vilkår beskrevet i protokollat 3.
 Bemærkning:
 Vilkårene gælder både for ansatte omfattet af overenskomstens bestemmelser om basisløn og ansatte omfattet af personlig ordning (personlig ordning).
 Stk. 2. Vilkårene for kombinationsbeskæftigelse til den private sektor følger i øvrigt bestemmelserne i denne aftale.
§ 9. Godkendelse af aftaler om kombinationsbeskæftigelse Stk. 1. Aftaler om kombinationsbeskæftigelse jf. § 3, stk. 1, skal godkendes af Uddannelsesforbundet.
 Stk. 2. Aftaler om kombinationsbeskæftigelse for ansatte i henhold til § 5 indgået efter protokollat 1 og 2, jf. § 7, stk. 3, eller efter protokollat 3, jf. § 8, skal ikke godkendes.
Kapitel 3. Forpligtelserne mellem den primære og den sekundære ansættelsesmyndighed § 10. Lønudbetaling, lønrefusion mv.
 Stk. 1. Den primære ansættelsesmyndighed udbetaler løn for den samlede beskæftigelse, dvs. for både den primære og den sekundære beskæftigelse.
 Arbejdstidsbestemte tillæg, udgiftsdækkende ydelser mm. jf. § 6, stk. 4, udbetales dog af den ansættelsesmyndighed, hvor tillæggene mv. er optjent.
 Stk. 2. Den sekundære arbejdsgiver refunderer en forholdsmæssig del af den ansattes sædvanlige løn og pensionsbidrag, samt den fulde udgift til evt. tillæg ydet under den sekundære beskæftigelse, til den primære ansættelsesmyndighed.
 Den forholdsmæssige del af den sædvanlige løn beregnes efter forholdet mellem arbejdstiden i den sekundære beskæftigelse og den samlede arbejdstid.
 Bemærkning:
 Lønberegning og lønrefusion sker altså på baggrund af arbejdstiden i den sekundære stilling inkl. ferie og søgnehelligdage.
§ 11. Pension Stk. 1. For overenskomstansatte indbetaler den primære ansættelsesmyndighed pensionsbidrag af den samlede pensionsgivende løn til Lærernes Pensionskasse, eller den statsgaranterede pensionskasse, den overenskomstansatte er medlem af.
 Stk. 2. For tjenestemænd medregnes kombinationsbeskæftigelse i optjeningen af pensionsalder.
 Stk. 3. For tjenestemænd skal den sekundære ansættelsesmyndighed indbetale et pensionsbidrag på 15 pct. af den ansattes pensionsgivende løn for den del af arbejdstiden, der er omfattet af den sekundære beskæftigelse, til den primære ansættelsesmyndighed.
Kapitel 4. Ikrafttræden og opsigelse af aftalen § 12. Ikrafttræden og opsigelse Stk. 1. Aftalen har virkning fra den 1. april 2008.
 Stk. 2. Aftalen kan opsiges af aftalens parter med 3 måneders varsel til den 31. marts, dog tidligst til den 31. marts 2011. Opsigelse skal ske skriftligt.
 Stk. 3. Indtil der indgås ny aftale, reguleres grundbeløbene efter den aftale om regulering af tjenestemandslønninger, der gælder den dag, til hvilken aftalen bliver opsagt.
Protokollat 1 - Kombinationsbeskæftigelse med virksomhed visse steder i staten 1. Kombinationsbeskæftigelse ved professionshøjskolerne, herunder centre for undervisningsmidler eller lign.
Etablering Der kan etableres kombinationsbeskæftigelse ved professionshøjskolerne, herunder centre for undervisningsmidler eller lign., på de nedenfor anførte særlige vilkår.
Tillæg Der ydes et tillæg (statens grundbeløb 1/10 1997-niveau), der beregnes som en grundsats tillagt et beløb for hver arbejdstime.
 Tillæggene udgør pr. 1. april 2008 følgende:
 Lærere, der er på basisløn:
 Lærere/overlærere på personlig ordning:
 Konsulenter:
 Bemærkning:
 For ansatte omfattet af overenskomstens bestemmelser om basisløn gælder i stedet § 4 i aftalen, jf. § 7 stk. 2.
2. Kombinationsbeskæftigelse ved Danmarks Pædagogiske Universitetsskole - Københavns Universitet, Institut for Idræt - Syddansk Universitet, Institut for Idræt og Biomekanik Etablering Der kan etableres kombinationsbeskæftigelse ved Danmarks Pædagogiske Universitetsskole, ved Københavns Universitet, Institut for Idræt, ved professionshøjskoler og ved Syddansk Universitet, Institut for Idræt og Biomekanik, på de nedenfor anførte særlige vilkår.
Tillæg For hver årlig arbejdstime, der tillægges den pågældende ved institutionen, ydes et tillæg på 42,95 kr. (statens grundbeløb 1/10 1997-niveau).
 Bemærkning:
 For ansatte omfattet af overenskomstens bestemmelser om basisløn gælder i stedet § 4 i aftalen, jf. § 7, stk. 2.
Overtimer Det forudsættes, at der ved kombinationsbeskæftigelsen ikke tillægges den ansatte overtimer.
Tillægges den pågældende undtagelsesvis timer ud over det aftalte, honoreres disse med den gældende sats ifølge Finansministeriets cirkulære om timelønnet undervisning, sats 1, uden forberedelse.
3. Kombinationsbeskæftigelse som fagkonsulent i Undervisningsministeriet Etablering Der kan etableres kombinationsbeskæftigelse i Undervisningsministeriet som fagkonsulent på de nedenfor anførte særlige vilkår.
 En kombinationsbeskæftigelse etableres ved et af ministeriet udstedt beskikkelsesbrev efter, at hvervet har været opslået.
 Beskikkelsen som fagkonsulent på kombinationsvilkår i Undervisningsministeriet sker på det grundlag, der er angivet i Notat om beskikkelse af fagkonsulenter i Undervisningsministeriet af 6. januar 2004, jf. bilag 1.
 Bemærkning:
Aftale af 20. februar 1997 mellem Undervisningsministeriet og Lærernes Centralorganisation om kombinationsbeskæftigelse som fagkonsulenter i Undervisningsministeriet ophæves.
Dog forbliver det i kraft for de pr. 31. juli 2002 ansatte fagkonsulenter.
 Omfang mv.
Kombinationsbeskæftigelsen udgør normalt mellem 385 og 1155 arbejdstimer årligt inkl. ferie og søgnehelligdage.
Beskæftigelsesgraden fastsættes i beskikkelsesbrevet som en andel af 1924 timer årligt, inkl. ferie og fridage.
Normeringsmæssige eller andre forhold, der medfører ændring af det fastsatte basistimetal, varsles i forbindelse med overgang til en ny beskikkelsesperiode.
Varslet skal ske senest 4 måneder inden starten af et kursusår og har virkning for den nye periode.
 Kombinationsbeskæftigelsen placeres fortrinsvis på hele arbejdsdage, men dette kan fraviges efter aftale mellem de to ansættelsesmyndigheder og fagkonsulenten.
Aflønning Aflønningen af fagkonsulenter beskikket af Undervisningsministeriet sker i henhold til aftale mellem Undervisningsministeriet og Lærernes Centralorganisation.
 Bemærkning:
 Med virkning pr. 1. august 2002 er mellem Undervisningsministeriet og Lærernes Centralorganisation aftalt, at såfremt den faste årsløn, ekskl. pensionsbidrag, ved fuld tid i fagkonsulentens egen stilling udgør et beløb, der er mindre end lønnen i lønramme 34, ydes der uanset beskæftigelsesgraden et kvalifikationstillæg til udligning af forskellen.
 Derudover ydes et tillæg på 55,54 kr. pr. arbejdstime (statens grundbeløb 1/10 1997-niveau).
 Der henvises i øvrigt til aftalen af 18. december 2003.
 For ansatte omfattet af overenskomstens bestemmelser om basisløn gælder i stedet § 4 i aftalen, jf. § 7, stk. 2.
Bilag 1 - Notat om beskikkelse af fagkonsulenter i Undervisningsministeriet (Folkeskoleafdelingen og Folkeoplysningsafdelingen) af 6. januar 2004 Grundlag:
 Nærværende Notat finder anvendelse som cirkulærestof til Aftale om fagkonsulenter beskikket af Undervisningsministeriet af 18/12 2003.
 Beskikkelsen sker i henhold til dette notat og aftalen af 18/12 2003 mellem LC, CO-II og AC/GL og Undervisningsministeriet.
 For LCs område sker beskikkelsen desuden efter de overordnede vilkår, som er aftalt mellem Lærernes Centralorganisation og KL, Amtsrådsforeningen, Københavns Kommune, Frederiksberg Kommune og Undervisningsministeriet af 24. marts 2003 eller senere.
 Beskikkelsesperiodens længde:
 Første periode:
Den første beskikkelsesperiode fastsættes normalt til 1 år.
Periodens længde fastsættes, så der dels bliver grundlag for at foretage en egentlig bedømmelse af vedkommendes tjeneste, og dels så perioden kan afsluttes til udgangen af et skoleår.
Fagkonsulenten og dennes nærmeste chef afholder inden udgangen af marts måned en gensidig evalueringssamtale.
Senest 4 måneder før periodens udløb meddeler Uddannelsesstyrelsen skriftligt, om beskikkelsen vil ophøre, eller om der bliver tale om beskikkelse for en ny periode, ligesom den ansatte meddeler, om pågældende ønsker at fortsætte.
Der sendes kopi til den primære arbejdsgiver.
 Normeringsmæssige forhold, herunder ændringer i arbejdsdelingen mellem fagkonsulenterne, kan medføre, at en fagkonsulent ikke får ansættelsen forlænget ud over ca. 1 henholdsvis 4 år.
 Anden periode:
Beskikkelsen forlænges for en anden periode på 3 år uden opslag.
Fagkonsulenten og dennes nærmeste chef afholder inden udgangen af marts måned i år 3 en gensidig evalueringssamtale.
Senest 4 måneder før periodens udløb meddeler Uddannelsesstyrelsen skriftligt, om beskikkelsen vil ophøre, eller om der bliver tale om beskikkelse for en ny periode, ligesom den ansatte meddeler, om pågældende ønsker at fortsætte.
Der sendes kopi til den primære arbejdsgiver.
 Tredje periode:
Beskikkelsen kan ligeledes forlænges for en tredje periode på 3 år uden opslag.
Fagkonsulenten og dennes nærmeste chef afholder inden udgangen af marts måned i år 3 en gensidig evalueringssamtale.
Senest 4 måneder før periodens udløb meddeler Uddannelsesstyrelsen skriftligt, om beskikkelsen vil ophøre, eller om der bliver tale om en forlængelse omfattet af nedenstående særlige tilfælde, ligesom den ansatte meddeler, om pågældende ønsker at fortsætte.
Der sendes kopi til den primære arbejdsgiver.
 Forlængelse i særlige tilfælde med 1- 3 år:
Dersom der ved den sædvanlige 7 års periodes afslutning er særlige forhold, der gør det hensigtsmæssigt at samme person fortsætter beskikkelsen for en begrænset periode, kan der, efter drøftelse med konsulenten og den primære ansættelsesmyndighed, ske forlængelse af beskikkelsen med 1 - 3 år.
En sådan forlængelse sker uden opslag.
 Beskikkelsens omfang:
 Det årlige antal arbejdstimer  udtrykt i forhold til 1924 timer, hvori en fagkonsulent er til rådighed, angives i stillingsopslaget og fastsættes i beskikkelsesbrevet.
Normeringsmæssige eller andre forhold kan medføre ændring af det fastsatte basistimetal.
Dette skal varsles i forbindelse med overgang til en ny beskikkelsesperiode og skal ske senest med 4 måneders varsel til et skoleårs start og har virkning for den nye periode.
 Nyt opslag:
 Når stillingen i de tre beskikkelsesperioder, evt. suppleret med et  tre års forlængelse, har været besat med samme person, skal den opslås.
 Såfremt den hidtidige fagkonsulent genbeskikkes, bliver dette for en tre-årig periode, hvorefter stillingen igen opslås osv.
 Kontakt til den primære ansættelsesmyndighed:
Når der er truffet beslutning om at beskikke en ansøger, tager Uddannelsesstyrelsen kontakt til ansøgernes primære ansættelsesmyndighed ved et sindet-brev for at indhente accept på beskæftigelsen som fagkonsulent og for at drøfte de praktiske forhold omkring kombinationsbeskæftigelsen.
Den primære ansættelsesmyndighed oplyser Uddannelsesstyrelsen om den pågældendes løn- og anciennitetsforhold i den primære beskæftigelse.
Ansøgeren inddrages i drøftelserne og holdes orienteret.
 Beskikkelsesbrev:
 Beskikkelsesbrev udfærdiges af Uddannelsesstyrelsen og fremsendes til fagkonsulenten, ligesom den primære ansættelsesmyndighed tilsendes nødvendige oplysninger i sagen, med kopi til pågældende centralorganisation.
 Beskikkelsesbrevet medtager oplysninger om:
 beskikkelsens omfang, både periode og beskæftigelsesgrad  aflønning, og om det er forud eller bagud  tjenestested  edb-adgang  telefonadgang  forhold ved ferie og særlige feriedage  forhold ved sygdom  i øvrigt gælder generelle aftaler indgået mellem Finansministeriet og Centralorganisationerne  varsler, hvormed ansættelsesforholdet kan opsiges og evt. andre nødvendige oplysninger Forhold ved aflønning:
Fagkonsulenten modtager i beskikkelsesperioden sin forholdsmæssige normale løn fra sin primære ansættelsesmyndighed.
Undervisningsministeriet anviser herudover til den pågældende direkte  resten af den forholdsmæssige normale løn, som oppebåret hos primærarbejdsgiver, samt evt. forskellen op til garantilønnen, jf. aftalens § 3, stk. 2.
 Evt. tillæg i overensstemmelse med aftalens § 3, stk. 3  Arbejdstimetillæg, jf. aftalens § 3, stk. 1  Evt. tillæg efter aftalens § 4  Forhold omkring forud- og bagudløn afgøres efter fagkonsulentens primære beskæftigelse (tjenestemand eller overenskomstansat) Forhold ved ferie:
Ved beskikkelse under fuld tid retter ministeriet sig normalt efter den ferieplanlægning, der finder sted hos den primære ansættelsesmyndighed.
Ved beskikkelse på fuld tid sker ferieplanlægningen i ministeriets regi.
 Da der er tale om fortsættelse af ét samlet arbejde på fuld tid, får fagkonsulenten ferie med løn under hele sin beskikkelsesperiode.
 Ved endelig fratræden anvises 12 ½ % i ferie af, hvad der er optjent til afvikling i det følgende ferieår af de løndele, som ministeriet har udbetalt til fagkonsulenten direkte i optjeningsåret.
 Særlige feriedage:
Der optjenes særlige feriedage i forhold til beskikkelsens omfang i ministeriet, og det dertil hørende forbrug/betaling sker i ministeriets regi.
Ved endelig fratræden udbetales ikke-afviklede særlige feriedage til fagkonsulenten.
 Ansøgt afsked imellem periodegrænserne:
Fagkonsulenten kan til enhver tid søge sin beskikkelse ophævet med én måneds varsel til udgangen af en måned.
Det er fagkonsulentens eget ansvar at have aftalt med den primære arbejdsgiver, at der er det fornødne antal arbejdstimer hos den primære arbejdsgiver ved beskikkelsens ophør.
 Tilbagegangsstilling:
 Når fagkonsulentens beskikkelse ophører vender pågældende tilbage til den stilling og beskæftigelsesgrad, som pågældende bestred ved kombinationsbeskæftigelsens påbegyndelse, med mindre andet i mellemtiden er aftalt mellem den pågældende og den primære ansættelsesmyndighed, idet dog lønvilkår drøftes lokalt ved tilbagegang.
Protokollat 2 - Kombinationsbeskæftigelse med virksomhed ved Ungdommens Uddannelsesvejledning i kommunerne Etablering Der kan etableres kombinationsbeskæftigelse til virksomhed ved Ungdommens Uddannelsesvejledning i kommunerne på de nedenfor anførte særlige vilkår.
Arbejdstimetallets tilrettelæggelse Det årlige arbejdstimetal, i hvilket den ansatte er til rådighed for virksomhed ved Ungdommens Uddannelsesvejledning, fordeles på 4 normperioder af hver 3 måneders varighed.
Timetallet kan være forskelligt i de enkelte normperioder.
Ved den enkelte periodes begyndelse skal virksomhedens tidsmæssige placering i videst muligt omfang fastlægges for den enkelte ansatte.
Det tilstræbes, at eventuelt merarbejde i en normperiode afspadseres i den kommende normperiode.
Såfremt der ved udgangen af et skoleår undtagelsesvis henstår uafviklet merarbejde, kan afspadsering ske i første normperiode i det følgende skoleår, eller der kan ydes et engangsvederlag.
Tillæg for virksomhed som leder Tillægges der den ansatte virksomhed som leder af Ungdommens Uddannelsesvejledning af flere medarbejdere i en kommune, flere kommuner eller et område af en stor kommune, ydes et tillæg (grundbeløb 31/3 2000-niveau), der beregnes som en grundsats tillagt et beløb for hver arbejdstime, jf. nedenstående.
 Lærere, der er på basisløn:
 Lærere/overlærere på personlig ordning:
 Konsulenter:
 Bemærkning:
 For ansatte omfattet af overenskomstens bestemmelser om basisløn gælder i stedet § 4 i aftalen, jf. § 7 stk. 2.
Protokollat 3 - Kombinationsbeskæftigelse i den private sektor Etablering Der kan etableres kombinationsbeskæftigelse i form af sekundær beskæftigelse i den private sektor på nedenstående vilkår.
 Omfang mv.
 Den sekundære beskæftigelse kan omfatte en eller flere dage ugentlig, normalt dog højst svarende til halvdelen af den ansattes gennemsnitlige arbejdstimetal i den primære beskæftigelse, og indgås for en periode af højst 3 år.
 Arbejdstimetallet i den sekundære beskæftigelse er det [netto]timetal, den ansatte står til rådighed for den private arbejdsgiver.
 Dækning af lønudgift mv.
 Til dækning af lønudgift, pensionsalderoptjening/pensionsbidrag mv. indbetaler den private arbejdsgiver til VUC et beløb pr. arbejdstime.
 Beløbet udgør i statens grundbeløb 1/10 1997 niveau følgende:
