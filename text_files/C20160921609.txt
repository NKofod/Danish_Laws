Cirkulære om regulering af tjenestemandspensioner mv. pr. 1. april 2016 og af pensionsgivende lønninger (Til samtlige ministerier og pensionsberegnende myndigheder mv.) 1. Regulering af pensioner mv.
 Som en del af forhandlingsresultatet mellem finansministeren og Centralorganisationernes Fællesudvalg ved overenskomst- og aftalefornyelsen pr. 1. april 2005 har finansministeren efter indhentet udtalelse fra Lønningsrådet, jf. tjenestemandspensionslovens § 27, stk. 1, bestemt, at tjenestemandspensioner reguleres med 1 pct. mere end den regulering, der afledes af reguleringen af tjenestemandslønninger.
 Procentreguleringen af pensioner er pr. 1. april 2016 fastsat til 36,2583 pct.
 Efterindtægt af pension reguleres på samme måde.
 Supplementsunderstøttelser, der er aktualiseret senest pr. 1. april 1990, reguleres svarende til tjenestemandspensioner.
 Bilag 3 og 4 viser størrelsen af tillæg til pensionister under folkepensionsalderen henholdsvis ekskl. og inkl. procentreguleringen på 36,2583 pct. pr. 1. april 2016.
 Børnepensionstillæg udgør 16.059,77 kr. årligt (1.338,31 kr. mdl.) pr. 1. april 2016.
 Børnepension udgør 30.477,06 kr. årligt (2.539,76 kr. mdl.) pr. 1. april 2016.
 Børnepension til forældreløse udgør 60.954,13 kr. årligt (5.079,51 kr. mdl.) pr. 1. april 2016.
2. Pensionsgivende lønninger De pensionsgivende lønninger i niveau oktober 1997, der danner grundlag for pensionsberegningen, er angivet i bilag 1.
Den aftalte regulering af tjenestemandslønninger og justering heraf ifølge reguleringsordningen indebærer, at procentreguleringen pr. 1. april 2016 er 2,9882 pct.
Skalatrinslønningerne, inkl. regulering med 2,9882 pct., der ligger til grund for indbetaling af pensionsdækningsbidrag til finanslovens § 36, er angivet i tabel 1.1.2. i Finansministeriets lønoversigter pr. 1. april 2016, der kan findes på www.modst.dk.
3. Andre reguleringer Procentreguleringen af efterindtægt af løn samt af rådighedsløn og ventepenge følger reguleringen af skalatrinslønningerne i tabel 1.1.2 i løntabellen og er derfor 2,9882 pct. pr. 1. april 2016.
4. Beregning af pensioner En tjenestemandspension beregnes ved 37 års pensionsalder som 57 pct. af den pensionsgivende løn på det skalatrin, som den pågældende er indplaceret på ved pensioneringen.
Ved lavere pensionsaldre gælder de i bilag 2 anførte procentandele.
 En tjenestemandspension skal beregnes som en procentandel af den pensionsgivende løn pr. 1. oktober 1997 og derefter tillægges den særlige procentregulering for pension, dvs. 36,2583 pr. 1. april 2016.
 På nogle skalatrin ydes ved de højeste pensionsaldre et fast kronetillæg, der aftrappes med 200 kr. om året fra og med 2002, jf. tjenestemandspensionslovens § 6, stk. 2, og punkt 6 i dette cirkulære.
 Til tjenestemandspensionister under folkepensionsalderen ydes et kronetillæg (UFP-tillægget) bestemt af pensionsalderen, jf. bilag 3 og 4.
 De pensionstabeller, som kan findes på Moderniseringsstyrelsens hjemmeside www.modst.dk, viser størrelsen af pensionerne med satserne pr. 1. april 2016.
Pensionstabellerne kan findes på Moderniseringsstyrelsens hjemmeside.
Trykte tabeller kan købes hos Rosendahls-Schultz Grafisk A/S, Herstedvang 10, 2620 Albertslund, tlf. 43 63 23 00, e-mail distribution@rosendahls.dk.
Tabellernes ISBN-nummer 87-7956-465-8 opgives ved bestilling.
5. Beregning af opsat pension til udbetaling 5.1. Tjenestemænd, der er fratrådt med ret til opsat pension 1. januar 2002 og senere Den opsatte pension skal beregnes som en egenpension efter tjenestemandspensionslovens kapitel 2, der påbegyndes udbetalt på samme tidspunkt.
5.2. Tjenestemænd, der er fratrådt med ret til opsat pension i perioden 1. januar 1997-31. december 2001, og hvor udbetaling af den opsatte pension er sket 1. februar 2002 eller senere Den opsatte pension skal beregnes som en egenpension efter tjenestemandspensionslovens kapitel 2, der påbegyndes udbetalt på samme tidspunkt.
5.3. Tjenestemænd, der er fratrådt med ret til opsat pension i perioden 1. januar 1997-31. december 2001, og hvor udbetaling af den opsatte pension er sket senest 1. januar 2002 Der foretages en sammenlignende beregning pr. 31. december 1996. Den opsatte pension ydes med de relevante sjettedele af personligt tillæg og udskudte stigninger.
5.4. Tjenestemænd, der er fratrådt med ret til opsat pension i perioden 1. oktober 1985-31. december 1996 Der foretages en sammenlignende beregning pr. 1. januar 1994. Den opsatte pension ydes med fuldt personligt tillæg og udskudte stigninger.
5.5. Tjenestemænd, der er fratrådt med ret til opsat pension i perioden 1. juli 1969-30. september 1985 Der foretages en sammenlignende beregning pr. 1. januar 1994. Den opsatte pension ydes med fuldt personligt tillæg og udskudte stigninger.
Ved udbetaling reduceres pensionen med et fast ureguleret kronebeløb, der udgør forskellen mellem bruttopensionen pr. 31. marts 1986 og bruttopensionen på afskedstidspunktet.
Hvis der yderligere er reduktion af pensionen  f.eks. førtidspensionsfradrag  nedsættes det faste kronebeløb tilsvarende.
6. Aftrapning af tillæg i henhold til tjenestemandspensionslovens § 6, stk. 2 Tillæg i henhold til tjenestemandspensionslovens § 6, stk. 2, aftrappes med 3.000,00 kr. årligt pr. 1. april 2016 som beskrevet i Personalestyrelsens cirkulære af 4. december 2001 om aftrapning af tillæg i henhold til tjenestemandspensionslovens § 6, stk. 2.
Opsatte pensioner som beskrevet ovenfor i punkt 5.3-5.5 er omfattet af overgangsordningerne i tjenestemandspensionslovens §§ 40-42 og er derfor ikke omfattet af aftrapningen.
Opsatte pensioner som beskrevet i punkterne 5.1. og 5.2. aftrappes.
Dette er  for så vidt angår punkt 5.2.  en korrektion af det i cirkulæret af 4. december 2001 i punkt 2.3. anførte.
7. Opsatte ægtefællepensioner og opsatte børnepensioner Tilsvarende beregningsmetoder som ovenstående i punkt 2 og 4-6 anvendes ved beregning af opsatte ægtefællepensioner og opsatte børnepensioner.
8. Tidligere kommunalt ansatte tjenestemænd Tidligere kommunalt ansatte tjenestemænd, der er overgået til staten i forbindelse med kommunalreformen, og som ikke tidligere er overgået til statslige løn- og pensionsvilkår, skal efter § 5 i bekendtgørelse nr. 130 af 28. februar 2006 om beregning af tjenestemandspensioner og om fordeling af pensionsbyrden i forbindelse med kommunalreformen indplaceres pensionsmæssigt i det statslige skalatrinssystem pr. 1. april 2008.
Ved fratræden med aktuel eller opsat pension beregnes pensionen på grundlag af det opnåede statslige pensionsskalatrin og i øvrigt efter reglerne i lov om tjenestemandspension.
Der ydes eventuelt tillæg eller foretages fradrag i pensionen efter reglerne i bekendtgørelsens § 6.
Samme principper gælder for tjenestemænd overgået fra kommuner til staten i medfør af:
 a) § 6 i lov nr. 12 af 11. januar 2010 om ændring af lov om udstykning og anden registrering i matriklen, lov om landinspektørvirksomhed og lo vom afgift ved udstykning m.m. (Ophævelse af eneretten til matrikulært arbejde m.m. i Københavns og Frederiksberg Kommuner samt registrering af forandringer af ejendommes grænser mod søterritoriet), hvorefter tjenestemænd overgik til staten pr. 1. oktober 2010.
 b) §§ 73-75 i lov nr. 848 af 1. juli 2010 om spil, hvorefter tjenestemænd overgik til staten pr. 1. januar 2011.
 c) §§ 8-10 i lov om etablering af den selvejende institution Udbetaling Danmark, jf. lovbekendtgørelse nr. 1087 af 7. oktober 2014, hvorefter tjenestemænd overgik til staten pr. 1. oktober og 1. december 2012 og 1. marts 2013.
9. Regler om pensionsudbetalingsalder I 2011 indførtes som led i den politiske aftale om senere tilbagetrækning regler om pensionsudbetalingsalder, der er det tidligst mulige tidspunkt for udbetaling af alderspension i bl.a. arbejdsmarkedspensionsordninger, herunder tjenestemandspensioner.
Pensionsudbetalingsalderen er fastsat i § 1 a i pensionsbeskatningsloven, jf. lovbekendtgørelse nr. 1088 af 3. september 2015. Bortset fra enkelte fødselsårgange vil pensionsudbetalingsalderen fremadrettet ligge 5 år før folkepensionsalderen.
I bilag 5 til dette cirkulære er en oversigt over pensionsudbetalingsalderen for de enkelte fødselsårgange.
Stigningen til 63 år følger af reguleringen af folkepensionsalderen, jf. lov nr. 1810 af 23. december 2015. Stigning ud over 63 år er en prognose baseret på den i lovgivningen fastsatte indeksering af folkepensionsalder (og pensionsudbetalingsalderen) i takt med forventet stigning i befolkningens levetid.
Den stigende pensionsudbetalingsalder har alene virkning for tjenestemænd, der er ansat 1. januar 2007 eller senere.
Tjenestemænd, der ansat før denne dato, har bevaret 60 år som pensionsudbetalingsalder.
10. Ikrafttræden Cirkulæret træder i kraft 14. marts 2016. Samtidig ophæves cirkulære nr. 9339 af 22. maj 2015 om regulering af tjenestemandspensioner og pensionsgivende lønninger mv. pr. 1. april 2015 (Modst. nr. 017-15).
Moderniseringsstyrelsen, den 14. marts 2016 Mia Hornemann Hahn Bilag 1 Pensionsgivende løn - Grundbeløb pr. 1. oktober 1997 (ekskl. procentregulering) - Bilag 2 Optjening af pension - Tjenestemandspensionen beregnes som en procentdel af den pensionsgivende løn på det skalatrin, som tjenestemanden pensioneres fra.
Procenterne, der afhænger af den optjente pensionsalder, er vist i skemaet.
