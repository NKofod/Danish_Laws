Efter § 34 i Landbrugsministeriets bekendtgørelse om refinansiering af  

 realkreditlån m.v. i landbrugsejendomme skal der ved indfrielse af lån, der  

 er baseret på de i loven § 6 stk. 1 nr. 3 nævnte obligationer (grønne  

 obligationer), og som er tilbudt inden den 22. maj 1989, anvendes en af  

 Hypotekbanken fastsat kurs.
Undtaget herfra er dog lån, hvor  

 indfrielsesvilkårene i henhold til § 34 stk. 3 er ændret til de efter 22. maj  

 1989 gældende.
 I medfør heraf fastsættes:
 1. Offentliggørelse.
 1.1. Kursberegningen foretages af Hypotekbanken.
 1.2. Hypotekbanken udsender kurser til de realkreditinstitutter, der har  

 lån af ovennævnte type.
 1.3. Kurserne har gyldighed fra og med den 7. i måneden og indtil den 6. i  

 den følgende måned.
 1.4. Nye kurser inden for en måned beregnes og udsendes, hvis  

 gennemsnitskursen for de i pkt. 2.1. anførte obligationsserier for hver  

 enkelt af de sidste 3 børsdage forud for den 16. måneden er ændret mere end 3  

 point i forhold til den ved den ordinære kursudsendelse beregnede  

 gennemsnitskurs (for de sidste 3 børsdage i den foregående måned). De nye  

 kurser gælder fra den 22. i måneden.
 2. Grundlaget for kursberegningen.
2.1. Kurserne fastsættes på grundlag af noterede kurser for  

 annuitetsobligationer med en restløbetid, der tilnærmelsesvis svarer til  

 (rest)løbetiden for grønne obligationer.
Der tages udgangspunkt i  

 obligationsserier med en passende cirkulerende obligationsmasse, og som har  

 en pålydende rente, der opfylder mindsterentekravet.
Ved beregningen  

 anvendes, indtil andet fastsættes, følgende serier:
2.2. Kurser gældende fra den 7. i måneden fastsættes på grundlag af de på  

 de sidste 3 dage i foregående måned noterede kurser.
Kurser gældende fra den  

 22. i måneden fastsættes på grundlag af de på de sidste 3 børsdage forud for  

 den 16. i måneden noterede kurser.
 3. Beregning af kurser.
3.1. På grundlag af kurserne for de i pkt. 2.1. nævnte serier beregnes en  

 vejet gennemsnitlig effektiv rente.
Vægtgrundlaget er de cirkulerende  

 obligationsmasser.
Den effektive rente for de grønne obligationer udgør den  

 således beregnede gennemsnitlige effektive rente multipliceret med 2/3.
Indfrielseskursen for lån, der er baseret på grønne obligationer, og som  

 har indfrielsesvilkår i henhold til § 5 i Boligstyrelsens bekendtgørelse om  

 lån til refinansiering af lån i landbrugsejendomme m.v. af 5. december 1988,  

 beregnes således, at den effektive rente på disse udgør 2/3 af den effektive  

 rente på de i pkt. 2.1. nævnte serier.
Der beregnes indfrielseskurser for de  

 grønne obligationsserier, i hvilke findes lån af den oven for beskrevne type.
 Kurserne fastsættes afrundet til hele tal efter de almindelige  

 afrundingsregler.
 4. Ikrafttræden m.v.
 4.1. Kurserne udsendes af Hypotekbanken til realkreditinstitutterne, så  

 længe der eksisterer lån af denne type.
 4.2. Cirkulæret træder i kraft med virkning for fastsættelse af kurserne  

 pr. 7. august 1990.
4.3. Cirkulære af 6. juni 1989 ophæves.
De i henhold til cirkulæret  

 udstedte kurstabeller er fortsat gældende.
