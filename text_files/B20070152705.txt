Bekendtgørelse om ændring af bekendtgørelse om finansielle rapporter for forsikringsselskaber og tværgående pensionskasser § 1 I bekendtgørelse nr. 1266 af 26. oktober 2007 om finansielle rapporter for forsikringsselskaber og tværgående pensionskasser foretages følgende ændring:
 1. § 53, stk. 4, affattes således:
»Stk. 4. Et beløb svarende til den samlede nettoopskrivning, jf. stk. 3, skal henlægges til reserven for nettoopskrivning efter indre værdis metode under passivpost 4.3. Andre Henlæggelser.
Reserven kan ikke indregnes med et negativt beløb.
Reserven for nettoopskrivning efter indre værdis metode kan ikke anvendes som udbytte eller udlodning.« § 2 Bekendtgørelsen træder i kraft den 1. januar 2008.
 Stk. 2. Bekendtgørelsen kan anvendes på årsrapporten for 2007, jf. § 147, stk. 1, i bekendtgørelse nr. 1266 af 26. oktober 2007 om finansielle rapporter for forsikringsselskaber og tværgående pensionskasser.
