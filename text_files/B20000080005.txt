Bekendtgørelse om boligplacering af  

 flygtninge I medfør af § 9 og § 10, stk. 4, i lov om  

 integration af udlændinge i Danmark (integrationsloven), jf.  

 lovbekendtgørelse nr. 223 af 31. marts 2000 som ændret ved  

 § 5 i lov nr. 404 af 31. maj 2000 og § 2 i lov nr. 424 af 31. maj  

 2000, fastsættes:
Kapitel 1 Anvendelsesområde § 1. Bekendtgørelsen gælder for  

 boligplacering af flygtninge, jf. lovens kapitel 3.
Stk. 2. Ved flygtninge forstås, jf. lovens § 2,  

 stk. 2, 1. pkt., og § 54, udlændinge med opholdstilladelse  

 efter 1)	udlændingelovens §§ 7 og 8, 2)	udlændingelovens § 9, stk. 2, nr. 2, 3)	udlændingelovens § 9, stk. 2, nr. 4, i umiddelbar  

 forlængelse af en opholdstilladelse efter udlændingelovens  

 § 9, stk. 2, nr. 2, 4)	udlændingelovens § 9, stk. 2, nr. 4, når  

 tilladelsen er meddelt en udlænding, der har indgivet ansøgning  

 om opholdstilladelse efter udlændingelovens § 7, 5)	udlændingelovens § 9, stk. 2, nr. 5, eller 6)	udlændingelovens § 9, stk. 2, nr. 6.
 Stk. 3. Bekendtgørelsen gælder ikke for  

 flygtninge, der på tidspunktet for meddelelse af opholdstilladelse som  

 nævnt i stk. 2 havde opholdstilladelse på andet grundlag  

 efter udlændingeloven.
Kapitel 2 Landstal § 2. Udlændingestyrelsen udsender hvert  

 år senest den 1. april meddelelse om det antal flygtninge, som  

 påregnes boligplaceret i hvert af de kommende tre år  

 (landstallene).
 Stk. 2. Landstallene fastsættes på grundlag af  

 Udlændingestyrelsens skøn over antallet af asylansøgere  

 og udviklingen i sagsbehandlingen, herunder anerkendelsesgraden.
 Stk. 3. Meddelelsen om landstallene udsendes til  

 kommuneforeningerne i hvert amt og til Københavns og Frederiksberg  

 Kommuner samt Kommunernes Landsforening.
Stk. 4. Til brug for indgåelse af aftaler om henholdsvis  

 amtskvoter og kommunekvoter, jf. § 3, stk. 1, og § 7,  

 stk. 1, udsendes sammen med landstallene de i § 11 nævnte  

 opgørelser.
Efter anmodning fra en kommunalbestyrelse eller en  

 kommuneforening udsender Udlændingestyrelsen endvidere  

 tilgængelige oplysninger, der kan have betydning for indgåelse af  

 aftaler om henholdsvis amtskvoter og kommunekvoter.
Stk. 5. Et landstal kan ændres af  

 Udlændingestyrelsen, hvis forholdene gør det nødvendigt,  

 jf. lovens § 6, 2. pkt.
Et landstal skal ændres, hvis antallet af  

 flygtninge, der skal boligplaceres i det pågældende år,  

 skønnes at ville ændre sig med mere end 15 pct. i forhold til  

 det af Udlændingestyrelsen til enhver tid fastsatte landstal.
 Stk. 6. Udlændingestyrelsen udsender det ændrede  

 landstal til kommuneforeningerne i hvert amt og til Københavns og  

 Frederiksberg Kommuner samt Kommunernes Landsforening.
Kapitel 3 Amtskvoter § 3. Kommuneforeningerne i hvert amt og  

 Københavns og Frederiksberg Kommuner skal søge at aftale, i  

 hvilke amter henholdsvis Københavns og Frederiksberg Kommuner det  

 antal flygtninge, der er fastsat i landstallene, jf. § 2, stk. 1,  

 skal boligplaceres i hvert af de kommende tre år (aftalte amtskvoter).  

 Aftalen skal meddeles Udlændingestyrelsen inden den 1. juni hvert  

 år, jf. lovens § 7, stk. 1.
Stk. 2. Ændres landstallet for det indeværende  

 kalenderår, jf. § 2, stk. 5, skal kommuneforeningerne i hvert  

 amt og Københavns og Frederiksberg Kommuner søge at indgå  

 en ny aftale om amtskvoter.
Aftalen skal meddeles Udlændingestyrelsen  

 inden for en af Udlændingestyrelsen fastsat frist på normalt ikke  

 mindre end 6 uger fra datoen for ændringen af landstallet, jf. lovens  

 § 7, stk. 2.
 § 4. En aftale om amtskvoter skal fastlægge  

 det antal flygtninge, som skal boligplaceres inden for hvert amt og i  

 Københavns og Frederiksberg Kommuner i hvert af de kommende tre  

 år.
 Stk. 2. Summen af de for hvert år aftalte amtskvoter  

 skal svare til landstallet for det pågældende år.
 Stk. 3. Aftalen kan indeholde bestemmelser om, hvordan  

 fordelingen af flygtninge skal ske, såfremt der sker ændringer i  

 det forventede antal flygtninge inden for den i § 2, stk. 5, 2.  

 pkt., nævnte ramme.
 Stk. 4. Aftalen skal udfærdiges skriftligt og  

 underskrives på vegne af kommuneforeningerne og kommunalbestyrelsen i  

 henholdsvis Københavns og Frederiksberg Kommuner.
 Stk. 5. Opfylder aftalen ikke de krav, der er nævnt i  

 stk. 1 og 2, eller er der tvivl om aftalens indhold, som ikke  

 umiddelbart kan afklares, fastsættes amtskvoterne af  

 Udlændingestyrelsen efter reglerne i § 5, stk. 2-7.
 § 5. Har kommuneforeningerne i hvert amt og  

 Københavns og Frederiksberg Kommuner ikke givet meddelelse om  

 indgåelse af en aftale om amtskvoter til Udlændingestyrelsen  

 inden den 1. juni, jf. § 3, stk. 1, fastsætter  

 Udlændingestyrelsen inden den 15. juni i det pågældende  

 år amtskvoterne for hvert af de kommende tre år (fastsatte  

 amtskvoter), jf. lovens § 7, stk. 3.
 Stk. 2. Amtskvoterne fastsættes som summen af  

 fordelingstallene for de enkelte kommuner i det pågældende amt,  

 jf. stk. 6, jf. dog stk. 7.
Stk. 3. Ved beregningen af fordelingstallene beregnes  

 først kommunernes fordelingsandele.
Fordelingsandelen for den enkelte  

 kommune opgøres som kommunens procentvise andel af den samlede  

 befolkning fratrukket forskellen mellem kommunens procentvise andel af det  

 samlede antal indvandrere og flygtninge og kommunens procentvise andel af den  

 samlede befolkning, jf. § 11, stk. 1-3.
Stk. 4. På grundlag af fordelingsandelen, jf.  

 stk. 3, opgøres det beregnede fordelingstal for den enkelte  

 kommune.
Det beregnede fordelingstal opgøres ved at gange  

 fordelingsandelen med summen af landstallet for det pågældende  

 år, jf. § 2, stk. 1, og det samlede antal  

 familiesammenførte udlændinge, der i kalenderåret forud  

 for udmelding af landstallet er førstegangsindrejst i landet, jf. §  

 11, stk. 5 og 6.
Stk. 5. På grundlag af det beregnede fordelingstal, jf.  

 stk. 4, opgøres det foreløbige fordelingstal for den  

 enkelte kommune.
Det foreløbige fordelingstal opgøres som det  

 beregnede fordelingstal fratrukket det antal familiesammenførte  

 udlændinge, der i kalenderåret forud for udmelding af  

 landstallene, jf. § 2, stk. 1, er førstegangsindrejst i  

 landet i den pågældende kommune, jf. § 11, stk. 5 og 6.
Stk. 6. Er det foreløbige fordelingstal for den enkelte  

 kommune, jf. stk. 5, negativt, fastsættes fordelingstallet for den  

 pågældende kommune til nul.
Ved beregningen af fordelingstallet  

 for de kommuner, der har et positivt foreløbigt fordelingstal,  

 opgøres forskellen mellem summen af de positive foreløbige  

 fordelingstal og landstallet for det pågældende år, jf.  

 § 2, stk. 1. Denne forskel fordeles mellem de kommuner, der har et  

 positivt foreløbigt fordelingstal, på grundlag af den enkelte  

 kommunes forholdsmæssige andel af summen af de positive  

 foreløbige fordelingstal.
Den fordelte forskel fratrækkes det  

 foreløbige fordelingstal for den enkelte kommune, der har et positivt  

 foreløbigt fordelingstal.
 Stk. 7. Udlændingestyrelsen kan ved  

 kvotefastsættelsen fravige summen af fordelingstallene for de enkelte  

 kommuner i det pågældende amt, jf. stk. 6, under hensyn til  

 særlige integrationsmæssige forhold i de enkelte amter.
 Stk. 8. Ændres antallet af flygtninge inden for den i  

 § 2, stk. 5, 2. pkt., nævnte ramme, foretager  

 Udlændingestyrelsen en forholdsmæssig ændring af  

 amtskvoterne, medmindre der ved indgåelse af en aftale om amtskvoterne  

 er taget højde for sådanne ændringer, jf. § 4,  

 stk. 3.
 Stk. 9. Ændres landstallet for det indeværende  

 kalenderår, og har kommuneforeningerne i hvert amt og Københavns  

 og Frederiksberg Kommuner ikke givet meddelelse om en aftale efter § 3,  

 stk. 2, fastsætter Udlændingestyrelsen inden 30 dage efter  

 udløbet af fristen i § 3, stk. 2, det antal flygtninge, som  

 påregnes boligplaceret inden for de enkelte amter og i  

 Københavns og Frederiksberg Kommuner i det pågældende og  

 de efterfølgende to år, jf. lovens § 7, stk. 4.
 § 6. De fastsatte amtskvoter efter § 5,  

 stk. 1 eller 9, kan ændres af Udlændingestyrelsen, hvis  

 ændrede forhold gør det nødvendigt, jf. lovens § 7,  

 stk. 5.
Kapitel 4 Kommunekvoter § 7. Kommunalbestyrelserne inden for et amt skal  

 søge at aftale, i hvilke kommuner det antal flygtninge, der er aftalt  

 eller fastsat i amtskvoterne, jf. § 3, stk. 1, og § 5,  

 stk. 1, skal boligplaceres i hvert af de kommende tre år (aftalte  

 kommunekvoter). Aftalen skal meddeles Udlændingestyrelsen inden den 10.  

 september hvert år, jf. lovens § 8, stk. 1.
Stk. 2. Ændres de aftalte eller fastsatte amtskvoter for  

 det indeværende kalenderår, jf. § 5, stk. 9, eller  

 § 6, skal kommunalbestyrelserne i hvert amt søge at indgå  

 en ny aftale om kommunekvoter.
Aftalen skal meddeles  

 Udlændingestyrelsen inden for en af Udlændingestyrelsen fastsat  

 frist på normalt ikke mindre end 6 uger fra datoen for ændringen  

 af amtskvoten, jf. lovens § 8, stk. 2.
 § 8. En aftale om kommunekvoter skal indeholde  

 oplysninger om det antal flygtninge, som skal boligplaceres i hver kommune  

 inden for et amt i hvert af de kommende tre år.
 Stk. 2. Summen af de aftalte kommunekvoter inden for et amt  

 skal svare til amtskvoten for det pågældende år.
 Stk. 3. Aftalen kan indeholde oplysninger om, hvordan  

 fordelingen af flygtninge skal ske, såfremt der sker ændringer i  

 det forventede antal flygtninge inden for den i § 2, stk. 5, 2.  

 pkt., nævnte ramme.
 Stk. 4. Aftalen skal udfærdiges skriftligt og  

 underskrives på vegne af kommunalbestyrelserne inden for det  

 pågældende amt.
 Stk. 5. Opfylder aftalen ikke de krav, der er nævnt i  

 stk. 1 og 2, eller er der tvivl om aftalens indhold, som ikke  

 umiddelbart kan afklares, fastsættes kommunekvoterne for det  

 pågældende amt af Udlændingestyrelsen efter reglerne i  

 § 9, stk. 2-6.
 § 9. Har kommunalbestyrelserne inden for et amt  

 ikke givet meddelelse om indgåelse af en aftale om kommunekvoter til  

 Udlændingestyrelsen inden den 10. september, jf. § 7, stk. 1,  

 fastsætter Udlændingestyrelsen inden den 30. september i det  

 pågældende år kommunekvoterne for hvert af de kommende tre  

 år (fastsatte kommunekvoter), jf. lovens § 8, stk. 3.
Stk. 2. Ved beregningen af kommunekvoterne beregnes  

 først kommunernes kvoteandele.
Kvoteandelen for den enkelte kommune  

 opgøres som kommunens procentvise andel af den samlede befolkning  

 fratrukket forskellen mellem kommunens procentvise andel af det samlede antal  

 indvandrere og flygtninge og kommunens procentvise andel af den samlede  

 befolkning, jf. § 11, stk. 1-3.
Stk. 3. På grundlag af kvoteandelen, jf. stk. 2,  

 opgøres den beregnede kommunekvote for den enkelte kommune.
Den  

 beregnede kommunekvote opgøres ved at gange kvoteandelen med summen af  

 landstallet for det pågældende år, jf. § 2,  

 stk. 1, og det samlede antal familiesammenførte udlændinge,  

 der i kalenderåret forud for udmelding af landstallet er  

 førstegangsindrejst i landet, jf. § 11, stk. 5 og 6.
Stk. 4. På grundlag af den beregnede kommunekvote, jf.  

 stk. 3, opgøres den foreløbige kommunekvote for den  

 enkelte kommune.
Den foreløbige kommunekvote opgøres som den  

 beregnede kommunekvote fratrukket det antal familiesammenførte  

 udlændinge, der i kalenderåret forud for udmelding af  

 landstallet, jf. § 2, stk. 1, er førstegangsindrejst i  

 landet i den pågældende kommune, jf. § 11, stk. 5 og 6.
Stk. 5. Er den foreløbige kommunekvote for den enkelte  

 kommune, jf. stk. 4, negativ, fastsættes kommunekvoten for den  

 pågældende kommune til nul.
Ved beregningen af kommunekvoten for  

 de kommuner, der har en positiv foreløbig kommunekvote, opgøres  

 forskellen mellem summen af de positive foreløbige kommunekvoter i  

 amtet og amtskvoten, jf. §§ 3-6. Denne forskel fordeles mellem de  

 kommuner i amtet, der har en positiv foreløbig kommunekvote, på  

 grundlag af den enkelte kommunes forholdsmæssige andel af summen af de  

 positive foreløbige kommunekvoter i amtet.
Den fordelte forskel  

 fratrækkes den foreløbige kommunekvote for den enkelte kommune,  

 der har et positivt foreløbigt fordelingstal.
 Stk. 6. Udlændingestyrelsen kan ved  

 kvotefastsættelsen fravige kommunekvoterne, jf. stk. 5, under  

 hensyn til særlige integrationsmæssige forhold i de enkelte  

 kommuner.
 Stk. 7. Ændres antallet af flygtninge inden for den i  

 § 2, stk. 5, 2. pkt., nævnte ramme, foretager  

 Udlændingestyrelsen en forholdsmæssig ændring af  

 kommunekvoterne, medmindre der ved indgåelse af en aftale om  

 kommunekvoterne er taget højde for sådanne ændringer, jf.  

 § 8, stk. 3.
 Stk. 8. Ændres de aftalte eller fastsatte amtskvoter for  

 det indeværende kalenderår, og har kommunalbestyrelserne inden  

 for et amt ikke givet meddelelse om en aftale efter § 7, stk. 2,  

 fastsætter Udlændingestyrelsen inden 30 dage efter udløbet  

 af fristen i § 7, stk. 2, det antal flygtninge, som påregnes  

 boligplaceret inden for de enkelte kommuner i det pågældende  

 år og de efterfølgende to år, jf. lovens § 8,  

 stk. 4.
 § 10. De fastsatte kommunekvoter efter § 9,  

 stk. 1 eller 8, kan ændres af Udlændingestyrelsen, hvis  

 ændrede forhold gør det nødvendigt, jf. lovens § 8,  

 stk. 5.
Kapitel 5 Opgørelsesmetoder § 11. Befolkningen, jf. § 5, stk. 3, og  

 § 9, stk. 2, opgøres på grundlag af en af Danmarks  

 Statistik foretaget opgørelse over befolkningen i de enkelte kommuner  

 pr. 1. januar i kalenderåret for udmelding af landstallene, jf.  

 § 2, stk. 1.
 Stk. 2. Antallet af indvandrere og flygtninge, jf. § 5,  

 stk. 3, og § 9, stk. 2, opgøres på grundlag af en  

 af Danmarks Statistik foretaget opgørelse over antallet af udenlandske  

 statsborgere i de enkelte kommuner pr. 1. januar i kalenderåret for  

 udmelding af landstallet, jf. § 2, stk. 1, med undtagelse af  

 udlændinge, der er statsborgere i et andet nordisk land, eller er  

 statsborgere i et land, der er tilsluttet Det Europæiske  

 Fællesskab eller er omfattet af aftalen om Det Europæiske  

 Økonomiske Samarbejde.
 Stk. 3. Ved opgørelserne efter stk. 1 og 2  

 medtages de personer, der henregnes til folketallet i den enkelte  

 kommune.
 Stk. 4. Såfremt Udlændingestyrelsen  

 efterfølgende ændrer et landstal, jf. § 2, stk. 5,  

 anvendes de senest tilgængelige opgørelser fra Danmarks  

 Statistik.
 Stk. 5. Antallet af familiesammenførte  

 udlændinge, jf. § 5, stk. 4 og 5, og § 9, stk. 3 og  

 4, opgøres som antallet af udenlandske statsborgere, der som  

 følge af en familiemæssig tilknytning er meddelt  

 opholdstilladelse i medfør af udlændingelovens § 9,  

 stk. 1, nr. 2-4, eller stk. 2, nr. 1, nr. 4 eller nr. 7, og som i  

 kalenderåret forud for udmelding af landstallene, jf. § 2,  

 stk. 1, er førstegangsindrejst i landet, med undtagelse af  

 udlændinge, der er statsborgere i et andet nordisk land, eller er  

 statsborgere i et land, der er tilsluttet Det Europæiske  

 Fællesskab eller er omfattet af aftalen om Det Europæiske  

 Økonomiske Samarbejde.
 Stk. 6. På grundlag af oplysninger fra Det Centrale  

 Personregister (CPR) over antallet af udenlandske statsborgere, der er  

 registreret som førstegangsindrejst i landet i kalenderåret  

 forud for udmelding af landstallene, jf. § 2, stk. 1, udarbejder  

 Udlændingestyrelsen en opgørelse over antallet af  

 familiesammenførte udlændinge, jf. stk. 5.
Kapitel 6 Visitering af flygtninge § 12. Samtidig med meddelelse af opholdstilladelse  

 til en flygtning træffer Udlændingestyrelsen  

 afgørelse om, i hvilken kommune den pågældende skal tage  

 bopæl (visitering), jf. lovens § 10, stk. 1.
 Stk. 2. Hvis en afgørelse om opholdstilladelse er  

 meddelt af indenrigsministeren eller Flygtningenævnet, træffer  

 Udlændingestyrelsen afgørelse om visitering i forbindelse med  

 fastsættelse af vilkår for opholdstilladelsen.
 Stk. 3. For udlændinge, der er meddelt opholdstilladelse  

 efter udlændingelovens § 7, stk. 4, eller § 8, kan  

 Udlændingestyrelsen ændre afgørelsen om visitering i  

 forbindelse med den pågældendes indrejse i Danmark, såfremt  

 forholdene tilsiger det.
 Stk. 4. Udlændingestyrelsen giver samtidig med  

 meddelelse af opholdstilladelse den pågældende kommune meddelelse  

 om visiteringen.
 § 13. En flygtning skal visiteres til en kommune,  

 som efter de aftalte eller fastsatte kommunekvoter skal modtage og  

 boligplacere flygtninge.
 Stk. 2. Hvis en flygtning har en særlig tilknytning til  

 en kommune som følge af, at den pågældende inden  

 meddelelse af opholdstilladelse har været anbragt på en  

 institution eller i familiepleje i kommunen eller har nærtstående  

 familiemedlemmer, der er bosat i kommunen, eller der foreligger andre ganske  

 særlige forhold, kan en flygtning visiteres til en kommune, som efter  

 de aftalte eller fastsatte kommunekvoter ikke skal modtage og boligplacere  

 flygtninge, eller til en kommune, som efter sin kvote ikke skal modtage  

 yderligere flygtninge.
§ 14. Udlændingestyrelsen skal ved  

 afgørelser om visitering navnlig lægge vægt på den  

 pågældende flygtnings 1)	sproglige og kulturelle baggrund, herunder muligheden for at  

 etablere et netværk med andre udlændinge med en tilsvarende  

 sproglig og kulturel baggrund, 2)	uddannelsesmæssige og faglige kvalifikationer og behov, 3)	familiemæssige eller anden tilknytning til personer, der bor i  

 Danmark, 4)	eventuelle særlige behov, herunder behov for speciel  

 behandling og 5)	særlige ønsker.
Stk. 2. Udlændingestyrelsen skal endvidere ved  

 afgørelser om visitering lægge vægt på den enkelte  

 kommunes og omkringliggende kommuners 1)	beliggenhed og størrelse, 2)	arbejdsmarkeds- og uddannelsesforhold, 3)	befolkningssammensætning og 4)	behandlings- og institutionstilbud.
 § 15. Udlændingestyrelsens afgørelser om visitering  

 kan ikke indbringes for anden administrativ myndighed, jf. lovens  

 § 53.
Kapitel 7 Registrering i CPR § 16. En flygtning, der visiteres til en kommune i  

 medfør af § 12, skal registreres af Udlændingestyrelsen i  

 Det Centrale Personregister (CPR) som tilflyttet landet i denne kommune, jf.  

 lovens § 10, stk. 2. Registrering sker fra den dato, hvor ansvaret  

 for flygtningen overgår til kommunen, jf. lovens § 4, stk. 2.
 Stk. 2. For flygtninge, der er meddelt opholdstilladelse efter  

 udlændingelovens § 7, stk. 4, eller § 8, foretages  

 registreringen i CPR af den kommune, hvortil den pågældende  

 flygtning er visiteret, i forbindelse med flygtningens indrejse i  

 Danmark.
 Stk. 3. Registrering i medfør af stk. 1 finder  

 sted, uanset om flygtningen tager bopæl eller ophold i kommunen fra den  

 i stk. 1 nævnte dato, jf. lovens § 10, stk. 3.
§ 17. Registrering i medfør af § 16,  

 stk. 1, foretages på en særlig vejkode for den  

 pågældende kommune.
Registrering skal i øvrigt indeholde  

 de oplysninger, som efter lovgivningen skal registreres i CPR ved tilflytning  

 fra udlandet.
 Stk. 2. Så snart flygtningen har taget bopæl eller  

 ophold i kommunen, overfører kommunalbestyrelsen flygtningen fra den  

 særlige vejkode til den pågældende adresse.
Kapitel 8 Ikrafttrædelsesbestemmelser m.v.
 § 18. Bekendtgørelsen træder i kraft  

 den 5. september 2000.
 Stk. 2. § 2, stk. 5, 2. pkt., § 5, stk. 8,  

 og § 9, stk. 7, gælder kun for ændring af landstal, der er  

 udmeldt efter ikrafttrædelse af bekendtgørelsen.
 § 19. Samtidig ophæves  

 Indenrigsministeriets bekendtgørelse nr. 630 af 25. august 1998 om  

 boligplacering af flygtninge.
 Stk. 2. § 2, stk. 5, 2. pkt., § 5, stk. 6,  

 og § 9, stk. 6, i denne bekendtgørelse gælder dog  

 fortsat for landstal, der er udmeldt i medfør af  

 bekendtgørelsen.
