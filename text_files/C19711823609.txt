 I bekendtgørelse af 24. november 1970 har finansministeren med virkning  

 fra 1. januar 1971 bestemt, at vederlag for opkrævning af kontingent hos en  

 forenings medlemmer ikke er A-indkomst, såfremt det årlige vederlag ikke  

 overstiger kr. 500.
 Hvis foreningen ikke i øvrigt udbetaler A-indkomst, skal foreningen ikke  

 itlmeldes registret for indeholdelsespligtige (CIR), før end der i et  

 kalenderår er udbetalt over kr. 500 til opkræveren.
 Hvis foreningen udbetaler A-indkomst, skal vederlaget for opkrævning ikke  

 medtages på de redegørelser, som foreningen indsender, før end vederlaget  

 kommer over kr. 500. Når vederlaget overstiger kr. 500, skal der indeholdes  

 A-skat i det fulde beløb, samt indsendes redegørelse herfor.
 I foreningens regnskab påføres en konto for kontingentopkrævning, på  

 hvilken vederlagene føres, indtil der i et kalenderår i vederlag til en  

 opkræver er udbetalt kr. 500.
 I og med at opkrævningen har modtaget kr. 500, overføres det beløb, der  

 vedrører den pågældende, til den i § 3 i finansministeriets bekendtgørelse af  

 10. april 1969 nævnte »lønafregningskonto«, og der redegøres til  

 den sædvanlige termin for hele det optjente beløb, der hidtil ikke er  

 redegjort for, samt den i beløbet indeholdte A-skat.
