Udbetaling af dagpenge frem til kundgørelse om at dagpengeretten er ophørt Vedr.: Deres j.nr..
 Ankenævnet har behandlet a-kassens klage på møde den 15. maj 2008.
Nævnet traf denne A F G Ø R E L S E YY har ret til at få udbetalt ydelser til og med den 5. oktober 2006.
 Ankenævnet tiltræder således Arbejdsdirektoratets afgørelse af den 21. november 2006.
B E G R U N D E L S E Ankenævnet har lagt til grund, at  a-kassen i brev af 11. august 2003 meddelte YY, at han i dagpengeperioden havde mulighed for at få ydelser i op til 204 uger,  a-kassen har beregnet, at YY dagpenge udløb den 29. september 2006, og  a-kassen i afgørelse af 4. oktober 2006 meddelte YY, at hans dagpengeret var ophørt den 29. september 2006.
 Efter reglerne kan et medlem, der har erhvervet ret til dagpenge, modtage dagpenge i sammenlagt 4 år inden for en periode på 6 år.
Der gælder imidlertid særlige regler for medlemmer, som er fyldt 60 år.
Et medlem, der er fyldt 60 år har højst få dagpenge i 30 måneder/130 uger (ydelsesperioden). I ydelsesperioden medregnes perioder med dagpenge og tilbud, som ligger forud for det fyldte 60. år, men efter det tidspunkt, hvor medlemmet senest er blevet indplaceret i eller har optjent ret til en ny dagpengeperiode.
 Efter reglerne skal a-kassen senest 3 måneder før et ledigt medlem fylder 60 år, vejlede om, at der er en begrænset ret til ydelser samt vejlede om, hvordan medlemmet kan få retten til ydelser igen.
 Ankenævnet finder, at a-kassen skal udbetale dagpenge til YY til og med den 5. oktober 2006, hvor YY må formodes at have modtaget a-kassens afgørelse.
 Ankenævnet har herved lagt vægt på, at det må anses for godtgjort, at YY frem til den 5. oktober 2006 var i god tro om, at retten til dagpenge først udløb på et senere tidspunkt, end det rent faktisk var tilfældet, og at a-kassen på et tidligere tidspunkt kunne have oplyst medlemmet om det korrekte tidspunkt for dagpengeophør.
B E M Æ R K N I N G E R T I L K L A G E N A-kassen har i klagen anført, at det er a-kassens vurdering, at medlemmet efter arbejdsløshedsforsikringsloven ikke er berettiget til at få ydelser udover den ret, som der er hjemmel til i loven.
Det er derfor a-kassens vurdering, at medlemmet ikke har ret til at få udbetalt ydelser til og med den 5. oktober 2006. A-kassen har i den forbindelse henvist til en tidligere nævnsafgørelse af 31. januar 2005.
Ankenævnet skal hertil bemærke, at et medlem som udgangspunkt ikke kan opnå en bedre ret end hvad loven giver hjemmel til.
Det er dog nævnets vurdering, at et medlem har ret til ydelsen så længe, at medlemmet ikke har fået anden meddelelse.
Det er dog en forudsætning, at medlemmet har været i god tro.
Ankenævnet skal endvidere bemærke, at ovennævnte afgørelse af 31. januar 2005 ikke er i strid med afgørelsen i denne sag.
I ovennævnte sag var medlemmet dagpengeberettiget, da hun af a-kassen fik meddelelse om at hendes dagpengeret ville ophøre tidligere end først meddelt.
R E G L E R Ankenævnet henviser til  § 55, stk. 1 og 3, § 55, stk. 8 og § 65, stk. 1 og 5 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 14 i Arbejdsdirektoratets bekendtgørelse nr. 504 af 16. juni 2003 om beskæftigelseskrav og dagpengeperiode, og  § 22 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 55. Et medlem, der har erhvervet ret til dagpenge, jf. §§ 53 og 54, kan modtage dagpenge efter §§ 51 og 52 a, jf. §§ 47 og 70, i sammenlagt 4 år inden for en periode på 6 år, jf. dog stk. 3. Der erhverves ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.
 Stk. 2. Et medlem, der ved udløbet af perioden efter stk. 1 er fyldt 55 år, og som ved fortsat medlemskab og indbetaling af efterlønsbidrag ville kunne opfylde anciennitetskravet for at kunne gå på efterløn ved det fyldte 60. år, bevarer retten til dagpenge efter stk. 1 indtil det fyldte 60. år.
Stk. 3. Et medlem, der er fyldt 60 år, kan højst få dagpenge i 30 måneder.
Der erhverves ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.
 ..
 Stk. 8. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af stk. 1-7, herunder regler om periodernes varighed og beregning efter stk. 5-7.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
Arbejdsdirektoratets bekendtgørelse nr. 504 af 16. juni 2003 om beskæftigelseskrav og dagpengeperiode § 14. Et medlem, der er fyldt 60 år, kan modtage dagpenge mv. i 130 uger (ydelsesperioden), jf. dog § 17.
 Stk. 2. I perioden efter stk. 1 medregnes perioder med dagpenge og tilbud mv., jf. § 9, som ligger forud for det fyldte 60. år, men efter det tidspunkt, hvor medlemmet senest er blevet indplaceret i eller har optjent ret til en ny dagpengeperiode, jf. § 7 og § 12.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 22. A-kassen skal senest 3 måneder før, et ledigt medlem fylder 60 år, vejlede om, at der er en begrænset ret til ydelser efter det fyldte 60. år, og at det er en betingelse for overgang til efterløn, at der søges skriftligt, inden retten til ydelser udløber.
 Stk. 2. A-kassen skal senest 3 måneder før, retten til ydelser udløber, vejlede medlemmet om, hvordan medlemmet kan få retten til ydelser igen.
 Stk. 3. A-kassen skal vejlede et medlem, der fylder 60 år, om, at medlemmet efter sammenlagt 6 måneders ledighed har både ret og pligt til at modtage tilbud efter lov om en aktiv beskæftigelsesindsats.
