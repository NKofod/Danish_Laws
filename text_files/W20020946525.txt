Arbejdsgiveren gjorde gældende, at medlemmet var selvforskyldt  

 ledig, og at der desuden var indgået et fagligt forlig til fuld og  

 endelig afgørelse.
Den faglige afdeling bekræftede, at den  

 aftalte fratrædelsesgodtgørelse også dækkede G-dage.  

 Dette gjaldt selvom dette ikke direkte fremgik af forligets formulering.  

 Kassen erklærede sig uenig heri og fandt, at kassen alene kunne  

 kræve G-dage betalt af en arbejdsgiver.
 Nævnet traf afgørelse om, at virksomheden ikke skulle betale  

 G-dage, da den faglige afdeling havde bekræftet, at kravet på  

 G-dage var omfattet af det faglige forlig.
G-dage omfattet af  

 fratrædelsesgodtgørelse ved fagligt forlig A F G Ø R E L S E Ankenævnet finder, at XXX ikke er forpligtet til at betale XXX 2  

 hele dagpengegodtgørelser for 1. og 2. ledighedsdag for dagene efter  

 ansættelsen som XXX i forbindelse med afskedigelse pr. 30. september  

 2001.
 Ankenævnet har lagt vægt på, at XXX (kassen) har oplyst,  

 at kravet på G-dage var omfattet af det faglige forlig, der blev  

 indgået med XXX (virksomhed) til fuld og endelig afgørelse.
 Videre har Ankenævnet lagt vægt på, at der ikke  

 foreligger bortfaldsgrunde efter § 6, stk. 1, i bekendtgørelsen om  

 dagpengegodtgørelse for 1. og 2. ledighedsdag.
 Afgørelsen er truffet med hjemmel i § 84 i lov nr. 114 af 24. marts  

 1970, jf. lovbekendtgørelse nr. 603 af 25. juni 2001 om  

 arbejdsløshedsforsikring m.v. og §§ 1, 6 og 11 i Direktoratet for  

 Arbejdsløshedsforsikringens bekendtgørelse nr. 669 af 11. juli  

 2000 om dagpengegodtgørelse for 1. og 2. ledighedsdag.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
- XXX - XXX 1. Sagsforløb Det fremgår af sagen, at XXX den 30. september 2001 fratrådte  

 sin stilling som XXX i XXX.
Efter at have modtaget en irettesættelse  

 fra ledelsen i april 2001, sygemeldte medlemmet sig følgende  

 arbejdsdag den 23. april 2001. Efter at have modtaget to  

 lægeerklæringer opsagde arbejdsgiver medlemmet.
Arbejdsgiver har  

 til kassen oplyst, at denne opfattede sygemeldingen som en protest mod  

 ledelsens instrukser.
Arbejdsgiver har desuden oplyst, at medlemmet udviste  

 truende opførsel efter at have modtaget irettesættelsen.
 Efter en forhandling med XX (fagforening) udbetalte arbejdsgiver en  

 månedsløn som fratrædelsesgodtgørelse og der blev  

 afregnet for tilgodehavende afspadsering.
 A-kassen har ved brev af 3. december 2001 anmodet det daværende  

 YYYS, nu XXX, om at udbetale G-dage til medlemmet.
Arbejdsgiver anser for det økonomiske mellemværende i forhold  

 til medlemmet afsluttet ved betalingen af en  

 fratrædelsesgodtgørelse.
Af et brev fra XXX (virksomhed) af 23.  

 oktober 2001 til XXX (fagforening) fremgik, at beløbet blev udbetalt  

 til fuld dækning af medlemmets krav mod arbejdsgiver.
Den faglige  

 afdeling har den 31. juli 2002 overfor sekretariatet bekræftet, at  

 godtgørelsen også skulle omfatte kravet på G-dage, idet  

 det var til fuld og endelig afgørelse.
 A-kassen har ved brev af 6. december 2001 anmodet Arbejdsmarkedets  

 Ankenævn om at træffe afgørelse om, hvorvidt XXX er  

 forpligtet til at betale dagpengegodtgørelse for 1. og 2. ledighedsdag  

 til medlemmet.
Det fremgår af kvittering af 6. december 2001, at kassen har lagt ud  

 for den manglende betaling af dagpengegodtgørelse for 1. og 2.  

 ledighedsdag.
Af kassens oplysninger på spørgeskemaet  

 fremgår, at medlemmet havde arbejdet 37 timer i den sidste kalenderuge  

 før fratrædelsen og arbejdede 7,4 timer på  

 fratrædelsesdagen.
Sekretariatet har den 19. december 2001 hørt arbejdsgiveren  

 vedrørende klagen samt bedt denne udfylde et spørgeskema.  

 Arbejdsgiver har indsendt spørgeskemaet den 7. januar 2002. Af dette  

 fremgår, at medlemmet var beskæftiget 0 timer på  

 fratrædelsesdagen og 0 timer i den sidste uge før  

 fratrædelsen.
Opsigelsen skyldtes medlemmets truende opførsel i  

 forbindelse med en irettesættelse.
Endelig henvistes til forliget med  

 XXX (fagforening), der var sket til fuld og endelig dækning af  

 mellemværendet.
 Det er efterfølgende af kassen oplyst, at medlemmet var sygemeldt  

 fra den 23. april 2001 og resten af ansættelsen.
Kassen fastholdt den 6. august 2002, at G-dagene ikke var omfattet af det  

 faglige forlig.
Dette omfattede alene opsigelsesvarslet og tilgodehavende  

 løn.
2. Regler Lovbekendtgørelse nr. 603 af 25. juni 2001 om  

 arbejdsløshedsforsikring m.v.
Bidrag fra arbejdsgivere § 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 7,4/37 af det højeste dagpengebeløb for en uge, jf. § 47, stk.  

 1, afrundet til nærmeste hele kronebeløb.
Ved ledighed på  

 4 timer eller derunder betaler arbejdsgiveren en dagpengegodtgørelse  

 svarende til halvdelen af det i 2. punktum omhandlede beløb.
Ved  

 ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun, når  

 medlemmet inden for de sidste 4 uger har været beskæftiget hos  

 arbejdsgiveren svarende til fuld overenskomstmæssig arbejdstid i 2  

 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, Stk. 4. Arbejdsgiverens forpligtelse til at udbetale  

 dagpengegodtgørelse til samme person kan højst indtræde  

 16 gange i løbet af et kalenderår.
 Stk. 5. Dagpengegodtgørelsen udbetales snarest muligt, dog  

 senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af  

 en erklæring på tro og love om kravet i stk. 3, nr. 1.  

 Arbejdsgiveren kan senest 14 dage efter medlemmets afskedigelse, hjemsendelse  

 m.v., anmode medlemmet om at afgive en erklæring efter 1. pkt.  

 Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.
Stk. 6. Hvis dagpengegodtgørelsen ikke betales rettidigt,  

 jf. stk. 5, har arbejdsløshedskassen efter anmodning fra medlemmet  

 pligt til at hjælpe med at få beløbet udbetalt hos  

 arbejdsgiveren, hvis kassen finder, at medlemmet utvivlsomt har krav på  

 dagpengegodtgørelsen.
Arbejdsløshedskassen sender med henblik  

 herpå en skriftlig begrundet anmodning til arbejdsgiveren om betaling  

 af dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist,  

 og finder kassen fortsat, at kravet er berettiget, lægger kassen  

 godtgørelsen ud til medlemmet. § 86 finder tilsvarende anvendelse  

 på udlagt godtgørelse efter 3. pkt.
 Stk. 7. Samtidig med udbetaling efter stk. 6, 3. pkt., fremsender  

 arbejdsløshedskassen sagen med en begrundet indstilling til  

 Arbejdsmarkedets Ankenævn, der træffer afgørelse i sagen,  

 jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen  

 til Direktoratet for Arbejdsløshedsforsikringen inden for en  

 nærmere angivet frist, som fastsættes af ankenævnet.
 ...
Stk. 9. Krav mod arbejdsgiveren om betaling af  

 dagpengegodtgørelse, jf. stk. 7, kan med tillæg af omkostninger  

 inddrives af Finansstyrelsen, hvis kravet ikke betales inden for den  

 fastsatte frist.
Finansstyrelsen kan inddrive det skyldige beløb ved  

 udpantning, når kravet er fastslået af Arbejdsmarkedets  

 Ankenævn.
 Stk. 10. Finansstyrelsen kan indhente oplysninger hos  

 skattemyndigheder og andre myndigheder om arbejdsgiveren, som er  

 nødvendige for at varetage inddrivelsen af det skyldige beløb  

 efter stk. 7.
Stk. 11. Direktøren for Arbejdsløshedsforsikringen  

 fastsætter efter forhandling med Landsarbejdsrådet regler om  

 anvendelse af bestemmelserne i stk. 1-7 og kan herunder fastsætte  

 regler om, at dagpengegodtgørelsen kan bortfalde i særlige  

 tilfælde ud over de i stk. 3 nævnte.
Arbejdsministeren  

 fastsætter regler om betaling af gebyr for Arbejdsmarkedets  

 Ankenævns og Direktoratet for Arbejdsløshedsforsikringens  

 behandling af sager efter stk. 7 og 8.' .
Direktoratet for Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse  

 for 1. og 2. ledighedsdag § 1. En arbejdsgiver skal betale et medlem af en a-kasse  

 dagpengegodtgørelse for 1. og 2. ledighedsdag, hvis medlemmet Stk. 2. Ved "G-dage" forstås i denne bekendtgørelse 1.  

 og 2. ledighedsdag. Én "G-dag" er én ledighedsdag.
Stk. 3. En arbejdsgiver skal betale for G-dage, hvis medlemmet  

 inden for de sidste 4 uger i alt har været beskæftiget hos  

 arbejdsgiveren i et omfang, der svarer til fuld overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4. Den periode, som beskæftigelsen skal ligge i, jf.  

 stk. 3, forlænges bagud, hvis der i perioden er fravær f.eks.  

 på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i  

 ansættelsen.
Stk. 5. En arbejdsgiver skal højst betale for en G-dag 16  

 gange til det samme medlem i et kalenderår.
Heri medregnes betalinger  

 for de gange, hvor arbejdsgiveren kun skal betale for en halv G-dag.
Stk. 6. Betaling for en G-dag er A-indkomst.
Der skal ikke beregnes  

 feriegodtgørelse, trækkes arbejdsmarkedsbidrag, ATP eller  

 beløb til Den Særlige Pensionsopsparing af betalingen for en  

 G-dag.
 § 2. Et medlems G-dage er de 2 første ordinære  

 arbejdsdage, efter at medlemmet er fratrådt, hvis medlemmet har  

 været i fuld beskæftigelse på dagen for fratrædelsen.  

 Hvis medlemmet ikke har været i fuld beskæftigelse på denne  

 dag og ikke har haft fuld overenskomstmæssig arbejdstid i kalenderugen,  

 er dagen for fratrædelsen 1. ledighedsdag.
 Bortfaldsgrunde m.v.
§ 6. En arbejdsgiver skal ikke betale for G-dage til et medlem,  

 når ...
Manglende betaling § 11. Et medlems a-kasse skal hjælpe medlemmet med at  

 få en arbejdsgiver til at betale for G-dage, hvis Stk. 2. A-kassen sender herefter en begrundet anmodning til  

 arbejdsgiveren om at betale til medlemmet inden 14 dage efter modtagelsen af  

 anmodningen.
Hvis arbejdsgiveren ikke betaler til tiden, og a-kassen fortsat  

 mener, at kravet er berettiget, lægger a-kassen beløbet ud til  

 medlemmet.
Stk. 3. Samtidig med at a-kassen lægger beløbet ud,  

 sender a-kassen sagen med en begrundet indstilling til Arbejdsmarkedets  

 Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Direktoratet for  

 Arbejdsløshedsforsikringen og a-kassen.
 Stk. 4. Hvis en arbejdsgiver indbringer et  

 tvivlsspørgsmål, jf. § 10, efter at a-kassen har lagt et  

 beløb ud, skal klagen behandles sammen med Arbejdsmarkedets  

 Ankenævns behandling af a-kassens indstilling.
Stk. 5. Finder Arbejdsmarkedets Ankenævn, at medlemmet har  

 ret til betaling for G-dage, skal arbejdsgiveren betale beløbet til  

 Direktoratet for Arbejdsløshedsforsikringen inden 4 uger efter  

 modtagelsen af afgørelsen.
Har direktoratet ikke fået  

 beløbet til tiden, kan kravet sendes til Finansstyrelsen, der  

 inddriver beløbet med tillæg af et gebyr til direktoratet og  

 Finansstyrelsens omkostninger ved inddrivelsen.
