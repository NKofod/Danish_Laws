Bekendtgørelse om ændring af bekendtgørelse om dag-, fritids- og klubtilbud m.v. til børn og unge § 1 I bekendtgørelse nr. 868 af 24. juni 2011 om dag-, fritids- og klubtilbud m.v. til børn og unge, som ændret ved bekendtgørelse nr. 448 af 9. maj 2012, bekendtgørelse nr. 523 af 6. juni 2012 og bekendtgørelse nr. 99 af 27. januar 2014, foretages følgende ændringer:
 1. Bekendtgørelsens titel affattes således:
»Bekendtgørelse om fritidshjem og klubtilbud m.v. til børn og unge« 2. Indledningen affattes således:
»I medfør af § 64 og § 77 i lov om dag-, fritids- og klubtilbud m.v. til børn og unge (dagtilbudsloven), jf. lovbekendtgørelse nr. 1240 af 29. oktober 2013, fastsættes:« 3. § 1 affattes således:
»§ 1. Forældrebetaling efter dagtilbudsloven, herunder retten til et eventuelt økonomisk fripladstilskud, søskendetilskud, behandlingsmæssigt fripladstilskud og socialpædagogisk fripladstilskud, følger de eller den af barnets forældre, som har retten til en plads i et fritidshjem eller et klubtilbud, jf. dagtilbudslovens § 2.« 4. I § 2 udgår »43, stk. 1, nr. 1-4,«.
 5. §§ 3-38 ophæves.
 6. I § 93 udgår »dagtilbud og«.
§ 2 Bekendtgørelsen træder i kraft den 1. februar 2014.
