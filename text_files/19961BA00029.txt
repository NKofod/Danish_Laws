Nr BSF 29 Forslag til folketingsbeslutning om etablering af atomvåbenfri zoner i  

 Europa Fremsat af Keld Albrechtsen (EL) Frank Aaen (EL) Jette Gottlieb (EL) Gert  

 Petersen (SF) Steen Gade (SF) Villy Søvndal (SF) den 10. oktober 1996 Folketinget opfordrer regeringen til i alle relevante internationale fora, herunder ikke mindst i OSCE, at arbejde for og fremlægge konkrete forslag om etablering af atomvåbenfri zoner i Europa efter følgende retningslinjer:
a.
Atomvåbenfri zoner bør i første række oprettes i Norden samt i  

 Østersøområdet og Mellemeuropa.
b.
Som et første skridt bør lande, der ikke har atomvåben på deres  

 territorium og ej heller ønsker at få det, indbydes til at deltage i en  

 atomvåbenfri zone.
c.
Atommagterne bør indbydes til at garantere de atomvåbenfri zoner.
d.
Deltagere i en atomvåbenfri zone kan hverken i freds-, krise- eller  

 krigstid modtage atombevæbnede enheder på deres territorium og kan derfor  

 ikke være omfattet af nogen atomstrategi.
Bemærkninger til forslaget Med Berlinmurens fald håbede en hel verden et øjeblik, at atomvåbnenes tid  

 var forbi, og at vi i fremtiden ikke længere behøvede at leve i skyggen af  

 Hiroshima og Nagasaki.
Men desværre viste det sig, at atomvåbnene stadig  

 indtager en vigtig plads i stormagternes politiske strategier.
Dette kom  

 bl.a. dramatisk og deprimerende klart til udtryk ved de franske  

 atomprøvesprængninger i Stillehavet.
I Europa er der ganske vist skrottet  

 nogle atomvåben, og i visse områder, f.eks.
Ukraine, er atomvåbnene væk.
En  

 række tidligere Warszawapagtlande er i dag atomvåbenfri, og Tyskland har i  

 dag formentlig væsentlig færre atomvåben på sit territorium.
F.eks. er det  

 muligt, men dog ikke sikkert, at atomvåbnene er fjernet fra depoterne i  

 Slesvig-Holsten.
 Men disse fremskridt overskygges af det faktum, at USA, Frankrig,  

 Storbritannien og Rusland har opretholdt store atomstyrker i Europa, og at  

 der ikke er nogen konkrete nedrustningsinitiativer i gang, der vil resultere  

 i en fjernelse af disse atomvåben.
Den folkelige interesse for etablering af atomvåbenfri zoner som et led i  

 den endelige fjenelse af alle atomvåben var stor i firserne.
Men med Murens  

 fald mindskedes interessen en overgang.
Verdens befolkninger regnede med, at  

 efter afslutningen af den kolde krig mellem Øst og Vest måtte det nu være  

 muligt at henvise militærstrategernes og koldkrigernes atomare  

 afskrækkelsesstrategi til historiens mødding, hvor den rettelig hører hjemme.  

 Men desværre står det klart, at en indsats mod atomvåbnene stadig er meget  

 påkrævet.
Derfor vil man også opleve, at interessen for konkrete skridt vil  

 vokse, akkurat ligesom man oplevede en meget kraftig folkelig modstand mod de  

 franske atomprøvesprængninger.
Salget af fransk vin i Danmark ligger af samme  

 grund fortsat væsentligt under det kvantum, der blev importeret før  

 atomprøvesprængningerne.
Der er således både behov for og udpræget folkelig støtte til konkrete  

 atomnedrustningsinitiativer.
Med beslutningsforslaget om, at Danmark skal  

 indgå i en atomvåbenfri zone, kan vi selv yde et bidrag og samtidig være med  

 til at sætte en nedrustningsproces i gang i vores egen del af verden.
Danmark bør yde en aktiv indsats for at være med til at virkeliggøre den  

 udtalelse, som OSCE's parlamentariske forsamling vedtog tirsdag den 9. juli  

 1996 på forsamlingens årsmøde i Stockholm.
I denne erklæring fokuserer  

 OSCE-forsamlingen både på, at der skal ske nedskæringer i våbenproduktionen  

 og -eksporten, og at der skal opbygges en række europæiske atomvåbenfri zoner  

 som led i etableringen af et nyt sikkerhedssystem i både Vest- og Østeuropa.
Udviklingen af en sådan politik vil være mere stabiliserende for  

 befolkningerne både i Øst og Vest end de mange milliarder, som postes ind i  

 atomvåbnene.
En anden fordel ved en sådan nedrustningspolitik på det atomare  

 område vil være, at der bliver frigjort økonomiske ressourcer, som kan bruges  

 på det sociale og økonomiske område og hjælpe med til en udvikling, som er en  

 langt bedre og mere holdbar sikkerhedspolitik end den atomare  

 afskrækkelsesstrategi.
I forbindelse med beslutningsforslagets pkt. b. bør dette omfatte de  

 nordiske lande (herunder Grønland), de baltiske lande og tidligere  

 Warszawapagt-lande som Polen, Tjekkiet, Slovakiet, Ukraine og Ungarn samt  

 Østrig.
Men der må også være mulighed for, at det kan omfatte dele af  

 Rusland, f.eks.
Kaliningrad eller Murmanskområdet.
Beslutningsforslaget kan  

 endvidere helt eller delvis omfatte Tyskland, f.eks.
Slesvig-Hosten og det  

 tidligere Østtyskland.
Det må være rimeligt, at både Vestmagterne og Rusland  

 yder konkrete bidrag til oprettelsen af zonerne.
Det kan ske ved, at NATO er  

 med til at garantere de atomvåbenfri zoner og dermed under alle forhold  

 afstår fra at bringe atomvåben ind i disse områder.
Dette betyder endvidere,  

 at hvis f.eks.
Slesvig-Holsten kom med i en atomvåbenfri zone, så måtte  

 derværende atomvåbendepoter - hvis de stadigvæk findes - med sikkerhed være  

 fjernet, og området vil ikke igen kunne forsynes med atomvåben.
Et land som  

 Polen ville ikke i forbindelse med eventuelle forstærkningsaftaler med NATO  

 kunne modtage atomvåben.
Rusland kunne bidrage ved at fjerne atomvåben i  

 områder nær de atomvåbenfri zoner eller direkte lade dele af sit territorium  

 indgå i zonerne.
Spørgsmålet om Tysklands og Ruslands direkte deltagelse i atomvåbefri  

 zoner er naturligvis vanskeligt og bør ikke i første omgang gøres til en  

 betingelse for etableringen af f.eks. en nordisk atomvåbenfri zone.
Det er  

 vigtigt, at etableringen af atomvåbenfri zoner kommer i gang, idet der så vil  

 være mulighed for at udbygge dem eller oprette flere.
Forslagsstillerne vil opfordre den danske regering og Folketinget til at  

 slutte op om den australske »Canberra Commission on the Elimination of  

 Nuclear Weapons«, som i sin rapport bl.a. skriver, at atomvåbenfri zoner  

 er en del af den arkitektur, som kan opmuntre og støtte en atomvåbenfri  

 verden.
En spredning af atomvåbenfri zoner rundt om i verden kan kun hjælpe  

 med til på sigt at befri verden for atomvåben.
Canberrakommissionen påpeger  

 også, at det er nødvendigt, at de atomvåbenførende magter samarbejder med de  

 ikkeatomførende magter i at udvikle sådanne zoner.
På nuværende tidspunkt er omkring halvdelen af Jordens areal allerede  

 dækket af atomvåbenfri zoner.
Disse zoner består af de latinamerikanske og  

 caribiske lande (Treaty of Tlatelolco) samt Stillehavsområdet  

 (Raratongatraktaten) samt dækkende ASEAN-landene (Southeast Asian Nuclear  

 Weapon Free Zone) og de afrikanske lande (Treaty of Pelindaba). Når  

 traktaterne for Asien og Afrika træder i kraft, vil det meste af den sydlige  

 del af verden herefter være dækket af atomvåbenfri zoner.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om etablering af atomvåbenfri zoner i  

 Europa.
(Beslutningsforslag nr.
B 29).
 Jeg henviser i øvrigt til de bemærkninger, der ledsager  

 beslutningsforslaget og anbefaler det til Tingets velvillige behandling.
