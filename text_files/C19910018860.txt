1. INDLEDNING Lov nr. 399 af 6. juni 1991 om ændring af den sociale styrelseslov og lov  

 om social pension m.v. træder i kraft den 1. januar 1992.
 Lovændringen medfører på Socialministeriets område ændringer i lov om  

 styrelse af sociale og visse sundhedsmæssige anliggender, lov om Den Sociale  

 Ankestyrelse, lov om social pension, lov om social bistand, lov om  

 delpension, lov om arbejdsskadeforsikring, lov om erstatning til  

 besættelsestidens ofre, lov om dagpenge ved sygdom eller fødsel og lov om  

 børnetilskud og forskudsvis udbetaling af børnebidrag.
 Herudover sker der ændringer i lov om inddrivelse af underholdsbidrag, lov  

 om frikommuner, lov om individuel boligstøtte og lov om offentlig  

 sygesikring.
 Som konsekvens af lovændringerne foretages der ændringer i  

 Socialministeriets bekendtgørelse nr. 511 af 4. juli 1990 om social pension,  

 Socialstyrelsens bekendtgørelse nr. 558 af 30. juli 1990 om ansøgning og  

 udbetaling m.v. af social pension, Socialstyrelsens cirkulære nr. 146 af 30.  

 juli 1990 om social pension samt Socialministeriets bekendtgørelser nr. 85,  

 86, 87 og 88 af 18. februar 1991 om amtskommuners og kommuners regnskabs-  

 aflæggelse og statsrefusion samt revision m.v.
 Denne vejledning omhandler kun de ændringer, der er sket på  

 Socialministeriets område.
 De væsentligste ændringer er :
- Refusionsomlægning på pensions- og dagpengeområdet - Kommunal tilkendelseskompetence på visse dele af førtidspensionsområdet  

 - Omlægning af ankesystemet på det sociale område Der henvises i øvrigt til indholdsfortegnelsen forrest i denne vejledning.
Ved lovændringen er der som led i aktiveringen af ansøgere og modtagere af  

 sociale overførselsindkomster og med henblik på at opnå harmoni mellem  

 økonomisk ansvar, handlemuligheder og kompetence, indført en fælles  

 refusionsprocent på 50 for de sociale ydelser, der i et vist omfang kan  

 erstatte hinanden.
Udgifter til sygedagpenge og førtidspension refunderes  

 således med samme procent som kontanthjælp.
Kompetencen til at træffe afgørelser om almindelig og forhøjet almindelig  

 førtidspension efter pensionslovens § 14, stk. 3, er som følge heraf overført  

 til kommunerne.
Revaliderings- og pensionsnævnene, der bevares i stort set  

 uændret form, skal fortsat som 1. instans behandle sager om tilkendelse af  

 højeste og mellemste førtidspension efter pensionslovens § 14, stk. 1 og 2,  

 om invaliditetsydelse og om bistands- og plejetillæg efter pensionslovens §§  

 18 og 16 samt om støtte til etablering af selvstændig virksomhed og  

 erhvervelse af motorkøretøj efter bistandslovens §§ 43 og 58.
 De kommunale afgørelser om førtidspension kan indbringes for  

 revaliderings- og pensionsnævnene.
 De afgørelser, som revaliderings- og pensionsnævnene træffer som 1.  

 instans, kan som hidtil indbringes for Den Sociale Ankestyrelse.
Som en konsekvens af, at kompetencen til at træffe afgørelser om ret til  

 almindelig og forhøjet almindelig førtidspension er overført til kommunerne,  

 er der ikke længere mulighed for at yde forskud på disse pensionstyper.
Der  

 kan derimod som hidtil ydes forskud på mellemste og højeste førtidspension.
 I sammenhæng hermed er reglerne om tilkendelsestidspunkt for forhøjet  

 almindelig og almindelig førtidspension ændret således, at disse  

 pensionstyper tidligst kan tilkendes med virkning fra afgørelsestidspunktet.  

 Mellemste og højeste førtidspension vil derimod som hidtil kunne tilkendes  

 med virkning fra det tidspunkt, der er søgt om pension.
 Denne vejledning ændrer og supplerer Socialstyrelsens vejledning af 29.  

 oktober 1990 om social pension.
2. LOVÆNDRINGENS BAGGRUND OG FORMÅL Lovændringen har baggrund i Regeringens bestræbelser på at fremme  

 aktivlinien og er en opfølgning af en aftale af 27. september 1990, som  

 Regeringen og Kommunernes Landsforening har indgået om omlægning af  

 refusionssatser, tilkendelseskompetence og ankestruktur.
 Indførelsen af en fælles refusionssats for sociale overførselsindkomster,  

 der i et vist omfang kan erstatte hinanden, sammenkædet med en  

 decentralisering af tilkendelseskompetencen i sager om almindelig og forhøjet  

 almindelig førtidspension har til formål at tilskynde kommunerne til at vælge  

 aktive ydelser frem for passive.
 Lovændringens hovedide' er at styrke den arbejdsmarkedsrettede indsats,  

 som på mange andre måder er iværksat ved ændringer i den øvrige lovgivning.
 Der kan i denne forbindelse henvises til loven om kommunal  

 beskæftigelsesindsats, til ændring af loven om arbejdsformidling m.v., der  

 har givet kommunerne adgang til at udføre arbejdsformidling for  

 kontanthjælpsmodtagere m.fl., til indførelsen af bruttorevalideringsydelsen,  

 til ungdomsydelsen i bistandsloven og til begrænsning af perioden for  

 udbetaling af sygedagpenge.
Ved lovændringen er det blevet understreget, at udgangspunktet for  

 behandling af ansøgninger om sociale ydelser, herunder førtidspension under  

 hensyntagen til ansøgerens hebredsmæssige forhold, skal være en vurdering af  

 ansøgerens beskæftigelsesmuligheder med henblik på hjælp til selvforsørgelse.  

 Det er i denne forbindelse væsentligt, at kommunen foretager en hurtig  

 visitering til realistiske aktiveringstilbud, herunder revalidering, og kun i  

 de helt oplagte tilfælde straks visiterer til førtidspension.
Kommunerne skal  

 således ved behandlingen af ansøgningerne i højere grad bruge tid på at  

 undersøge den enkeltes fremtidige muligheder på arbejdsmarkedet fremfor at  

 bruge tid på detaljerede undersøgelser og beskrivelser af ansøgerens forhold  

 tilbage i tiden.
Til brug for vurderingen af erhvervsevnens nedsættelse må  

 der dog fortsat indhentes den nødvendige lægelige dokumentation.
Aktiveringsbestræbelserne, herunder revalidering, bør ikke standse ved  

 tilkendelse af en pension.
Også når pension er tilkendt, kan der være  

 mulighed for at forbedre en eventuel resterende erhvervsevne med henblik på  

 deltidsbeskæftigelse i kombination med pensionen.
 Den gældende lovgivning giver mulighed for at kombinere et  

 aktivitetsforløb, som i stor udstrækning er tilpasset det enkelte individ.
 Som bilag til vejledningen findes en oversigt over forskellige lovregler  

 og vejledninger, der omhandler aktiveringsmuligheder for arbejdsløse og  

 førtidspensionister.
3. KOMMUNERNES KOMPETENCE EFTER PENSIONSLOVENS § 59 Kommunalbestyrelsen træffer efter pensionslovens § 59, stk. 2, afgørelse  

 om betingelserne for tilkendelse, ændring eller frakendelse af førtidspension  

 efter § 14, stk. 3, er opfyldt, samt fra hvilket tidspunkt betingelserne for  

 tilkendelse, frakendelse eller ændring er opfyldt.
Kommunen træffer endvidere  

 afgørelse, om en sag skal genoptages til undersøgelse på et senere tidspunkt,  

 samt fastsætter tidspunktet herfor.
 Efter pensionslovens § 59, stk. 3, træffer kommunalbestyrelsen afgørelse,  

 om betingelserne for tilkendelse af pension er opfyldt ved afgørelse om  

 fortsat ret til dagpenge, jf. dagpengelovens § 23, stk. 1, nr. 2.
Kommunalbestyrelsen kan desuden efter § 59, stk. 4, træffe afgørelse om,  

 at retten til pension efter § 14, stk. 3, nr. 1 og 2, skal være hvilende, dog  

 højst for et tidsrum af 3 år.
Kommunalbestyrelsen skal senest ved  

 hvileperiodens afslutning tage sagen op til fornyet vurdering.
 Kommunalbestyrelsen kan bestemme, at en sag bortfalder, eller at ydelsen  

 inddrages i de tilfælde, hvor en person ikke medvirker til de nødvendige  

 undersøgelser, jf. §§ 22 og 24, optræning eller andre foranstaltninger, der  

 må antages mere varigt at kunne forbedre erhvervsevnen væsentligt, jf § 59,  

 stk. 5.
 Kommunalbestyrelsen kan som hidtil rejse sag om tilkendelse af  

 førtidspension til en person, der ikke selv har søgt herom, jf. § 21.
4. REVALIDERINGS- OG PENSIONSNÆVNENES KOMPETENCE EFTER  

 PENSIONSLOVENS § 59 Revaliderings- og pensionsnævnet træffer efter indstilling fra kommunen  

 fortsat afgørelse, om betingelserne er opfyldt for tilkendelse, ændring eller  

 frakendelse af højeste og mellemste førtidspension efter pensionslovens § 14,  

 stk. 1 og 2, invaliditetsydelse og tillæg efter §§ 18 og 16, jf.  

 pensionslovens § 59, stk. 1, nr. 1.
Revaliderings- og pensionsnævnet træffer desuden efter § 59, stk. 1, nr.  

 2, afgørelse, om betingelserne er opfyldt for tilkendelse, ændring eller  

 frakendelse af førtidspension i sager, der har været behandlet af  

 kommunalbestyrelsen som 1. instans.
Der henvises til pkt. 13 om omlægning af  

 ankesystemet på pensionsområdet.
Både i sager, hvor revalideringsnævnet som 1. instans selv har truffet  

 afgørelse om ret til pension og i sager, hvor nævnet har truffet afgørelse  

 som 2. instans, afgør nævnet, fra hvilket tidspunkt betingelserne for  

 tilkendelse, ændring eller frakendelse er opfyldt.
Det følger af § 33, 2.  

 pkt., at tilkendelse af pension efter § 14, stk. 3, tidligst kan få virkning  

 fra afgørelsestidspunktet.
Nævnet afgør desuden efter lovens § 59, stk. 1,  

 nr. 4 og 5, om en sag skal genoptages til undersøgelse på et senere  

 tidspunkt, der fastsættes af nævnet, eller om en pension skal bevares i  

 indtil 3 måneder efter det tidspunkt, fra hvilket frakendelse skal ske.
Nævnet kan bestemme, at retten til pension efter § 14, stk. 1 og 2, skal  

 være hvilende , dog højst for et tidsrum af 3 år.
Nævnet skal senest ved  

 hvileperiodens afslutning tage sagen op til fornyet vurdering.
Nævnet kan efter § 59, stk. 5, som hidtil i sager, som afgøres af nævnet,  

 bestemme, at sagen bortfalder, eller at ydelsen inddrages i de tilfælde, hvor  

 en person ikke medvirker til de nødvendige undersøgelser, jf. §§ 22 og 24,  

 optræning eller andre foranstaltninger, der må antages mere varigt at kunne  

 forbedre erhvervsevnen væsentligt.
Nævnets formand kan ligeledes som hidtil  

 midlertidigt standse udbetalingen af pension, hvis formanden anser det for  

 sandsynligt, at nævnets afgørelse vil gå ud på, at ydelsen skal inddrages.
 Nævnet afgiver fortsat vejledende udtalelser til Helbredsbedømmelsesnævnet  

 i tjenestemandssager.
5. SAGSBEHANDLING OG SAGSGANG I KOMMUNER OG  

 REVALIDERINGS- OG PENSIONSNÆVN Kommunalbestyrelsens kompetence efter pensionsloven forudsættes delegeret  

 til forvaltningen i det omfang, der er behov for det i den enkelte kommune.
I  

 følge § 2 i den sociale styrelseslov kan sager om ydelser m.v. til  

 enkeltpersoner dog ikke behandles i den samlede kommunalbestyrelse.
Afgørelse  

 i sådanne sager træffes af det eller de udvalg, som efter kommunens  

 styrelsesvedtægt varetager de pågældende sagsområder.
Kommunalbestyrelsen vil  

 dog inden for lovgivningens rammer kunne fastlægge retningslinier for  

 behandling og afgørelse af sådanne sager.
Alle ansøgninger om førtidspension indgives som hidtil til  

 kommunalbestyrelsen.
Der henvises til pkt. 2 om den forudgående undersøgelse  

 af og stillingtagen til ansøgerens beskæftigelsesmuligheder med henblik på  

 selvforsørgelse, der skal ske, inden der tages stilling til spørgsmålet om  

 førtidspension.
 I sager, hvor kommunalbestyrelsen anser betingelserne for at få tilkendt  

 forhøjet almindelig og almindelig førtidspension efter pensionslovens § 14,  

 stk. 3, for at være opfyldt, træffer kommunalbestyrelsen efter at have  

 indhentet oplysninger i fornødent omfang, afgørelse om tilkendelse af disse  

 pensionstyper.
 I sager, hvor kommunalbestyrelsen anser betingelserne for at få tilkendt  

 mellemste og højeste førtidspension, invaliditetsydelse og bistands- eller  

 plejetillæg for at være opfyldt, forbehandler og videresender kommunen som  

 hidtil sagerne til revaliderings- og pensionsnævnet med indstilling om  

 pensionsgrad m.v.
Hvis kommunalbestyrelsen afgiver indstilling til revaliderings- og  

 pensionsnævnet om tilkendelse af mellemste eller højeste førtidspension, og  

 nævnet kun anser betingelserne for at tilkende pension efter § 14, stk. 3,  

 for opfyldt, træffer nævnet afgørelse om ret til pension efter denne  

 bestemmelse, jf. § 18, stk. 5, i den sociale styrelseslov.
Selv om det af  

 lovens § 23, jf. § 59, stk. 2, fremgår, at kompetencen til at træffe  

 afgørelse i sager om tilkendelse af pension efter § 14, stk. 3, tilkommer  

 kommunen, fratager nævnet ikke kommunen denne kompetence, idet kommunen ved  

 sin indstilling har tilkendegivet, at den anser betingelserne for mindst at  

 tilkende pension efter § 14, stk. 3, nr. 1, for opfyldt.
 Hvis revaliderings- og pensionsnævnet derimod i sådanne tilfælde helt  

 undtagelsesvis finder, at betingelserne for at tilkende førtidspension efter  

 § 14, stk. 3, ikke er opfyldt, kan nævnet jf. § 23, og § 59, stk. 2, ikke som  

 1. instans træffe afgørelse om afslag på pension efter § 14, stk. 3. Sagen  

 skal derfor i stedet hjemvises til behandling i kommunen.
 Kommunen og statsamtet betaler nødvendige udgifter til rejser,  

 lægeerklæringer, undersøgelser og behandlinger, som kommunalbestyrelsen eller  

 statsamtet har pålagt ansøgeren, jf. pensionslovens § 22, stk. 2, og § 24, og  

 som ikke afholdes efter anden lov.
 Opmærksomheden henledes på Socialministeriets skrivelse af 23. maj 1991  

 til kommuner og revaliderings- og pensionsnævn om nødvendigheden af, at en  

 meget kort sagsbehandlingstid prioriteres højt i sager, der vedrører  

 ansøgning om førtidspension til personer, der lider af sygdomme, der på kort  

 sigt er livstruende.
6. FORSKUD OG TILKENDELSESTIDSPUNKT Som konsekvens af at kommunen selv træffer afgørelse i sager om forhøjet  

 almindelig og almindelig førtidspension, kan der under kommunens behandling  

 af sådanne sager ikke udbetales forskud på pension, og tilkendelse af pension  

 kan tidligst ske med virkning fra det tidspunkt, hvor afgørelse om pension  

 træffes.
Pension kan således tidligst udbetales med virkning fra den 1. i  

 måneden efter, at kommunen har truffet afgørelse om ret til pension, jf. §  

 33.
 I sager, hvor kommunen anser betingelserne for at få tilkendt mellemste og  

 højeste førtidspension og bistands- eller plejetillæg for at være opfyldt,  

 kan kommunen som hidtil udbetale forskud herpå, jf. § 35, stk. 1. Disse  

 pensionstyper kan ligeledes som hidtil tilkendes med virkning fra  

 ansøgningstidspunktet og udbetales med virkning fra den 1. i måneden efter  

 ansøgningen.
 Hvis der gives afslag på førtidspension, omkonteres et eventuelt udbetalt  

 forskud som hidtil som hjælp efter bistandsloven, jf. § 35, stk. 2.
7. REFUSIONSOMLÆGNING I.
Refusion af udgifter efter pensionsloven Ved lovændringen er der indført en refusionsomlægning, der medfører, at  

 kommunerne skal medfinansiere udgifter til førtidspension m.v. til personer  

 under 60 år.
 De ændrede refusionsregler får virkning for udgifter til pension, der er  

 tilkendt, eller hvorom der er afgivet indstilling til revaliderings- og  

 pensionsnævnet den 1. januar 1992 eller senere.
a.
Staten afholder kommunernes udgifter til folkepension, førtidspension,  

 invaliditetsydelse og bistands- og plejetillæg til personer, der er fyldt 60  

 år, jf. § 52, stk. 1, 1. pkt.
 Staten afholder 50 pct. af kommunernes udgifter til førtidspension,  

 invaliditetsydelse og bistands- og plejetillæg til personer under 60 år, jf.  

 § 52, stk. 1, 2. pkt.
 Staten afholder dog som hidtil kommunernes udgifter til førtidspension  

 m.v. til personer under 60 år, hvis der er truffet afgørelse om ret til  

 førtidspension m.v. inden den 1. januar 1992, samt hvis kommunen inden denne  

 dato har afgivet indstilling til revaliderings- og pensionsnævnet - d.v.s.,  

 at indstilling er modtaget i nævnet senest den 31. december 1991. Der  

 henvises herom til pkt. 15 om ikrafttrædelses- og overgangsregler.
 Staten afholder som hidtil 75 pct. af kommunernes udgifter til personligt  

 tillæg efter pensionslovens § 17.
 Den kommunale andel på 50 pct. af udgifterne til førtidspension m.v.  

 beregnes af alle pensionens bestanddele, d.v.s. incl. tillæg til pensionen  

 dog bortset fra personlige tillæg.
 Som udgangspunkt afholder den kommune, der har tilkendt pension eller har  

 afgivet indstilling om pension til revaliderings- og pensionsnævnet, den  

 kommunale andel af udgifterne, indtil pensionisten fylder 60 år.
 Hvis pensionisten flytter til en anden kommune eller til udlandet eller  

 modtager pension under institutionsophold, gælder dog følgende særlige  

 regler, jf. pensionslovens § 52, stk. 3 og 4, :
b.
Hvis en pensionist flytter til en anden kommune, afholder den kommune,  

 der har tilkendt førtidspensionen eller har afgivet indstilling om pension  

 til revaliderings- og pensionsnævnet den 1. januar 1992 eller senere, den  

 kommunale andel af udgifterne til pension i 6 år.
Udgiften til pension  

 afholdes i 6 år af denne kommune, uanset om pensionen efter flytningen  

 forhøjes.
Efter udløbet af 6-årsperioden afholder bopælsskommunen den  

 kommunale andel af udgiften.
c.
Den kommunale andel af udgiften til pension for pensionister, der er  

 optaget på institution i en anden kommune, jf. pensionslovens § 58, afholdes  

 af den kommune, der har tilkendt pensionen eller har afgivet indstilling om  

 pension til revaliderings- og pensionsnævnet, så længe pensionisten er  

 optaget i institutionen.
 Hvis pensionisten tager bopæl uden for institutionen, afholdes udgiften  

 til pension fortsat af denne kommune, indtil pensionisten sammenlagt har boet  

 uden for institutionen i 6 år.
 Om udgifter til pension til personer, der har ophold i en institution  

 efter bistandslovens § 112, stk. 1, og som får tilkendt pension efter den 1.  

 januar 1992 henvises til pkt. 15 om ikrafttrædelses- og overgangsregler.
d.
Hvis en pensionist flytter til udlandet efter at have fået tilkendt  

 pension eller får tilkendt pension i udlandet, afholder den kommune, der har  

 tilkendt pensionen eller har afgivet indstilling til revaliderings- og  

 pensionsnævnet, den kommunale andel af udgifterne i 6 år.
Efter udløbet af  

 6-årsperioden afholder staten den fulde udgift til pensionen.
 Hvis en person får tilkendt pension i udlandet uden nogensinde at have  

 haft bopæl her i landet i optjeningsperioden, afholder staten den fulde  

 udgift til pensionen.
6-årsperioden regnes fra det tidspunkt, pensionen er tilkendt med virkning  

 fra.
Den kommunale andel af udgiften afholdes dog længst indtil det 60. år.
 Udbetales der personlige tillæg under 6-årsperioden, afholder den aktuelle  

 bopælskommune som hidtil den kommunale andel af udgiften hertil.
II.
Refusion af udgifter efter dagpengeloven I lighed med refusionsomlægningen på førtidspensionsområdet afholder  

 staten kommunernes udgifter efter lov om dagpenge under sygdom og barsel med  

 50 pct.
 Da hensynet til at fremme de aktiverende og forebyggende foranstaltninger  

 ikke har særlig betydning i forbindelse med udbetaling af dagpenge ved  

 kortere sygeperioder og under barsel, afholder staten 100 pct. af kommunernes  

 udgifter til dagpenge i de første 13 uger af en sygeperiode og af kommunens  

 udgifter til barselsdagpenge.
 De ændrede refusionsregler finder anvendelse ved udbetalinger efter den 1.  

 januar 1992, uanset om der er tale om en løbende udbetaling, der er påbegyndt  

 før denne dato.
8. DE SOCIALE ANKENÆVNS SAMMENSÆTNING OG KOMPETENCE De sociale ankenævn består uden for Københavns og Frederiksberg Kommuner  

 af statsamtmanden som formand og 2 medlemmer udpeget af socialministeren  

 efter indstilling fra kommuneforeningen i det amt, hvor ankenævnet ligger.
 Statsamterne yder sekretariatsmæssig betjening af nævnene.
De sociale ankenævn fungerer som ankeinstans for afgørelser truffet af de  

 kommunale myndigheder, i det omfang det i de enkelte sociale love og love på  

 andre ministerområder er bestemt, at afgørelser af den pågældende type kan  

 indbringes for det sociale ankenævn.
De sociale ankenævn har således samme  

 kompetence som de tidligere amtsankenævn.
 Nævnene yder vejledning til kommunerne inden for deres kompetenceområde.
9. REVALIDERINGS- OG PENSIONSNÆVNENES SAMMENSÆTNING OG  

 KOMPETENCE Revaliderings- og pensionsnævnene består af statsamtmanden som formand  

 samt 6 øvrige medlemmer, som alle udpeges af socialministeren.
Af disse  

 indstilles 2 medlemmer af kommuneforeningen i amtet, 2 medlemmer af  

 arbejdsmarkedsnævnet og 2 medlemmer af De Samvirkende Invalideorganisationer.
 I lighed med, hvad der gælder for de sociale ankenævn, påhviler det  

 statsamterne at yde sekretariatsmæssig bistand til nævnet.
Revaliderings- og pensionsnævnet træffer som 1. instans efter indstilling  

 fra kommunalbestyrelsen afgørelse i sager om højeste og mellemste  

 førtidspension efter § 14, stk. 1, og 2, i lov om social pension samt om  

 invaliditetsydelse og bistands- og plejetillæg.
Der henvises herom til  

 vejledningens pkt. 4.
 Nævnet træffer endvidere som 1. instans afgørelse i sager om hjælp til  

 iværksættelse af selvstændig virksomhed efter bistandslovens § 43 samt i  

 sager om støtte til erhvervelse af motorkøretøjer efter bistandslovens § 58.
 Herudover fungerer revaliderings- og pensionsnævnet som ankeinstans for  

 kommunens afgørelser vedrørende forhøjet almindelig førtidspension og  

 almindelig førtidspension, jf. § 14, stk. 3, i lov om social pension.
 Der henvises i øvrigt til forretningsordenen for de sociale ankenævn og  

 revaliderings- og pensionsnævnene, hvor der er fastsat nærmere regler om  

 deres virksomhed.
10. KØBENHAVNS OG FREDERIKSBERG KOMMUNER Socialministeriet stiller et fælles sekretariat til rådighed for Det  

 Sociale Ankenævn og Revaliderings- og pensionsnævnet for København og  

 Frederiksberg Kommuner.
Chefen for nævnssekretariatet er formand for det sociale ankenævn.
De 2  

 øvrige medlemmer udpeges af socialministeren efter indstilling fra de 2  

 kommuner i fællesskab.
Chefen for nævnssekretariatet er desuden formand for revaliderings- og  

 pensionsnævnet.
De øvrige 6 medlemmer udpeges på samme måde som i de øvrige  

 revaliderings- og pensionsnævn, idet de to kommunale medlemmer udpeges efter  

 fælles indstilling fra Københavns og Frederiksberg Kommuner.
11. FORVALTNINGSRETLIGE REGLER FÆLLES FOR ALLE NÆVNENE a.
For at undgå habilitetsproblemer, er det i den sociale styrelseslov  

 bestemt, at medlemmerne af de sociale ankenævn og af revaliderings- og  

 pensionsnævnene ikke kan udpeges blandt personer, der som medlemmer af en  

 kommunalbestyrelse eller som ansat i en kommunal forvaltning deltager i  

 forhandlingen om eller træffer afgørelse i enkeltsager efter den lovgivning,  

 der hører under nævnets kompetence, jf. § 16, stk. 3, og § 18, stk. 3.
b.
Det fremgår af § 17, stk. 1, og § 18, stk. 5, i den sociale  

 styrelseslov, at de sociale ankenævn og revaliderings- og pensionsnævnene  

 ikke er bundet af parternes påstande, og at de i øvrigt er uafhængige af  

 instruktioner vedrørende afgørelsen af den enkelte sag.
Heri ligger, at  

 nævnene, uanset hvad den person, sagen vedrører og kommunen gør gældende,  

 skal træffe den rigtige afgørelse i det konkrete tilfælde.
Heri ligger også,  

 at nævnene kan ændre en afgørelse til ugunst for borgeren.
Udover at stadfæste eller ændre en påklaget afgørelse kan nævnet endvidere  

 træffe afgørelse om at afvise sagen, typisk fordi den falder uden for nævnets  

 kompetence, eller at hjemvise sagen til fornyet behandling i kommunen.
Dette  

 vil typisk ske i tilfælde, hvor der for nævnet foreligger nye faktiske  

 oplysninger, som ikke har været vurderet af 1. instansen.
Der er dog i bistandslovens § 15, stk. 4, indlagt begrænsning for  

 efterprøvelsen af den del af en afgørelse efter bistandsloven, som hviler på  

 en skønsmæssig vurdering.
Det er således bestemt, at ankeinstansen alene kan  

 ændre skønnet, hvis den mener, at det ikke er lovligt, eller at det i den  

 konkrete situation fører til et åbenbart urimeligt resultat.
Det følger  

 imidlertid af bestemmelsen i § 15, stk. 4, at ankeinstansen kan gå ind i en  

 vurdering af, om der er udøvet et skøn i en afgørelse efter en bestemmelse i  

 lovgivningen, som skal træffes efter en konkret vurdering i hvert enkelt  

 tilfælde.
Hvis der ikke er udøvet et skøn, kan der være baggrund for at  

 hjemvise sagen til fornyet behandling.
c.
Ifølge den sociale styrelseslov § 17, stk. 2, og § 18, stk. 5, er der  

 tillagt formanden for det sociale ankenævn og formanden for revaliderings- og  

 pensionsnævnet, eller den formanden bemyndiger hertil, en særlig kompetence  

 til egenhændigt at indbringe en afgørelse for Den Sociale Ankestyrelse senest  

 en uge efter, at den er truffet.
Dette gælder tilfælde, hvor nævnet har  

 truffet en afgørelse, men hvor formanden finder, at der er begrundet tvivl  

 om, hvorvidt denne afgørelse er i overensstemmelse med loven.
Ankestyrelsens afgørelse skal i disse sager foreligge inden 8 uger fra  

 sagens modtagelse i Ankestyrelsen.
Det påhviler nævnsformanden at sørge for,  

 at sagen er fuldt ud oplyst ved indbringelsen for Ankestyrelsen.
d.
Ifølge forretningsordenen for de sociale ankenævn og revaliderings- og  

 pensionsnævnene, som er fastsat i henhold til § 17, stk. 3, og § 18, stk. 5,  

 kan visse sager afgøres uden nævnsmøde.
Det drejer sig om tilfælde, hvor  

 formanden, eller den han bemyndiger hertil, skønner, at der er tilvejebragt  

 et forsvarligt beslutningsgrundlag, således at sagen kan afgøres uden  

 forelæggelse i et møde.
Til denne sagstype henregnes sager, i hvilke  

 afgørelsen ikke frembyder tvivl, og i hvilke afgørelsen hviler på fast  

 praksis.
Sagen kan efterfølgende nævnes til efterretning for nævnets  

 medlemmer på et møde i nævnet.
e.
Sager, som formanden, eller den han bemyndiger hertil, skønner egnet  

 til forenklet mødebehandling, kan udsendes til medlemmerne med indstilling om  

 afgørelsen.
Disse sager kan kun kræves drøftet på et møde, hvis et medlem  

 anmoder herom.
f.
Ifølge forretningsordenen kan formanden, eller den han bemyndiger  

 hertil, træffe en foreløbig afgørelse i tilfælde, hvor der er tale om en  

 øjeblikkelig opstået trangssituation, og hvor en afventning af en  

 mødebehandling kan medføre en væsentlig skade for klageren.
En sådan  

 foreløbig afgørelse skal hurtigst muligt behandles i et møde i nævnet.
Den  

 foreløbige afgørelse kan ikke indbringes for Den Sociale Ankestyrelse.
12. VEJLEDNINGSVIRKSOMHEDEN Udover at træffe afgørelse som ankeinstans er de sociale ankenævn  

 forpligtet til at yde retlig vejledning til kommunerne i amtet.
Denne  

 vejledning kan ske på grundlag af konkrete skriftlige eller telefoniske  

 forespørgsler om lovfortolkning m.v. og i form af mødevirksomhed,  

 foredragsvirksomhed m.v..
Ligesom de sociale ankenævn skal revaliderings- og pensionsnævnene yde  

 vejledning til kommunerne i amtet.
Denne vejledning kan også ske på grundlag  

 af konkrete skriftlige eller telefoniske forespørgsler om lovfortolkning mv.  

 og i form af mødevirksomhed, foredragsvirksomhed mv..
Den Sociale Ankestyrelse er ligeledes efter loven forpligtet til at yde  

 vejledning.
De nærmere regler herom fremgår af forretningsordenen for Den  

 Sociale Ankestyrelse.
 Vejledning om revalidering og andre aktiveringsforanstaltninger udøves som  

 hidtil af amtskommunerne.
13. OMLÆGNING AF ANKESYSTEMET PÅ PENSIONSOMRÅDET Klageinstanser:
 De hidtil gældende særlige klageregler for afgørelser truffet af  

 Københavns og Frederiksberg Kommuner ophæves fra 1. januar 1992.
a.
Efter pensionslovens § 50, stk. 1, kan kommunalbestyrelsens afgørelser  

 om ret til ydelser efter denne lov påklages til det sociale ankenævn.
Dette  

 gælder fx afgørelser om tildeling af personligt tillæg efter § 17.
 Kommunalbestyrelsens afgørelser om pension efter § 14, stk. 3, påklages  

 dog til revaliderings- og pensionsnævnet.
b.
I følge § 50, stk. 2, kan revaliderings- og pensionsnævnets afgørelser  

 om ret til ydelser efter denne lov eller socialministerens afgørelser efter §  

 62, påklages til Den Sociale Ankestyrelse.
Dette er således bl.a. tilfældet i  

 sager om retten til pension efter § 14, stk. 1 og 2, tillæg efter § 16, og  

 invaliditetsydelse efter § 18.
Revaliderings- og pensionsnævnets afgørelser, der stadfæster kommunens  

 afgørelser om pension efter § 14, stk. 3, kan dog ikke påklages til anden  

 administrativ myndighed.
Den Sociale Ankestyrelse kan dog optage en sådan sag  

 til behandling, når Ankestyrelsen skønner, at sagen er af principiel  

 betydning.
 Revaliderings- og pensionsnævnets afgørelser, der omgør kommunens  

 afgørelser, kan derimod indbringes for Den Sociale Ankestyrelse.
 Eks. 1: Der ansøges om pension, og kommunen træffer afgørelse om afslag på  

 pension efter § 14, stk. 3. Ansøgeren klager til revaliderings- og  

 pensionsnævnet, der ændrer kommunens afgørelse til pension efter § 14, stk.  

 3. Ansøgeren mener sig berettiget til højere pension, og nævnets afgørelse  

 vil kunne indbringes for Den Sociale Ankestyrelse.
 Eks. 2 : Der ansøges om pension, og kommunen træffer afgørelse om  

 tilkendelse af pension efter § 14, stk. 3, nr. 1. Ansøgeren klager til  

 revaliderings- og pensionsnævnet, der ændrer kommunens afgørelse til pension  

 efter § 14, stk. 2. Ansøgeren mener sig berettiget til højeste pension, og  

 nævnets afgørelse vil kunne indbringes for Den Sociale Ankestyrelse.
Eks. 3 : I en sag om ansøgning om førtidspension afgiver kommunen  

 indstilling til revaliderings- og pensionsnævnet om mellemste førtidspension.  

 Nævnet giver afslag på mellemste førtidspension og kan i sådanne tilfælde  

 træffe afgørelse om ret til almindelig førtidspension.
Ansøgeren kan  

 indbringe nævnets afgørelse for Den Sociale Ankestyrelse.
c.
Det sociale ankenævns afgørelser kan ikke påklages til anden  

 administrativ myndighed.
Den sociale Ankestyrelse kan dog optage en sag til  

 behandling, når styrelsen skønner, at sagen er af principiel betydning.
d.
Afgørelser truffet af socialministeren efter § 3, stk. 4, (dispensation  

 til at medtage en tillagt pension til udlandet) kan som hidtil ikke  

 indbringes for anden administrativ myndighed.
e.
Klagesager skal som hidtil indbringes via den myndighed, der har  

 truffet afgørelsen.
 Klagefrister:
Klage til det sociale ankenævn, revaliderings- og pensionsnævnet og Den  

 Sociale Ankestyrelse skal indgives inden 4 uger efter, at klageren har fået  

 meddelelse om afgørelsen.
Anmodning til Ankestyrelsen om at optage en sag til  

 principiel behandling skal indgives inden for samme tidsfrist.
De nævnte  

 myndigheder kan se bort fra overskridelse af fristen, når der er særlig grund  

 hertil.
14. REALITETSÆNDRINGER I ANDRE LOVE PÅ  

 SOCIALMINISTERIETS OMRÅDE a.
Om reglen i bistandslovens § 15, stk. 4, henvises til vejledningens  

 pkt. 11 b.
b.
Inddrivelse af lån ydet efter tidligere bestemmelser i bistandslovens §  

 42.
 Efter ændringen af § 44, stk. 2, er der skabt hjemmel til, at lån ydet  

 efter de hidtidige regler i § 42, stk. 4, 7 og 8, kan inddrives efter  

 reglerne i § 7, stk. 2, for inddrivelse af personlige skatter.
 Der er således tale om en videreførelse af inddrivelsesreglen i den  

 hidtidige § 42, stk. 10.
 Denne ændring trådte i kraft d. 8. juni 1991.
c.
Beskyttet beskæftigelse efter bistandslovens § 91 Efter den nye bestemmelse i § 91, stk. 3, kan kommunalbestyrelsen oprette  

 og drive beskyttede virksomheder m.v., som især er beregnet for personer med  

 bopæl i kommunen.
 Kommunerne får således fra 1. januar 1992 en selvstændig kompetence til at  

 etablere beskyttede virksomheder m.v., herunder navnlig beskyttede  

 arbejdspladser for personer, der af fysiske eller psykiske årsager ikke er i  

 stand til at fastholde eller opnå normal beskæftigelse.
 Det forudsættes, at etablering af egentlige beskyttede virksomheder kun  

 sker efter forudgående drøftelser mellem amt og kommuner.
 Efter ændringen af § 94 træffer kommunalbestyrelsen beslutning om  

 optagelse i beskyttede arbejdspladser, som kommunen etablerer efter § 91,  

 stk. 3.
Når kommunen iværksætter beskyttet beskæftigelse efter § 91, stk. 3,  

 behandler kommunen som hidtil sagen efter reglerne i afsnit II i  

 Socialministeriets cirkulære af 17. december 1986 om institutioner under  

 amtskommunerne.
I stedet for at sende en indstilling til amtskommunen træffer  

 kommunen selv afgørelsen.
 Udgifterne til den beskyttede virksomhed efter § 91 herunder § 91, stk. 3,  

 finansieres som hidtil af kommunen og amtskommunen.
 Kommunerne har et godt kendskab til det lokale erhvervsliv og kan gennem  

 samarbejde med erhvervsvirksomhederne via erhvervsråd og  

 beskæftigelsessekretariater hjælpe med til at skaffe flere beskyttede  

 arbejdspladser på det private arbejdsmarked.
 Den beskyttede beskæftigelse kan give erhvervshæmmede personer en aktiv  

 tilværelse på arbejdsmarkedet i stedet for passiv førtidspension eller  

 kontanthjælp.
 Kommunernes selvstændige kompetence er et supplement til amtskommunernes  

 beskyttede virksomhed m.v. og medfører ikke nogen ændring i amtskommunernes  

 opgaver og forpligtelser efter § 91.
 Amtskommunerne og kommunerne må derfor udbygge samarbejdet om den  

 beskyttede beskæftigelse m.v. for at samordne indsatsen og udnytte  

 ressourcerne bedst muligt.
15. IKRAFTTRÆDELSES- OG OVERGANGSREGLER Loven træder i kraft den 1. januar 1992.
a.
Sager i kommunernes regi De sager om social pension efter §§ 14, 16 og 18, i pensionsloven, om  

 hjælp til etablering af selvstændig virksomhed eller erhvervelse af  

 motorkøretøj efter bistandslovens §§ 43 og 58, i hvilke kommunerne den 1.  

 januar 1992 har afgivet indstilling, og som ikke er afgjort af de indtil  

 denne dato bestående revaliderings- og pensionsnævn, overgår til  

 revaliderings- og pensionsnævnene med den ændrede sammensætning.
Der henvises  

 til pkt. 9 om sammensætningen af disse nævn og deres kompetence.
Disse sager afgøres og kan påklages efter de indtil den 1. januar 1992  

 gældende pensionsregler.
Finansieringen af udgifter forbundet hermed sker  

 ligeledes efter de hidtil gældende regler.
b.
Afholdelse af udgifter til pension Kommunerne skal medfinansiere udgifter til pension til personer under 60  

 år, som er tilkendt af kommunerne den 1. januar 1992 eller senere, eller  

 hvorom der ikke er afgivet indstilling til revaliderings- og pensionsnævnet  

 senest den 31. december 1991.
 Hvis kommunalbestyrelsen den 1. januar 1992 eller senere afgiver  

 indstilling om forhøjelse af en allerede tilkendt pension efter §§ 14, 16 og  

 18, afholder staten 50 pct. af udgifterne til forhøjelsen.
Hvis en invaliditetsydelse til en person under 60 år, der er tilkendt med  

 virkning fra et tidspunkt før den 1. januar 1992, ændres til førtidspension  

 ved en kendelse efter denne dato, afholder staten 50 pct. af kommunens  

 udgifter til pensionen.
Det samme gælder, hvis pensionen er gjort hvilende  

 inden den 1. januar 1992, og der ved hvileperiodens udløb efter denne dato  

 tilkendes pension.
 Staten afholder udgifterne til pension til personer, der den 1. januar  

 1992 har ophold i en institution efter bistandslovens § 112, stk. 1, og som  

 får tilkendt pension efter dette tidspunkt.
c.
Sager i amtsankenævn.
 Da amtsankenævnene nedlægges den 31. december 1991, overgår de sager, som  

 ikke er afgjort af amtsankenævnene senest denne dato, til afgørelse i de  

 sociale ankenævn.
d.
Sager afgjort af Københavns og Frederiksberg Kommuner Det Sociale Ankenævn for København og Frederiksberg Kommuner træffer  

 afgørelse i de sager, som er afgjort af Københavns og Frederiksberg Kommuner  

 og indbragt for Den Sociale Ankestyrelse, og som Ankestyrelsen ikke har  

 afgjort senest den 31. december 1991. Nævnets afgørelser kan ikke indbringes  

 for højere administrativ myndighed.
Ankestyrelsen kan dog træffe afgørelse i sager, der oversendes fra  

 formanden for nævnet til udvidet votering i Ankestyrelsen i overensstemmelse  

 med den sociale styrelseslovs § 17, stk. 2. Ankestyrelsen kan endvidere  

 optage en sag til behandling, når Ankestyrelsen skønner, at sagen er af  

 principiel betydning.
Anmodning herom indgives inden 4 uger efter, at  

 klageren har fået meddelelse om afgørelsen.
16. TILKENDELSESSTATISTIK Den hidtidige indberetning fra revaliderings- og pensionsnævnene til  

 Socialministeriet om afgørelser i førtidspensionssager ophører med udgangen  

 af 1991, idet sager, der afgøres i december 1991, dog stadig skal indberettes  

 til Socialministeriet.
For førtidspensionssager, der afgøres efter den 31. december 1991,  

 etablerer Socialministeriet en ny tilkendelsesstatistik, der udarbejdes af  

 Socialforskningsinstituttet.
Denne statistik omfatter såvel sager, der  

 afgøres af kommunerne, som sager der afgøres af pensionsnævnene.
De sager,  

 der pr. 1. januar 1992 overgår fra de nuværende revaliderings- og  

 pensionsnævn til de kommende pensionsnævn, skal således også indberettes til  

 denne nye tilkendelsesstatistik.
Socialforskningsinstituttet vil udsende indberetningsskemaer til brug for  

 kommunernes og nævnenes indberetning til statistikken.
Der skal indsendes et  

 skema for hver pensionsafgørelse i kommune eller nævn, og skemaerne indsendes  

 månedsvis til Socialforskningsinstituttet sammen med oplysninger om det  

 samlede antal indgåede pensionsansøgninger i måneden.
I forbindelse med  

 udsendelsen af indberetningsskemaerne vil der også blive udsendt en  

 vejledning om skemaudfyldelsen.
 På grundlag af de indsendte skemaer udarbejder Socialforskningsinstituttet  

 en årsstatistik over tilkendte førtidspensioner, og hvert kvartal udsendes en  

 opgørelse over kommunernes og nævnenes afgørelser i det forløbne kvartal.
Else Winther Andersen / Gunner Harder Andersen BILAG OVERSIGT OVER FORSKELLIGE LOVREGLER OG VEJLEDNINGER, DER OMHANDLER AKTIVERINGSMULIGHEDER FOR ARBEJDSLØSE OG FØRTIDSPENSIONISTER.
Regler i bistandsloven, jf.
Socialministeriets lovbekendtgørelse nr. 817  

 af 6. december 1990 om social bistand og lov nr. 406 af 6. juni 1991 (Styrket  

 beskæftigelsesindsats for unge under 25 år m.v.):
- § 38, stk 5 (Fradragsfrit beløb for arbejdsindtægter) - § 42a (Igangsætningsydelse) - § 43 (Bruttorevalideringsydelse) - § 49a-f (Ungdomsydelse) - §§ 91-95 (Revalideringsinstitutioner m.v.) - § 133, stk 3, (Aktiveringstilskud).
 Socialministeriets bekendtgørelse nr. 517 af 2. juli 1990 om den faste  

 bruttorevalideringsydelse m.v. efter bistandslovens § 43.
 Socialministeriets vejledning af 6. august 1990 om hjælp efter  

 bistandslovens kapitel 10 (§§ 43- 45).
(Den faste bruttorevalideringsydelse m.v.) Socialministeriets vejledning nr. 144 af 4. juli 1990 om ungdomsydelse  

 m.v.
 Socialministeriets cirkulære af 17. december 1986 om institutioner under  

 amtskommunerne.
Socialministeriets cirkulære af 17. december 1986 om institutioner under amtskommunerne for personer med vidtgående fysiske eller psykiske handicap.
 Lov nr. 379 af 13. juni 1990 om kommunal beskæftigelsesindsats.
 Arbejdsmarkedsstyrelsens vejledning nr. 226 af 29. november 1990 om  

 kommunal beskæftigelsesindsats, som ændret ved vejledning nr 113 af 26. juni  

 1991.
 Arbejdsministeriets lovbekendtgørelse nr. 632 af 2. september 1991 om  

 arbejdsformidling og arbejdsløshedsforsikring m.v., § 24, stk 2, (Kommunal  

 arbejdsformidling).
 Arbejdsministeriets bekendtgørelse nr. 68 af 5. februar 1991 om kommunal  

 arbejdsformidling.
 Arbejdsministeriets lovbekendtgørelse nr. 556 af 17. juli 1991 om  

 arbejdstilbud til ledige.
 Arbejdsministeriets bekendtgørelse nr. 403 af 30. maj 1989 om  

 arbejdstilbud m.v. og ændringsbekendtgørelse nr. 571 af 5. august 1991.
 Arbejdsministeriets lovbekendtgørelse nr. 737 af 4. december 1988 om  

 arbejdsmarkedsuddannelser, som ændret ved lov nr. 211 af 5. april 1989, love  

 nr.839 og 840 af 20. december 1989 og lov nr. 374 af 6. juni 1991.
 Arbejdsministeriets bekendtgørelse nr. 462 af 11. juli 1986 om  

 erhvervsforberedende uddannelse.
 Lov nr. 268 af 6. juni 1985 om ungdomsvejledning og visse  

 uddannelsesforanstaltninger.
 Undervisningsministeriets cirkulære af 28. juli 1986 om uddannelsesmæssige  

 foranstaltninger mod ungdomsarbejdsløsheden, som ændret ved cirkulære af 20.  

 februar 1987.
 Lov nr. 335 af 24. maj 1989 om almen voksenuddannelse.
 Lov nr. 411 af 13. juni 1990 om ungdomsskoler, produktionsskoler og  

 daghøjskoler.
 Kulturministeriets bekendtgørelser nr. 788 og 789 af 20. november 1990 om  

 henholdsvis produktionsskoler og ungdomsskolen.
 Kulturministeriets bekendtgørelse nr. 791 af 21. november 1990 om  

 daghøjskoler.
