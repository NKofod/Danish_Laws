Resumé En tiltalt blev med håndjern på ryggen ført gående mellem to  

 betjente gennem en gågade fra et arresthus til et retslokale.
 Ombudsmanden  

 bad af egen  

 drift Justitsministeriet om en udtalelse efter forud indhentet udtalelse fra  

 vedkommende politimester.
Politimesteren udtalte sig om sagen og beklagede meget  

 episoden.
Politimesteren havde efter episoden ændret fremgangsmåden for  

 transport af tiltalte.
 Justitsministeriet var enig med politimesteren i at den  

 anvendte fremgangsmåde i sagen var meget beklagelig.
 Ombudsmanden  

 udtalte at også  

 han mente at den anvendte fremgangsmåde var meget beklagelig. (J.nr.  

 2003-3031-629).
En tiltalts førelse i håndjern ad gågade Den 2. september 2003 skrev  

 jeg således til Justitsministeriet:
I TV-avisen for den 1.  

 september kl. 18.30 blev der vist et indslag hvor en tiltalt iført håndjern  

 på  

 ryggen mellem to politibetjente blev ført gående fra Arresthuset i Næstved  

 til  

 et retslokale i Næstved.
Efter det oplyste i indslaget er der tale om en  

 afstand på ca.  

 300 m,  

 bl.a. igennem en gågade.
Det blev oplyst at den tiltalte blev mødt af tilråb  

 under transporten  og en enkelt episode af denne karakter fremgik af  

 indslaget.
Indslaget viste adskillige nærbilleder af den tiltalte under  

 transporten.
Idet jeg henviser til  

 ombudsmandslovens § 17, stk. 1, anmoder jeg Justitsministeriet om en  

 udtalelse  

 om den fremgangsmåde der blev anvendt af Politimesteren i Næstved.
Jeg beder  

 om  

 at udtalelsen afgives efter forud indhentet erklæring fra Politimesteren i  

 Næstved. Politimesteren i Vordingborg  

 afgav den 25. september 2003 følgende udtalelse til Justitsministeriet:
 Justitsministeriet har den  

 4. september 2003 anmodet politimesteren i Næstved om en udtalelse på  

 baggrund  

 af en henvendelse fra  

 Folketingets  

 Ombudsmand  

 om den fremgangsmåde, der blev anvendt af  

 politimesteren den 1. september 2003 vedrørende transport af en arrestant fra  

 arresthuset i Næstved til et retslokale i Næstved.
 Indledningsvis skal jeg  

 bemærke, at politimesteren i Næstved efter aftale har oversendt henvendelsen  

 til mig til besvarelse, idet Vordingborg politi har forestået  

 efterforskningen  

 i sagen og dermed også har ansvaret for bevogtning af arrestanten, jf. herved  

 også skrivelse af 20. august 2003 fra Statsadvokaten for Fyn, Sydsjælland  

 m.v.
Ved retssagens begyndelse den  

 1. september kl. 10.00 blev arrestanten inden retsmødet ført fra Næstved  

 arrest til retslokalet i Axelhus ledsaget af to uniformerede betjente og  

 iført  

 håndjern.
På tilsvarende måde blev arrestanten ved starten af landsrettens  

 frokostpause  

 ført fra retslokalet til arresten.
Under denne transport råbte  

 en kvinde skældsord efter arrestanten.
Der var ikke andre optrin, idet der  

 dog  

 ved begge transporter var tale om en særdeles pågående presse, der søgte  

 kontakt  

 til arrestanten, og som tog billeder/filmede.
 Afstanden fra arresten til  

 retslokalet er ca.  

 150 meter  

 og ikke som tidligere nævnt af dele af pressen  

 300 meter.
Vordingborg politis  

 kriminalinspektør har  som det fremgår af vedlagte notits  meget  

 beklaget den  

 anvendte fremgangsmåde.
Denne beklagelse har kriminalinspektøren efter aftale  

 med mig allerede fremført i TV2-nyhederne tirsdag den 2. september 2003 kl.  

 9.00 og dagen efter i dele af dagspressen.
 Jeg er således enig i, den i  

 to tilfælde anvendte fremgangsmåde mandag den 1. september 2003, er meget  

 beklagelig.
Jeg finder i den forbindelse  

 anledning til at bemærke, at jeg i anden anledning indfandt mig i retslokalet  

 mandag den 1. september 2003 i frokostpausen.
Allerede på vej op ad trappen  

 til  

 retslokalet blev jeg opsøgt af den ældste af de to ledsagende  

 politiassistenter,  

 der gav udtryk for, at vi ikke havde gjort det godt nok, at der havde  

 været et  

 optrin og at fremgangsmåden skulle ændres.
Cirka et kvarter senere kom  

 kriminalinspektøren efter rekognisering af området omkring retsbygningen og  

 arresten tilstede i retslokalet.
Han gav udtryk for det samme og havde ændret  

 fremgangsmåden.
 Fra og med transporten fra  

 arresten til retslokalet mandag den 1. september efter frokosten og til og  

 med  

 domsforhandlingens begyndelse tirsdag den 16. september blev arrestanten  

 transporteret i bil, således at den eneste mulige kontakt var ved  

 ud/indstigninger.  

 Endvidere blev politiets opholdssted ved retslokalet inddraget til tiltaltes  

 opholdssted,  

 således at han kun skulle transporteres om morgenen inden retsmødernes start  

 og om eftermiddagen efter retsmødernes afslutning.
 Tirsdag den 2. september om  

 eftermiddagen foretog jeg selv visuel legalitetskontrol for at sikre mig, at  

 transporten skete på så lidet opsigtsvækkende og generende måde, som formålet  

 tillader.
Indtil onsdag den 3.  

 september skete transporten i håndjern.
Baggrunden herfor var en samlet  

 vurdering  

 af  

  

 at  

  

 tiltalte, der er turkmaner, var  

 varetægtsfængslet efter bl.a. retsplejelovens § 762, stk. 1, nr. 1,  

  

 at  

  

 han tidligere er dømt for vold mod  

 sin datter og nu tiltalt for drab på samme,  

  

 at  

  

 ( ).
 Fra og med onsdag den 3.  

 september 2003 blev det imidlertid vurderet, at der mellem arrestanten og de  

 to  

 faste ledsagende betjente var opnået et sådant kendskab og indbyrdes  

 forståelse,  

 at det ikke længere skønnedes nødvendigt at anvende håndjern.
 For god ordens skyld skal jeg  

 endelig tilføje, at transporten af den tiltalte før og efter domsafsigelsen  

 tirsdag den 16. september 2003 blev nøje detailplanlagt under behørig  

 hensyntagen  

 til retssagens mulige udfald.
 Tiltalte blev fundet skyldig  

 og idømt 14 års fængsel.
 Der var ved domsafsigelsen  

 meget stor pressedækning og ca. 50 borgere ventede ved den sædvanlige udgang.  

 Derfor blev domfældte  som planlagt  for at gøre det så lidet  

 opsigtsvækkende  

 og generende for ham som muligt ført ud af en anden udgang i retsbygningen  

 end  

 den normalt benyttede og kørt til en anden arrest end den sædvanlige.
Domfældte var efter min  

 beslutning ved udgangen fra retsbygningen og kørslen til den anden arrest  

 iført  

 håndjern.
Baggrunden herfor var det ovenfor nævnte om vold og at risikoen for  

 flugtforsøg eller anden modstand på netop dette tidspunkt syntes så  

 nærliggende, at det var nødvendigt at iføre domfældte håndjern.
Jeg skal afslutningsvis på ny  

 gentage beklagelsen over fremgangsmåden mandag den 1. september 2003, hvilket  

 jeg også gjorde over for den domfældtes advokat umiddelbart efter  

 domsafsigelsen tirsdag den 16. september 2003, og bemærke, at jeg også  

 generelt  

 har indskærpet, at transport af arrestanter og andre i politiets varetægt  

 skal  

 ske på en så skånsom måde for den pågældende, som forholdene tillader. Justitsministeriet anførte i  

 en udtalelse af 29. oktober 2003 at ministeriet var enig med politimesteren i  

 at den anvendte fremgangsmåde var meget beklagelig.
Ministeriet tilføjede:
Mere generelt kan det  

 oplyses, at Justitsministeriet [justitsministeren; min bemærkning] den 8.  

 oktober 2003 har fremsat forslag til lov om ændring af retsplejeloven og  

 forskellige  

 andre love (offentlighed i retsplejen). Der foreslås  i  

 overensstemmelse med  

 Retsplejerådets anbefaling  indført et forbud mod at fotografere  

 sigtede,  

 tiltalte eller vidner, der er på vej til eller fra et retsmøde i en  

 straffesag.  

 Formålet med reglen er at beskytte personer, der pålægges at møde op i retten  

 mod den unødige krænkelse, der vil være forbundet med i denne særligt  

 belastende  

 situation at blive fotograferet uden at have givet samtykke hertil. I brev af 12. november 2003  

 til Politimesteren i Vordingborg og Justitsministeriet skrev jeg herefter  

 følgende:
 På linje med det som  

 Politimesteren i Vordingborg og Justitsministeriet har anført, finder jeg den  

 anvendte fremgangsmåde meget beklagelig.
