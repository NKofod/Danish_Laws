Fremsat den 16. november 2005 af  

 socialministeren (Eva Kjer Hansen) Forslag til Lov  

 om ændring af lov om individuel boligstøtte (Nedsættelse  

 af aldersgrænsen fra 23 år til 18 år for, hvornår børn indgår i  

 boligstøtteberegningen som børn, mv.) § 1 I lov om individuel boligstøtte, jf. lovbekendtgørelse  

 nr. 75 af 19. januar 2005, som ændret ved § 108 i lov nr. 428 af 6. juni  

 2005, § 52 i lov nr. 430 af 6. juni 2005, § 58 i lov nr. 431 af 6.  

 juni 2005 og § 3 i lov nr. 574 af 24. juni 2005, foretages følgende  

 ændringer:
 1.  

  

 I  

  

 § 7, stk. 2,  

  

 og  

  

 § 41, stk. 2, 4. pkt.,  

  

 ændres »23 år« til:  

 »18 år«.
 2.  

  

 I  

  

 § 8, stk. 3,  

  

 ændres »ligningslovens  

 § 33 C« til: »§ 5 i lov om beskatning af søfolk«.
 3.  

  

 I  

  

 § 54, stk. 1, 2. pkt.,  

  

 indsættes efter  

 »beslutning i henhold til«: »lov om byfornyelse og udvikling af byer eller«.
§ 2 Stk. 1.  

  

 Loven træder i  

 kraft den 1. januar 2006.
 Stk. 2.  

  

 Nedsættelsen af  

 aldersgrænsen fra 23 til 18 år, jf. § 1, nr. 1, finder kun anvendelse  

 for  

 personer, der fylder 18 år den 1. januar 2006 og senere.
 Stk. 3.  

  

 For personer,  

 der er fyldt 18 år den 1. januar 2006, finder aldersgrænsen i den hidtil  

 gældende § 7, stk. 2, og § 41, stk. 2, 4. pkt., fortsat anvendelse.
Stk. 4.  

  

 For husstande  

 med hjemmeværende børn, der fylder 18 år den 1. januar 2006 og senere, ydes  

 der  

 i årene 2006, 2007 og 2008 et tillæg til den beregnede boligstøtte.
Tillægget  

 opgøres som en andel af forskellen mellem den beregnede boligstøtte efter den  

 hidtil gældende aldersgrænse, og den beregnede boligstøtte efter den i denne  

 lov fastsatte aldersgrænse.
Denne andel udgør 1)  

 	  

 75 pct. i 2006, 2)  

 	  

 50 pct. i 2007 og 3)  

 	  

 25 pct. 2008.
 Stk. 5.  

  

 Reglerne i  

 §§ 33, 34 og 42 a i lov om individuel boligstøtte finder anvendelse på  

 summen af den beregnede boligstøtte og tillægget til den beregnede  

 boligstøtte,  

 jf. stk. 4.
Bemærkninger til lovforslaget Almindelige bemærkninger Forslaget fremsættes som led i udmøntningen af aftalen mellem  

 regeringen og Dansk Folkeparti om finansloven for 2006. Grænsen for, hvornår  

 man regnes som barn, er i boligstøtteloven fastsat til det fyldte 23. år.  

 Forslaget indebærer, at denne grænse ændres til 18 år.
Beregningen af boligstøtte er på en række områder påvirket af,  

 om der er børn i husstanden.
Dette gælder fx i forbindelse med, hvor stor en  

 del af huslejen, der maksimalt kan opnås boligsikring til.
Er der ingen børn  

 i  

 en husstand bestående af ikke-pensionister, kan boligsikringen maksimalt  

 udgøre  

 15 pct. af den tilskudsberettigede husleje, mens denne grænse hæves, når der  

 er  

 børn i husstanden.
Blandt andre elementer, der afhænger af, om der er børn i  

 husstanden, kan nævnes, at grænsen for, hvornår boligstøtten påvirkes af  

 indkomstens størrelse, forhøjes, når der er to, tre eller fire børn i  

 husstanden.
Desuden forhøjes den husleje, der maksimalt ydes boligstøtte til,  

 med 5 pct. for hvert af de 4 første børn i husstanden.
 Med forslaget om, at børn ikke længere skal kunne indgå i  

 boligstøtteberegningen som børn fra det tidspunkt, de fylder 18 år,  

 harmoniseres boligstøttelovens regler med den almindelige myndighedsalder og  

 med størstedelen af lovgivningen i øvrigt.
 Det foreslås, at den nye aldersgrænse kun skal gælde for de  

 personer, der fylder 18 år den 1. januar 2006 og senere.
For at sikre en gradvis overgang til det nye regelsæt  

 indeholder forslaget endvidere en overgangsordning.
Overgangsordningen  

 indebærer, at forslaget kun får 25 pct. virkning i 2006, 50 pct. virkning i  

 2007 og 75 pct. virkning i 2008. Fra og med 2009 får forslaget 100 pct.  

 virkning.
 Endelig indeholder lovforslaget to ændringer af redaktionel  

 karakter.
Økonomiske virkninger af nedsat aldersgrænse Lovforslaget påvirker ikke boligstøtten til de børnefamilier,  

 der allerede har hjemmeboende unge på 18 år til 22 år.
I takt med at de  

 nuværende 18- til 22-årige flytter hjemmefra, og der rykker en ny generation  

 af  

 18- til 22-årige op, vil de offentlige udgifter til boligstøtte blive  

 reduceret.
Det er endvidere sådan, at ca. 80 pct. af de personer mellem 18  

 og 22 år, der i dag regnes som børn i boligstøttesammenhæng, er i  

 aldersgruppen  

 18-20 år.
Langt de fleste flytter således hjemmefra på et tidligere  

 tidspunkt,  

 uanset de gældende regler for boligstøtte.
Da forslaget ikke berører nuværende børnefamilier, der har  

 hjemmeboende unge over 18 år, men kun de fremtidige, er det forbundet med  

 usikkerhed at skønne over forslagets virkninger.
Tages der udgangspunkt i de  

 aktuelle modtagere, skønnes forslaget at berøre ca. 14.800  

 boligstøttemodtagere, som gennemsnitligt forventes at få reduceret  

 boligstøtten  

 med 494 kr. pr. måned (2006-pl).
 Den foreslåede indfasningsordning betyder imidlertid, at  

 reduktionen i boligstøtten for de berørte husstande først vil have fuld  

 virkning fra og med 2009. Således udgør reduktion kun 25 pct. i 2006, 50 pct.  

 i  

 2007 og 75 pct. i 2008.
Økonomiske og administrative konsekvenser for  

 det offentlige Lovforslaget skønnes at give det offentlige mindreudgifter til  

 individuel boligstøtte på 4,3 mio. kr. i 2006 stigende til 77 mio. kr. i  

 2009.  

 Fuldt indfaset skønnes mindreudgifterne i 2012 at udgøre 87 mio. kr. fordelt  

 med 41 mio. kr. hos kommunerne og 46 mio. kr. hos staten.
 Forslaget skal forhandles med de kommunale parter.
Skønnede  

 provenuvirkninger af ændret aldersgrænse for hjemmeboende børn.
Mio. kr.,  

 2006-pl.
 Mio. kr.
2006 2007 2008 2009 Offentlige i alt 4,3 23,5 49,5 77,0 Heraf kommunerne 2,0 11,0 23,3 36,0 Heraf staten 2,3 12,5 26,2 41,0 Økonomiske og administrative konsekvenser for  

 erhvervslivet Forslaget har ikke økonomiske eller administrative konsekvenser  

 for erhvervslivet.
Miljømæssige konsekvenser Forslaget har ikke konsekvenser for miljøet.
Forholdet til EU-retten Lovforslaget indeholder ingen EU-retlige aspekter.
Høring Lovforslaget sendes samtidig med fremsættelsen i høring hos:  

 KL, Amtsrådsforeningen, Børnesagens Fællesråd, Børnerådet, Landsforeningen  

 Ældre Sagen, Ældremobiliseringen, De Samvirkende Invalideorganisationer, Det  

 Centrale Handicapråd, Boligselskabernes Landsforening, Danmarks  

 Lejerforeninger, Lejernes Landsorganisation i Danmark, Ejendomsforeningen  

 Danmark og Jyske Grundejerforeninger.
Samlet  

 vurdering af lovforslagets konsekvenser Positive  

 konsekvenser/  

  

 mindreudgifter Negative  

 konsekvenser/  

  

 merudgifter Økonomiske konsekvenser for  

 det offentlige 4,3 mio. kr. i 2006, 23,5 mio. kr. i 2007, 49,5 mio. kr.  

 i 2008 og 77 mio. kr. i 2009.
Ingen Administrative konsekvenser  

 for det offentlige Ingen Ingen Økonomiske og administrative  

 konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Aldersgrænsen for, hvornår man er barn i forhold til beregning  

 af boligstøtte, ændres fra det fyldte 23. år til det fyldte 18. år.
Dette  

 medfører en harmonisering med den almindelige myndighedsalder, reglerne om  

 børnetilskud m.v.
I henhold til boligstøttelovens § 41, stk. 2, skal alle  

 husstandsmedlemmer skrive under på, at de hæfter solidarisk for eventuelle  

 tilbagebetalingskrav.
Dette gælder dog ikke børn.
Børn i husstanden skal  

 først  

 underskrive erklæringen senest 3 måneder efter, de er fyldt 23 år.
Som følge  

 af  

 den generelle nedsættelse af grænsen for, hvornår man er barn, fra det fyldte  

 23. år til det fyldte 18. år, ændres dette også i lovens § 41, stk. 2.
Til nr. 2 Forslaget er en redaktionel ændring som følge af, at reglen om  

 de såkaldte DIS-indkomster (lønindkomst for personer, der arbejder på et  

 skib,  

 der er registreret i Dansk Internationalt Skibsregister) i ligningslovens  

 § 33 C er blevet ophævet og overflyttet til § 5 i lov om beskatning  

 af søfolk.
Til nr. 3 Der er tale om en redaktionel ændring, idet henvisningen til  

 lov om byfornyelse og udvikling af byer ved en fejl ikke blev medtaget i  

 § 5 i lov nr. 1235 af 27. december 2003 (konsekvensændringer som følge  

 af  

 lov om byfornyelse og udvikling af byer).
Til § 2 Til stk. 1 Det foreslås, at loven træder i kraft den 1. januar 2006.
Til stk. 2-3 Det foreslås, at loven kun gælder for personer, der ikke er  

 fyldt 18 år den 1. januar 2006. De personer, der er fyldt 18 år den 1. januar  

 2006, vedbliver således med at være børn ved beregning af boligstøtte, frem  

 til  

 de fylder 23 år.
Til stk. 4-5 Der er tale om en indfasningsregel, der indebærer, at  

 husstande, som omfattes af loven, fra 2006 til 2008 får et tillæg til  

 boligstøtten.
Tillægget beregnes på følgende måde:
1)  

 	  

 Kommunen beregner  

 den boligstøtte, som husstanden ville have været berettiget til med den  

 hidtil  

 gældende aldersgrænse.
Ved denne beregning benyttes reglerne i  

 boligstøttelovens §§ 33, 34 og 42 a ikke.
2)  

 	  

 Kommunen beregner  

 boligstøtten efter den nye aldersgrænse.
Ved denne beregning benyttes  

 reglerne  

 i boligstøttelovens §§ 33, 34 og 42 a ikke.
 3)  

 	  

 Forskellen mellem  

 de to beløb opgøres.
 4)  

 	  

 Tillægget til  

 boligstøtten udgør:
 a)  

 	  

 75 pct. af  

 forskellen i 2006.
 b)  

 	  

 50 pct. af  

 forskellen i 2007.
 c)  

 	  

 25 pct. af  

 forskellen i 2008.
 Den samlede beregnede boligstøtte udgør herefter summen af  

 dette tillæg og den beregnede boligstøtte efter den nye aldersgrænse.
 Det følger af forslagets § 2, stk. 5, at boligstøttelovens  

 bestemmelse om, at der ikke kan udbetales boligstøtte, hvis det beregnede  

 beløb  

 er mindre end en vis størrelse, jf. boligstøttelovens §§ 33 og 34, skal  

 anvendes på den samlede boligstøtte, dvs. efter tillægget er lagt til.  

 Tilsvarende vil en eventuel reduktion af boligstøtten i medfør af  

 boligstøttelovens § 42 a (loft over kontanthjælpen) skulle foretages  

 efter  

 tillægget er lagt til.
 Fra og med 2009 ydes der ikke noget tillæg til boligstøtten.
Bilag 1 Lovforslaget sammenholdt med gældende lov Gældende formulering Lovforslaget § 1 I lov  

 om individuel boligstøtte, jf. lovbekendtgørelse nr. 75 af 19. januar 2005,  

 som ændret ved § 108 i lov nr. 428 af 6. juni 2005, § 52 i lov nr.  

 430 af 6. juni 2005, § 58 i lov nr. 431 af 6. juni 2005 og § 3 i  

 lov nr. 574 af 24. juni 2005, foretages følgende ændringer:
§ 7.  

  

 --- Stk. 2.  

  

 For at et barn skal  

 medregnes ved beregningen af boligstøtte, skal det være under 23 år og bo i  

 lejligheden.
§ 41.  

  

 --- Stk. 2.  

  

 Det er en betingelse for  

 udbetaling af boligstøtte, at samtlige husstandsmedlemmer, der bebor den  

 bolig, hvortil boligstøtte søges, har underskrevet en erklæring om, at de  

 hæfter solidarisk for tilbagebetalingskrav, jf. § 48 b.
Dette gælder  

 dog ikke børn, jf. § 7, stk. 2 og 3. Husstandsmedlemmer, der ikke  

 beboede boligen på ansøgningstidspunktet, skal underskrive en sådan  

 erklæring om solidarisk hæftelse senest 3 måneder efter indflytningen.
Børn i  

 husstanden skal underskrive en erklæring om solidarisk hæftelse senest 3  

 måneder efter, at de er fyldt 23 år.
 1.  

  

 I  

  

 § 7, stk. 2,  

  

 og  

  

 § 41, stk. 2, 4. pkt.,  

  

 ændres »23 år«  

 til: »18 år«.
§ 8.  

  

 --- Stk. 3.  

  

 Socialministeren  

 fastsætter regler for, hvorledes indkomster efter stk. 1, der ikke er  

 skattepligtige her i landet, og indkomster, som er omfattet af ligningslovens  

 § 33 C, skal indgå i husstandsindkomsten.
 2.  

  

 I  

  

 § 8, stk. 3,  

  

 ændres  

 »ligningslovens § 33 C« til: »§ 5 i lov om beskatning af søfolk«.
 § 54.  

  

 Efter bestemmelserne i  

 §§ 55 og 56 ydes efter ansøgning lån til betaling af beboerindskud i  

 byggeri omfattet af lov om almene boliger samt støttede private andelsboliger  

 m.v. bortset fra almene ungdomsboliger uden selvstændigt køkken og i  

 ejendomme, der tilhører almennyttige institutioner, såfremt der til disse  

 sidste ejendommes opførelse er bevilget statsstøtte i medfør af lov om  

 boligbyggeri  

 kapitel 12 eller tidligere boligbyggerilove, jf. senest lovbekendtgørelse nr.  

 483 af 16. august 1973 kapitel 6. Det er en betingelse, at lejligheden eller  

 enkeltværelset første gang er ibrugtaget den 1. april 1964 eller senere,  

 eller at boligtageren har måttet fraflytte hidtidig lejlighed som følge af en  

 sanering eller en beslutning i henhold til lov om byfornyelse eller lov om  

 byfornyelse og boligforbedring.
 3.  

  

 I  

  

 § 54, stk. 1, 2. pkt.,  

  

 indsættes efter »beslutning i henhold til«: »lov om byfornyelse og udvikling  

 af byer eller«.
