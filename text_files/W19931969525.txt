Strømførende kabel over  

 kontinentalsokkel -	Strømførende kabel over dansk kontinentalsokkel, -	spørgsmål om fast driftssted Der blev spurgt, om den permanente tilstedeværelse af kablet ville  

 bevirke, at selskabet fik fast driftssted i Danmark og dermed blev  

 skattepligtigt hertil.
 Der blev samtidig anmodet om en udtalelse fra Told- og Skattestyrelsen om,  

 hvorvidt den anførte aktivitet ville være momspligtig.
 Arbejdet i forbindelse med nedlægningen af kablet ville blive  

 varetaget af en underentreprenør.
 Selskabet ville på intet tidspunkt have aktiviteter eller  

 anlæg på det danske fastland, hverken under nedlægningen  

 eller senere i forbindelse med driften af det strømførende  

 kabel.
 Selskabet ville ikke selv have ansatte, idet det nødvendige arbejde  

 ville blive udført af forskellige servicevirksomheder.
For så vidt angår driften af kablet, ville selskabets eneste  

 forbindelse til Danmark være kablets placering på den danske  

 kontinentalsokkel.
Der ville ikke forefindes kontorer, ansatte eller  

 anlæg af nogen art i Danmark.
Ligningsrådet fandt, -	at idet selskabets aktivitet er transport af elektricitet, er  

 spørgsmålet, om transport i kabel over den danske  

 kontinentalsokkel udgør et fast driftssted; -	at spørgsmålet, om der foreligger begrænset  

 skattepligt efter fast driftssteds-bestemmelsen i selskabsskattelovens § 2,  

 stk. 1, a), må bedømmes på grundlag af dansk og  

 international skattepraksis om afgrænsningen af begrebet, herunder  

 fortolkningen i den nordiske dobbeltbeskatningsoverenskomst og  

 OECD-modeloverenskomsten med kommentarer; -	at art. 5 om fast driftssted i den nordiske overenskomst svarer til  

 OECD-modellen, både for så vidt angår definitionen i stk.  

 1, eksemplerne i stk. 2 og undtagelserne fra den generelle definition, som er  

 stk. 5 i den nordiske overenskomst, svarende til stk. 4 i modellen; -	at kommentarerne til modeloverenskomsten således kan  

 lægges til grund ved afgørelsen.
Af kommentarerne til art. 5,  

 stk. 1, punkt 2-7 og 10, kan udledes, at en fast installation af varig  

 karakter på et bestemt geografisk område kan udgøre et  

 fast driftssted, såfremt der udøves virksomhed enten af  

 driftsherre/personale eller ved hjælp af automatisk udstyr, hvor  

 personalets virksomhed er begrænset til at opstille, betjene,  

 kontrollere og vedligeholde sådant udstyr; -	at selskabet under forudsætning af, at der ikke udøves  

 virksomhed, som anført ovenfor, inden for den danske  

 kontinentalsokkel, ikke vil få fast driftssted og således ikke  

 vil være omfattet af den begrænsede skattepligt i henhold til  

 selskabsskatteloven.
 Told- og Skattestyrelsen oplyste, at drift af et kabel i de ydre  

 territoriale farvande uden for 4-sømils-grænsen ikke er  

 momspligtig.
