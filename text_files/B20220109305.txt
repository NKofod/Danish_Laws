Bekendtgørelse om ændring af bekendtgørelse om erhvervsuddannelsen til anlægsstruktør, bygningsstruktør og brolægger § 1 I bekendtgørelse nr. 632 af 16. maj 2022 om erhvervsuddannelsen til anlægsstruktør, bygningsstruktør og brolægger foretages følgende ændringer:
 1. Indledningen affattes således:
»I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 956 af 21. juni 2022, og § 4, stk. 1 og 2, og § 7, stk. 3, i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr. 537 af 2. maj 2022, og efter bestemmelse fra, samråd med og inddragelse af Det faglige Fællesudvalg for Struktør-, Brolægger- og Tagdækkerfaget, fastsættes efter bemyndigelse i henhold til § 1, nr. 12 og 13, i bekendtgørelse nr. 828 af 10. juni 2022 om delegation til Styrelsen for Undervisning og Kvalitet af adgangen til udstedelse af bekendtgørelser:« 2. I § 6, stk. 5, nr. 4, litra b, ændres »specialet bygningsstruktør« til: »specialet brolægger«.
 3. I § 6, stk. 5, nr. 4, litra c, ændres »specialet bygningsstruktør« til: »specialet anlægsstruktør«.
§ 2 Bekendtgørelsen træder i kraft den 1. august 2022.
