 Reglerne om skattegodtgørelse, som er indført ved lov nr.404 af 20.
august 1976, og som er ændret ved lov nr.264 af 27. maj 1981 og lov nr.244 af 9.juni 1982, har til hensigt delvis at modvirke den dobbeltbeskatning af selskabsindkomst, der fremkommer ved, at udbyttet ikke er fradragsberettiget hos selskabet, uanset at det indkomstbeskattes hos aktionæren.
Det opnås i princippet ved, at en del af den skat, som er afkrævet selskabet af dets indkomst, godtgøres aktionæren gennem nedsættelse af hans skattebetaling med godtgørelsesbeløbet.
Skattegodtgørelsen tilkommer udbyttemodtageren uden hensyn til, om det er skattepligtige eller skattefri indtægter i selskabet, der anvendes til udbytteudbetalingen, og den skal af udbyttemodtageren medregnes ved opgørelsen af dennes skattepligtige indkomst i det indkomstår, hvori udbyttet er skattepligtigt, jfr.
LL § 16 A, stk.
1. Skattegodtgørelsen godskrives udbyttemodtageren ved årsopgørelsen (modregnes i slutskatten), se Skd.cirk. nr.37 af 10.2.1977 om lempelse af dobbeltbeskatningen af udloddede selskabsindkomster.
 Udbytte, hvortil der er knyttet skattegodtgørelse  .
 Skattegodtgørelse er knyttet til:
1) Udbytte, der udloddes af de i SSL § 1, stk. 1, nr. 1 og 2, nævnte aktieselskaber og andre selskaber.
Godtgørelsen beregnes som 25% af udbyttet, der udloddes, jfr.
SSL § 17 A, stk. 1.
2) Udbytte, der udloddes af certifikatudstedende, udloddende investeringsforeninger, der er omfattet af SSL § 1, stk. 1, nr. 6.
Godtgørelsen beregnes som 25% af den del af de udloddede beløb, som hidrører fra modtagne aktieudbytter m.v., jfr.
SSL § 17 A, stk. 2.
Den procentdel af udlodningen fra de nævnte investeringsforeninger, som anses at hidrøre fra aktieudbytter m.v., beregnes således:
Herved bliver udlodningen i videst muligt omfang betragtet som hidrørende fra udbyttet, jfr.
Skd.63.354.
Den procentdel af udlodningen, som anses at hidrøre fra aktieudbytter m.v., kan højst andrage 100.
Den skattegodtgørelse, som det enkelte medlem er berettiget til, beregnes herefter ved at gange foranstående procentdel af det fra foreningen udloddede beløb med den i lovbestemmelsen anførte skattegodtgørelsesprocent på 25, idet den herefter fremkomne procent dog afrundes til et helt tal, således at brøkdele under 1/2 bortkastes, medens brøkdele på 1/2 og derover oprundes.
Foranstående retningslinier er indeholdt i en af ligningsrådet fastsat anvisning om skattegodtgørelse til medlemmer af certifikatudstedende, udloddende investeringsforeninger, der er omfattet af SSL § 1, stk. 1, nr. 6, jfr.
SD.
Medd. for 1985.
3) Udbytte, der tilskrives kontiene hos medlemmer af kontoførende investeringsforeninger omfattet af lovbekendtgørelse nr.130 af 6/4 1967 om beskatning af medlemmer af investeringsforeninger, som ændret ved lov nr.296 af 10. juni 1981.
Godtgørelsen beregnes som 25% af den del af det tilskrevne beløb, som hidrører fra andel i aktieudbytte m.v.
Udbytte fra selskaber, foreninger m.v., der ikke falder ind under 1., 2. eller 3, berettiger ikke til skattegodtgørelse.
Udbytte fra selskaber, der er undtaget fra skattepligt i henhold til SSL § 3, stk. 1, berettiger ikke til skattegodtgørelse, Skd.44.41.
Dette gælder f.eks. udbytte fra A/S Finansieringsinstituttet for Industri og Håndværk.
Udbytter, hvortil der er knyttet skattegodtgørelse, er ikke alene det ved en generalforsamling deklarerede udbytte, men omfatter tillige:
Maskeret udbytte - skattegodtgørelsen skal i dette tilfælde medregnes i udbyttemodtagerens skattepligtige indkomst for det indkomstår, for hvilket ligningsmyndighederne har statueret, at et sådant udbytte foreligger.
Udlodninger, som hidrører fra nedsættelse af aktiekapital uden for likvidationstilfælde, samt salgssummer for aktier, der afhændes til det selskab, som har udstedt dem, medmindre der er givet dispensation efter bestemmelsen i LL § 16 A, stk.2, eller § 16 B, stk.6. Vedr. aktiesalg til holdingselskaber henvises til skd.cirk.
 af 13.maj 1985, pkt.6.
Likvidationsprovenu i det år, der ligger forud for selskabets endelige opløsning, medmindre der opnås dispensation efter bestemmelsen i LOSI § 17, stk.3.
 Udbyttemodtagere, der er omfattet af godtgørelsesordningen  .
Som udgangspunkt er det kun udbyttemodtagere, der er fuldt skattepligtige her til landet af det modtagne udbytte, der kan opnå skattegodtgørelse, jfr.
SSL § 17 A, stk. 1.
Hvis udbyttemodtageren er en af de i SSL § 1, stk. 1, nr.3 a eller 4, nævnte foreninger, indrømmes ikke skattegodtgørelse, Skd.50.185.
Udbyttemodtagere, der er omfattet af SSL 1, stk. 1, nr. 6, hvilket bl.a. normalt vil være tilfældet for certifikatudstededende, udloddende investeringsforeninger, indrømmes ikke skattegodtgørelse, med mindre udbyttet betragtes som en erhvervsmæssig indtægt.
Investeringsforeninger, der er skattepligtige efter SSL 1, stk. 1, nr. 5 a, som certifikatudstedende, akkumulerende investeringsforeninger, har ret til skattegodtgørelse, da de er skattepligtige af det modtagne udbytte.
Det samme gælder for de certifikatudstedende, udloddende investeringsforeninger, der er omfattet af SSL § 1, stk. 1, nr. 2.
Udbyttemodtagere, herunder selskaber, foreninger m.v., der alene er begrænset skattepligtige her til landet af det modtagne udbytte, kan ikke opnå skattegodtgørelse, da skattepligten er begrænset til den tilbageholdte udbytteskat på 30%. Undtagelse herfra gælder dog i tilfælde, hvor udbyttemodtageren er berettiget til skattegodtgørelse i henhold til en med en fremmed stat, Færøerne eller Grønland indgået dobbeltbeskatningsoverenskomst.
Vedrørende beskatning af eventuel skattegodtgørelse til udbyttemodtagere, der ikke er fuldt skattepligtige her til landet af det modtagne udbytte, henvises til SSL § 2, stk. 1, litra d - der er omtalt under SA 2.4 - og KL § 2, stk. 1, litra g.
