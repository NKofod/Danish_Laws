 I medfør af § 33, stk. 1, i lov om statens fremskaffelse af jord og udlån  

 til jordbrugsmæssige formål m.m., jfr. lovbekendtgørelse nr. 61 af 14.  

 februar 1983, fastsættes:
Det samlede udvalg § 1.  Jordlovsudvalgets formand fastsætter tid, sted  

 og dagsorden for udvalgets møder og indkalder medlemmerne hertil med mindst 5  

 dages varsel.
Formanden kan indkalde medlemmerne med kortere varsel, dersom  

 sager af hastende karakter nødvendiggør det.
 Stk. 2.  Ethvert medlem af udvalget kan begære sager,  

 der ved lovgivningen er henlagt til udvalget, indbragt for udvalget eller for  

 det i § 2 omhandlede forretningsudvalg.
Stk. 3.  Jordlovsudvalgets møder ledes af formanden.  

 Udvalget behandler de på dagsordenen optagne sager på grundlag af motiverede  

 indstillinger fra udvalgets sekretariat.
Udvalgets beslutninger træffes ved  

 afstemning efter stemmeflerhed efter forudgående mundtlig forhandling.
Ved  

 stemmelighed er formandens og under dennes forfald næstformandens stemme  

 afgørende.
Udvalget er beslutningsdygtigt, når mindst halvdelen af  

 medlemmerne er til stede.
Over de af udvalget trufne beslutninger m.v.  

 optages et referat, som underskrives af formanden.
 Stk. 4.  Udvalget kan lade foretage besigtigelser.  

 Udvalgets besigtigelser foretages i almindelighed ved indtil 3 medlemmer.
Forretningsudvalget § 2.  Jordlovsudvalget nedsætter et stående udvalg,  

 forretningsudvalget, bestående af de af landbrugsministeren udpegede  

 udvalgsmedlemmer, udvalgets næstformand samt yderligere 3 medlemmer, udpeget  

 af udvalget.
 Stk. 2.  Forretningsudvalget træffer beslutning på  

 jordlovsudvalgets vegne, i det omfang formanden bestemmer det.
 Stk. 3.  For forretningsudvalget finder bestemmelserne i  

 § 1 tilsvarende anvendelse.
Jordlovsudvalgets formand § 3.  Jordlovsudvalgets formand træffer på udvalgets  

 vegne beslutning i sager, der efter hans skøn ikke kræver udvalgsbehandling,  

 jfr. dog § 1, stk. 2.
 Stk. 2.  Under formandens forfald varetager  

 næstformanden de beføjelser, der ved bekendtgørelsen er henlagt til  

 formanden.
Jordlovsudvalgets sekretariat § 4.  Direktøren for Jordbrugsdirektoratet fastsætter  

 efter forhandling med formanden, på hvilken måde jordlovsudvalgets  

 sekretariatsopgaver skal varetages af Jordbrugsdirektoratet.
Ikrafttræden § 5.  Bekendtgørelsen træder i kraft den 1. april  

 1983.
