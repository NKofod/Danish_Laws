 Bekendtgørelse om ændring af bekendtgørelse om eksamenskørsel, optog mv.
§ 1 I bekendtgørelse nr. 494 af 27. maj 2016 om eksamenskørsel, optog mv., som ændret ved bekendtgørelse nr. 723 af 6. juni 2017, foretages følgende ændringer:
 1. Indledningen affattes således:
»I medfør af § 83, § 118, stk. 9, § 134 a, stk. 2, og § 134 b, stk. 2, i færdselsloven, jf. lovbekendtgørelse nr. 38 af 5. januar 2017, som ændret ved lov nr. 1557 af 19. december 2017, fastsættes efter bemyndigelse i henhold til § 7, stk. 1, i bekendtgørelse nr. 453 af 11. maj 2017 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:« 2. § 3, stk. 1, affattes således:
»Tilladelse til kørsel omfattet af § 2 meddeles af politidirektøren i Midt- og Vestjyllands Politi.« 3. I § 3 indsættes efter stk. 1 som nyt stykke:
»Stk. 2. Politiet kan bestemme, at der kun meddeles én tilladelse, der omfatter flere kredse.« Stk. 2 og 3 bliver herefter stk. 3 og 4.
 4. I § 4, stk. 2, nr. 1 og 2, og § 7, stk. 1, nr. 1 og 2, ændres »senest« til: »inden for«.
§ 2 Stk. 1. Bekendtgørelsen træder i kraft den 1. september 2018.
 Stk. 2. Tilladelse til kørsel omfattet af § 2 i bekendtgørelsen kan fortsat behandles af politidirektøren i Københavns Vestegns Politi indtil den 1. maj 2019, hvis kørslen skal finde sted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds.
