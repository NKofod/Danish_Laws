Fremsat den 1. november 2005 af  

 Kristen Touborg (SF), Anne Baastrup (SF),  

 Pernille Vigsø Bagge (SF) og Ole Sohn (SF) Forslag til folketingsbeslutning om en prioriteret  

 regionalpolitisk beskæftigelsesindsats Folketinget opfordrer regeringen til at fremlægge en plan for en  

 prioriteret regionalpolitisk indsats senest den 1. marts 2006 til gavn for  

 beskæftigelsen i områder med stor arbejdsløshed med henblik på at skabe  

 tryghed  

 på et arbejdsmarked under forandring.
Der findes enkelte geografiske områder  

 i  

 Danmark, som i gennem mange år systematisk har haft langt højere  

 arbejdsløshed  

 end resten af landet, fordi statens indsats for at hjælpe disse områder er  

 helt  

 utilstrækkelig.
Indsatsen skal derfor bl.a. omfatte a)  

 	  

 en satsning på  

 fremtidens erhverv, herunder ikke mindst inden for vedvarende energi, b)  

 	  

 tiltag til at skabe  

 flere arbejdspladser i det lokale landbrug og forædlingsindustrien, c)  

 	  

 tiltag til at gøre de  

 pågældende områder til grønne foregangsområder med hensyn til kloak- og  

 vandledninger, forurenet jord, energibesparelser m.v., d)  

 	  

 styrkelse af  

 uddannelsesindsatsen i disse områder, ikke mindst for de mange arbejdsløse, e)  

 	  

 udvikling af nye  

 modeller for at sikre udflytning af statslige arbejdspladser til områderne,  

 bl.a.  

 gennem etablering af satellitter i form af lokale kontorhuse, f)  

 	  

 sikring af, at nye  

 arbejdspladser, der modtager statstilskud, i stort omfang placeres i  

 områderne,  

 og g)  

 	  

 tiltag, der generelt  

 styrker erhvervsmulighederne i områderne således, at arbejdsløsheden i disse  

 områder senest i 2010 kan forventes nedbragt til højst landsgennemsnittet.
Bemærkninger til forslaget Arbejdsløshedsområder og arbejdskraftreserve Regeringen er i fuld gang med at forsøge at skabe et billede af,  

 at der mangler arbejdskraft, selv om der er over 150.000 arbejdsløse og et  

 stort antal på aktivering.
Formålet er helt åbenlyst at bane vej for endnu  

 flere stramninger over for de arbejdsløse af den slags, der ikke virker, og  

 som  

 skaber endnu mere ulighed.
Der er dog den kerne af sandhed i regeringens billede, nemlig at  

 arbejdsløsheden er faldet fra toppunktet i december 2003, og at der er mangel  

 på visse typer af arbejdskraft, primært bygningshåndværkere.
Det kræver dog  

 først og fremmest uddannelse at løse det problem.
Men der er en arbejdskraftreserve i Danmark, som langtfra  

 udnyttes.
Det drejer sig om det ekstra arbejdsløse, der findes i visse  

 områder  

 af Danmark.
SF har gang på gang talt for en konkret prioriteret indsats i  

 disse  

 områder.
Den har regeringen undladt.
Det er de samme områder, som SF altid  

 har  

 peget på:
 Ser man på de 31 kommuner, der har en høj arbejdsløshed   

 defineret som 1,5 procentpoint eller mere over landsgennemsnittet −  

 tegner der sig et klart mønster:
  

 	  

 12 findes i  

 Nordjyllands Amt, især nord for Limfjorden,   

 	  

 4 findes på Lolland,  

 og   

 	  

 7 findes på Fyn og  

 Langeland,   

 	  

 hvortil kommer  

 Bornholm.
 Herudover kommer syv andre kommuner rundtomkring i landet,  

 hvorom man kan sige, at høj arbejdsløshed i en kommune er af noget mindre  

 betydning, når arbejdsløsheden er lavere i nabokommunerne.
 De ovennævnte pinde omfatter områder, der tilsammen har 8.000-9.000  

 flere arbejdsløse end det, der ville svare til landsgennemsnittet.
Protektionisme løser ikke problemet  det er nye  

 arbejdspladser, der er brug for Forsøg på at bevare arbejdspladser gennem protektionisme har  

 gang på gang vist sig at være en håbløs strategi.
Enorme offentlige summer  

 bruges på at fastholde arbejdspladser, som alligevel er dømt til at forsvinde  

 efter få år.
 Det var f.eks. det, som man gjorde med værftsstøtten, hvor  

 prisen for en bevaret arbejdsplads i visse år oversteg en årsløn! Det samme  

 vil  

 ske, hvis man forsøger at trække afviklingen af EUs sukkerordning i  

 langdrag.
 Det er langt mere fornuftigt at bruge disse penge på noget, der  

 er fremtid i  og vel og mærke til gavn for de dårligst uddannede og de  

 områder, der rammes hårdt.
Det gælder generelt, at svaret på udkantsområdernes problemer  

 ikke  

 er  

 protektionisme  

 og stop for udflytning af arbejdspladser.
Der er i høj grad også brug for  

 job,  

 beskæftigelse og større indkomster i Østeuropa og endnu mere i  

 udviklingslandene.  

 Det rigtige er at satse på at sikre grundlæggende faglige rettigheder i  

 Østeuropa og udviklingslandene, hvilket vil være til gavn for arbejderne i så  

 vel  

 Danmark som udflytterlandene.
Desværre har regeringen sammen med Dansk  

 Folkeparti  

 valgt at gå den stik modsatte vej ved bl.a. at skære i støtten til  

 Ulandssekretariatet.
Hertil kommer, at alle analyser viser, at globaliseringen skaber  

 mindst ligeså mange nye job i Danmark, som vi taber til udlandet.  

 Globaliseringen gør Danmark rigere.
Problemet er, at det ikke er de samme  

 mennesker i Danmark, som taber og vinder: Tendensen er klart, at de med kort  

 uddannelse taber.
Det betyder, at de, der tjener på globaliseringen −  

 de  

 bedre uddannede og samfundet i det hele taget − har en særlig pligt til  

 at hjælpe med at skabe nye job til de ufaglærte og andre grupper samt i de  

 udkantområder, der er truet.
Regeringen gør slet ikke nok Regeringen identificerer de samme områder som ovenfor  og et  

 par stykker til − i »Den regionale Vækststrategi« fra april 2003. Men  

 regeringen lægger langt fra op til den kraftige og systematiske indsats, der  

 er  

 brug for.
I stedet for betoner regeringen, at de regionale forskelle i  

 Danmark er små, og at kommuner og regioner selv skal være udfarende med  

 hensyn  

 til at løse deres problemer.
Som en logisk konsekvens af denne  

 ansvarsforflygtigelse er de virkemidler, regeringen har foreslået, helt  

 utilstrækkelige.
Karakteristisk nok var regeringens store slagnummer forhøjet  

 befordringsfradrag i visse udkantsområder − et plaster på såret for  

 dem,  

 der tvinges til at pendle! Regeringens manglende handlekraft over for problemerne afspejler  

 sig også i det forlig, den har indgået med Dansk Folkeparti, om placering af  

 statslige arbejdspladser efter strukturreformen.
De hårdest ramte områder får  

 nogle skattecentre og et enkelt callcenter i Nordjylland.
Her var ellers en  

 oplagt mulighed for at tilgodese de dele af landet, der har høj  

 arbejdsløshed.
 Måske er forklaringen den rapport om byernes erhvervsudvikling,  

 som Økonomi- og Erhvervsministeriet har valgt ikke at udgive, men som er  

 omtalt  

 i Jyllandsposten den 22. oktober 2004. Her er tankegangen, at man skal satse  

 på  

 de store byer, idet man bl.a. konstaterer, at det ikke er lykkedes at sikre  

 en  

 udvikling af udkantsområderne.
Det er en tankegang, som er helt uegnet til at bryde den onde  

 cirkel i udkantsområderne.
Når den hidtidige indsats ikke har virket, er den  

 oplagte forklaring, at man har gjort for lidt, at man i for høj grad har  

 holdt  

 fast i fortidens arbejdspladser gennem protektionisme m.v., og at man har  

 været  

 for halvhjertet og har taget f.eks. statslige arbejdspladser med den ene  

 hånd,  

 samtidig med at man har givet med den anden.
 Det er på tide med en fremtidsorienteret og helhjertet indsats  

 for udkantsområderne.
SFs forslag SF foreslår derfor en indsats under følgende hovedoverskrifter:
A.
Fremtidens  

 industrier Generelt kniber det med videnstunge virksomheder i  

 udkantsområderne.
Det hænger bl.a. sammen med, at der er få akademikere i  

 disse  

 områder, og nogle steder kniber det også med iværksætterkulturen.
En indsats  

 med iværksættercentre, særlig høj støtte til isbryderordninger m.v., hvor  

 akademikere ansættes i virksomhederne, og eksportprogrammer er særlig vigtig  

 for udkantsområderne.
Staten bør åbne for og give særlig støtte til denne  

 indsats, som kan virke ganske jobskabende.
Det vurderes f.eks., at en  

 akademiker ansat i en virksomhed kan trække to-tre andre job med sig, fordi  

 virksomheden  

 bliver mere innovativ og konkurrencedygtig, og at et eksportprogram kan skabe  

 et nyt, fast job for ca. 80.000 kr.
Man kan også give udkantsområderne en generel fordel ved at give  

 dem en særlig god it-infrastruktur med bredbåndsnet etc. og samtidig bredt  

 uddanne arbejdskraft og borgere til at bruge de nye muligheder.
Et sådant  

 pilotprojekt  

 har været foreslået på Langeland, hvor det skønnes at ville koste ca. 5 mio.  

 kr. pr. år.
Det vil både give området en fordel med hensyn til at tiltrække  

 mere avancerede virksomheder og give bedre mulighed for hjemmearbejdspladser  

 eller lokalafdelinger af virksomheder baseret på it-kommunikation.
 Herudover kan der peges på særlige erhverv.
Turisme  

 er en  

 mulighed, som er meget udviklet i Bornholms tilfælde og til dels på Fyn, og  

 hvor der er et potentiale i Nordjylland og på Lolland.
Støtte til fælles  

 markedsføring  

 for hvert af områderne vil kunne få stor betydning.
Generelt har  

 de grønne  

 erhverv  

 en stor fremtid for sig.
Hvis der skal dæmmes op for drivhuseffekten,  

 er Kyotoaftalen f.eks. bare et spædt, første skridt.
Derfor er der store  

 muligheder inden for energibesparelser, vedvarende energi m.v.
Regeringen har  

 på det seneste pralet af planerne for udbygning af vindmøller i Danmark, men  

 realiteten er, at regeringen stoppede udbygningen af havvindmølleparker og  

 udskiftningen af gamle møller, da den trådte til.
Det har hele vejen igennem  

 været SF m.fl., der har presset på for at få flere og bedre vindmøller, og  

 det  

 har betydet, at Danmark i dag har ca. 20.000 vindmøller.
Mønsteret gentog sig  

 i  

 foråret 2004, hvor udbygningen kun kom i gang igen, fordi SF sammen med  

 Socialdemokraterne insisterede på det i forhandlingerne om et energiforlig.  

 Regeringen skulle have vredet armen rundt for hver eneste vindmølle i  

 udbygningen! SF foreslår derfor, at der træffes beslutning om fire nye  

 havvindmølleparker  

 i stedet for kun  

 de to, der blev resultatet af armvridningen.
Der er egnede lokaliteter ved  

 Læsø, Omø Stålgrunde eller Nysted ved Lolland samt Krigers Flak ved Møn.
Alle  

 disse ligger i eller tæt på de områder, der har høj arbejdsløshed.
De to  

 vedtagne parker kommer til at ligge ved Horns Rev og en af de fire nævnte  

 lokaliteter.
SF foreslår også, at der udpeges tre kommuner  f.eks. en i  

 Nordjylland, en på Lolland og Bornholms Regionskommune − som »  

 lavenergiområder«  

 som en pendant til  

 Samsøs og Ærøs bestræbelser på at blive VE-øer.
På Samsø har projektet  

 bidraget  

 til at få arbejdsløsheden ned tæt på landsgennemsnittet! Lavenergikommunerne  

 får særlige tilskud til energibesparelser og sparekampagner.
Det ville give  

 lokale virksomheder et forspring, som de vil kunne udnytte, når vi i resten  

 af  

 Danmark  og verden  om få år skal til at spare meget mere på  

 energien, end vi  

 gør i dag.
Herudover bør der etableres  

 flere forsøgsanlæg for vedvarende energi, f.eks. større  

 solvarmeanlæg, solceller, geotermi, biogasanlæg med gylleseparering,  

 bioforgasningsanlæg etc.
Disse bør i stor udstrækning placeres i  

 udkantsområder, og lokale virksomhederne skal inddrages.
 Det vil f.eks. være oplagt at udvide Grønt Center på Lolland med  

 aktiviteter inden for vedvarende energi.
Erfaringerne med  

 den  

 grønne jobpulje  

 var meget positive.
Et job kunne skabes for i gennemsnit  

 75.000 kr.
Det var måske ikke alle ideer, der var lige gode, men mange var.  

 Regeringen lukkede som bekendt puljen, da den trådte til.
Man kunne åbne den  

 igen i forhold til udkantsområderne. 25 mio. kr. til dette formål vil være et  

 passende beløb.
Det forventes, at der med disse tiltag kan skabes ca. 3.500  

 ekstra job i fremtidens industrier frem til 2010.
B.
Et mere  

 forædlingsorienteret landbrug Reformen af EUs landbrugspolitik giver mulighed for at yde  

 forskellige former for støtte til landdistrikter m.v.
SF mener, at der bør  

 afsættes flest muligt penge til denne form for støtte frem for til passiv  

 »kontanthjælp«  

 til bønderne.
Udkantsområder skal tilgodeses med en forholdsvis stor andel.  

 Der  

 skal satses bredt på alle slags lokale arbejdspladser, men en del af  

 satsningen  

 skal gå til landbrugsrelateret produktion.
Der bør især ydes hjælp til arbejdsintensive former for landbrug  

  f.eks. frugtavl, som bl.a.
Langeland har gode betingelser for.
Det bør  

 dog  

 kun gælde typer af frugt, som passer til det danske klima − vi bør ikke  

 konkurrere med udviklingslande om at producere frugt, der bedst dyrkes i  

 deres  

 klima.
Generelt er økologisk landbrug mere arbejdsintensivt end  

 konventionelt,  

 kemibaseret landbrug.
Der bør også gives støtte til etablering af en lokal  

 forædlingsindustri  ikke mindst på Bornholm − også for at øge  

 konkurrencen  

 for Arla, Danish Crown og andelsbevægelsen i det hele taget, der jo ikke kan  

 siges at tage regionalpolitiske hensyn, når de placerer deres  

 gigantvirksomheder.
Gennem lokal information og hjælp kan der etableres  

 virksomheder  

 med kvalitetsprodukter, måske med egnspræg, f.eks. økologiske produkter,  

 specialoste, kødprodukter, der er tættere på parmaskinke end dansk landbrugs  

 dåseskinke, rigtig is og god øl.
 Der kan etableres mulighed for fælles markedsføring af en række  

 af disse produkter, f.eks. under sloganet »Lokal kvalitet«.
 Der skal forskes i, hvordan man skaber flere job pr. hektar  

 dyrket areal gennem økologi, kvalitetsprodukter, valg af afgrøde og  

 forædling.  

 Et statsligt forsøgscenter med denne type jordbrugsforskning kunne  

 eksempelvis  

 placeres på Lolland.
 Det vurderes, at der kan skabes ca. 500 job på denne måde.
C.
Grønne  

 foregangsområder Overalt i landet er der stort behov for miljømæssige  

 investeringer i form af oprensning af forurenet jord, tætning m.v. af  

 vandledninger og kloakker samt energiforbedringer af boliger og andre  

 bygninger.  

 Indsatsen på disse områder foregår meget langsomt; der vil gå adskillige  

 årtier  

 før problemerne er løst.
For at sætte mere fart på foreslår SF, at staten tilbyder en  

 medfinansiering på 30 pct. af projekter til i alt 200 mio. kr. årligt (dvs.  

 en  

 statslig udgift på 60 mio. kr.). I det omfang restfinansieringen er kommunal,  

 skal kommunerne have mulighed for at låne resten af pengene.
Ydelsen på disse  

 lån vil typisk blive betalt af sparet energi, forbrugsafgifter og lign.
Der skal fastsættes klausuler om lokal beskæftigelse på en måde,  

 der er forenelig med EUs lovgivning.
Forslaget vil direkte skabe ca.  

 400 job.
På lidt længere sigt vil det desuden give bedre muligheder for,  

 at der lokalt udvikles metoder, teknikker og komponenter, der kan bruges  

 andre  

 steder i landet.
Dette bidrager til udviklingen af »fremtidens industrier« i  

 de  

 udsatte områder.
D.  

 Uddannelsesinstitutioner Uddannelse af arbejdsløse er et vigtigt punkt.
Regeringens  

 politik har været at nedprioritere uddannelse af arbejdsløse til fordel for  

 jobtræning og lign.
Den strategi rammer udkantsområderne hårdt, fordi de  

 netop  

 mangler job.  

 I Hjørring er edb-skolen f.eks. lukket, ikke fordi der  

 mangler arbejdsløse, der gerne ville lære mere om edb, men fordi der ingen  

 job  

 er til dem.
Og så betyder lukningen i sig selv 20 ekstra arbejdsløse.
Der er  

 brug for flere penge til uddannelse i de udsatte områder, og de skal bruges  

 på  

 lokale uddannelsesinstitutioner.
Tilsvarende er der brug for uddannelse af  

 kontanthjælpsmodtagere.
Disse bliver sværere og sværere at finansiere for  

 kommunerne generelt, og særligt svært for kommunerne i udkantsområderne, der  

 typisk har mange kontanthjælpsmodtagere.
 Regeringen har bidraget til problemerne ved at hæve  

 brugerbetalingen på arbejdsmarkedsuddannelserne, selv om det egentligt er i  

 strid med dens eget skattestop.
En styrkelse af Syddansk og Aalborg Universiteter samt puljen  

 til forlagt videregående undervisning på Bornholm vil også have betydning for  

 et par af udkantområderne, idet de klart ligger i pendlingsafstand.
Blandt de  

 muligheder, der kunne overvejes, er at etablere et medicinsk fakultet på  

 Aalborg  

 Universitet, hvor der i forvejen er en medico-teknisk uddannelse, og at lade  

 universitet  

 etablere en afdeling i Thisted.
Det er et eksempel på, at man kan etablere  

 merit-  

 og satellituddannelser i udkantsområder  derved undgår man måske også,  

 at alle  

 studerende flytter.
 Bornholms Akademi skal som en variant heraf have midler og  

 mulighed for at etablere forlagt undervisning og udbyde fjernundervisning,  

 også  

 i de tilfælde, hvor både uddannelsen og moderinstitutionen har sit udspring i  

 et andet europæisk land.
Mulighederne for at udflytte visse uddannelser f.eks. inden for  

 miljø, teknisk og landbrug til udkantsområderne bør undersøges.
Forslaget vil  

 betyde 600 ekstra uddannelsespladser stigende til 1.300 pladser i 2010  

 (opgjort  

 som helårspladser) − mange af dem målrettet til arbejdsløse.
Det vil  

 kræve ansættelse af lærere og andet personale  ca. 100 job  og  

 det skønnes  

 herudover meget forsigtigt at kunne skabe 150 job.
Men bedre uddannelse vil  

 også være en forudsætning for at gennemføre de øvrige forslag i pakken.
E.  

 Statslige arbejdspladser Mange statslige arbejdspladser som f.eks. arbejdsformidlingen,  

 politi og Told og Skat er fordelt ud over landet.
Her har der været og er  

 fortsat planer om en samling på færre adresser.
Det kan der være argumenter  

 for  

  selvom det modsatte også kan være tilfældet  men erfaringen  

 viser, at når  

 der bliver færre enheder, bliver de meget sjældent placeret i  

 udkantsområderne.  

 Der tages simpelthen ikke regionalpolitiske hensyn.
 SF ønsker, at der ved enhver omflytning af lokale statslige  

 arbejdspladser skal tages hensyn til de udsatte områder eller laves en klar  

 begrundelse for, hvorfor man ikke gør det.
København har flest statsjob.
I 1970erne diskuterede man meget  

 udflytning af statsvirksomheder og -institutioner.
Et par styrelser flyttede  

 til Jylland; så gik det i sig selv.
Modstanden var stor blandt de ansatte.  

 Det  

 var ikke rart at skulle vælge mellem en påtvungen flytning eller at opgive  

 sit  

 job.
Og en voldsom personaleudskiftning kan skabe problemer.
I Irland har man  

 netop besluttet en storstilet udflytning af statslige arbejdspladser   

 ca.  

 10.000. Det er næppe muligt at få gennemført det samme i Danmark, selv om en  

 undersøgelse fra COWI viser, at der endda er penge at spare på udflytning,  

 fordi huslejerne i København er meget høje.
Eksempelvis kunne store dele af  

 Landbohøjskolen flyttes til Foulum.
Men med den nye informationsteknologi er der basis for en helt  

 ny form for udflytning: etablering af satellitter.
Find eller byg  

 kontorbygninger i f.eks.
Nakskov, Hjørring, Rønne og Rudkøbing.
Forsyn dem  

 med  

 pcer, interne netværk og edb-forbindelser til København.
Gennemgå en  

 række  

 statslige styrelser og direktorater, og find job, der kan flyttes.
Det kan  

 f.eks.  

 være sagsbehandling.
Man kunne f.eks. finde 40 stillinger i 10 forskellige  

 styrelser, i alt fire gange 100 job.
De nuværende jobindehavere kunne vælge  

 at  

 flytte eller få tilbudt anden tilsvarende beskæftigelse.
Nogle skulle gerne  

 flytte med for at sætte det nye sted i gang.
Satellitten skulle også have de servicefunktioner, der hører til  

 en kontorarbejdsplads: kantine, postfunktion, vicevært etc.
Det vil måske  

 betyde  

 20-30 job oveni for hvert af de fire kontorhuse.
Det ville give et godt løft  

 i  

 beskæftigelsen og mulighed for at udvide med flere job efterhånden.
 Nogle af jobbene vil være job til købedygtige akademikere.  

 Dermed kan satellitideen også være med til at bryde den onde cirkel, der  

 f.eks.  

 er på Lolland, hvor få akademikerjob medfører få akademikere, hvilket  

 medfører  

 få virksomheder af den type, der beskæftiger akademikere  og samtidig  

 faglærte  

 og ufaglærte arbejdere.
Selve etableringen af satellitterne vil koste penge.
Til gengæld  

 opnås en årlig besparelse, fordi jordprisen og dermed huslejen vil være  

 mindre  

 i udkantsområderne.
Satellitmodellen vil skabe 4 x 125 job i 2010, dvs. i alt  

 500 job.
Som nævnt ovenfor har regeringen slet ikke taget hensyn til den  

 regionale arbejdsløshedssituation ved placeringen af statslige arbejdspladser  

 i  

 forbindelse med strukturreformen.
Ved konsekvent at tage disse hensyn vil der  

 kunne sikres ca. 500 ekstra job i de hårdt ramte områder.
F.eks. kunne alle  

 callcentre på skatteområdet placeres her.
F.  

 Arbejdspladser med statslige tilskud En række arbejdspladser oprettes med statslige tilskud fra en  

 pulje.
Det gælder f.eks. hospicer, hvor der er afsat penge på finansloven for  

 i  

 år.
Ved fordeling af disse penge bør der i et vist omfang tages  

 regionalpolitiske hensyn.
F.eks. bør man overveje, om ikke et hospice i  

 Rudkøbing ikke ville være en god ide  især fordi byens sygehus er  

 varslet  

 lukket.
 En lignende tankegang kunne bruges, når det gælder placeringen  

 af f.eks. kostgymnasier.  

  

 Det skønnes, at der kan skabes  

 200 ekstra job på denne måde  


.
G.
Bedre  

 vilkår for lokale virksomheder og hjemmearbejdspladser Også i den private sektor kan der tænkes etableret satellitter i  

 udkantsområderne.
Det kræver, at der sikres bredbånd- og mobildækning overalt  

 i  

 Danmark.
Det vil også styrke mulighederne for hjemmearbejdspladser, der for  

 mange kunne begrænse pendlingen fra udkantsområder til måske nogle få dage om  

 ugen eller måneden.
Et problem ved etablering i udkantsområder kan være −  

 reelt eller oplevet − mangel på personer med bestemte uddannelser.  

 Derfor  

 kan tilbud om gennemgang af behovene og hjælp til at etablere  

 uddannelsesplanlægning være en god ide.
Dette kunne ske i samarbejde med  

 erhvervsuddannelsesinstitutionerne, der så om nødvendigt kunne etablere nye  

 typer af uddannelse.
For nogle af udkantsområderne er infrastruktur og transport også  

 et problem.
F.eks. rammes Bornholm forholdsvis hårdt af de høje oliepriser,  

 fordi der er en ekstra transportomkostning.
Det kunne man kompensere for.
På  

 Langeland kunne en opgradering af Spodsbjerg Havn med hensyn til dybde og  

 adgangsforhold hjælpe.
Det er konkret et problem for Vestas afdeling på  

 Langeland,  

 at vindmøllekomponenter ikke kan udskibes fra Spodsbjerg, og vejene og  

 broerne  

 fra Langeland har også en begrænset kapacitet.
Det anslås mere usikkert, at  

 der  

 kan skabes mindst 500 job på denne måde.
Samlet virkning på arbejdsløshed og beskæftigelse Samlet vurderes det, at der i 2010 kan opnås en reduktion af  

 arbejdsløsheden i de berørte områder på ca. 8.400  

 ud over  

 det fald i arbejdsløsheden, der i forvejen forventes  

 generelt i Danmark frem til 2010. Størstedelen af de 8.400 er nye job, men  

 tallet omfatter dog også 1.300 uddannelsespladser.
Af de 8.400 job er de knap  

 7.000 en direkte konsekvens af pakken, jf. de enkelte punkter.
Hertil kommer  

 en  

 afledt effekt på ca. 1.500 job som fremkommer, fordi den lokale købekraft  

 bliver forøget til gavn for beskæftigelsen i lokale butikker, institutioner,  

 servicefag m.v.
 Det bemærkes, at disse tal er usikre, fordi der ikke findes  

 standardmetoder til at fastslå virkningen af erhvervspolitiske tiltag med  

 sikkerhed.
 Finansiering m.v.
 I dag får udkantsområderne del i EUs strukturfonde.
Det bør egentlig ikke være en opgave for EU at give penge til  

 regionalpolitik i Danmark.
Den opgave kan sagtens løses af den danske stat,  

 uden at pengene skal en tur omkring Bruxelles.
SF mener, at færre EU-lande  

 skal  

 have penge fra strukturfondene, men det er en helt central forudsætning, at  

 den  

 danske stat så træder ind i stedet for ikke blot med et tilsvarende, men med  

 et  

 større beløb.
Dette er dog ikke afgørende for, om SFs forslag kan  

 gennemføres.
Derimod er det et stort problem, at EU i næsten alle tilfælde  

 kræver lokal, dvs. kommunal medfinansiering, som det bliver sværere og  

 sværere  

 at finde for kommunerne i udkantsområderne.
De har i forvejen en dårlig  

 økonomi,  

 og er nu ligesom resten af kommunerne hårdt presset af skattestop m.v.
 SF mener derfor, at der skal stilles statslige midler til  

 rådighed, enten i form af øgede tilskud til de berørte kommuner eller direkte  

 til finansiering af projekter.
 Idet udbygningen af to ekstra havvindmølleparker finansieres  

 over elprisen, vil hele pakken koste staten 480 mio. kr. årligt (udover en  

 eventuel overtagelse af EU-tilskuddene). Men de ekstra job, der skabes,  

 vil betyde, at staten tjener disse penge og mere til i form af lavere  

 udgifter  

 til dagpenge og kontanthjælp (via den kommunale budgetgaranti) og øgede  

 skatteindtægter.
 Det vil samtidig give et bidrag til at opfylde regeringens egne  

 2010-målsætninger, herunder målsætningen om, at arbejdsløsheden skal ned på  

 130.000.
 SF er naturligvis villig til at finde konkret finansiering.
Brug landdistriktsmidler og aktiver landbrugsstøtten Nogle af pengene skal hentes fra den landbrugsstøtte, Danmark  

 modtager fra EU.
Efter EUs midtvejsreform er der både mulighed for og  

 pligt til  

 at dirigere flere midler over til udkantsområderne: Dels afsættes der større  

 beløb til udvikling af landdistrikterne − SF mener som nævnt, at disse  

 penge  

 i stort omfang skal målrettes til de ovenfor nævnte udkantområder −dels  

 bør muligheden for at bruge mindst 730 mio. kr. om året til natur- og  

 miljøformål udnyttes.
Regeringen har valgt at fordele disse penge til  

 bønderne.
 SF foreslår, at der søges dispensation fra EUs side, så pengene  

 i stedet for kan bruges til natur- og miljøformål, og at udkantsområderne får  

 en særlig stor andel af pengene.
 Samlet set kan landbrugsstøtten ad disse to kanaler dermed årligt  

 finansiere ca. 300 mio. kr. af indsatsen.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
Forslag til  

 folketingsbeslutning om en prioriteret regionalpolitisk beskæftigelsesindsats (Beslutningsforslag nr.
B 24).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
