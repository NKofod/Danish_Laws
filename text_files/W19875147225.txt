 Tiltrådt at en arbejdsløshedskasse ikke måtte afholde udgifter til  

 kursusvirksomhed.
 En arbejdsløshedskasse klagede over at være pålagt med omgående virkning  

 at afvikle al kursusvirksomhed, der medførte udgifter for kassen.
Arbejdsministeriet indhentede til brug for sagen en udtalelse fra  

 justitsministeriet.
Justitsministeriet tog udgangspunkt i ordlyden af lovens  

 § 30 sammenholdt med, at bestemmelsen er placeret under afsnittet om  

 »Arbejdsløshedsforsikring«.
Justitsministeriet udledte heraf, at  

 ydelserne fra kasserne skal bestå i økonomisk bistand, at ydelserne er  

 forsikringsydelser og at modtagerne skal være ledige medlemmer.
 Justitsministeriet konkluderede, at en arbejdsløshedskasse handler i strid  

 med loven, hvis den driver kursusvirksomhed og deltager i arrangement af  

 kurser, hvis den betaler kurser for medlemmer, der er i arbejde og hvis den -  

 efter frit skøn - betaler for kurser for ledige medlemmer.
 Kassen listede overfor arbejdsministeriet fem punkter, der begrundede  

 hvorfor kursusaktiviteter i arbejdsløshedskassen regi ikke var uvedkommende  

 formål:
 1. Kursusaktiviteterne er indirekte relateret til kassen formål.  

 Kurserne er med til at forebygge evt. fremtidige skader ved ledighed.
 2. Arbejdsløshedskassen blander ledige og beskæftigede medlemmer  

 på kurserne af menneskelige og beskæftigelsesfremmende grunde.
 3. Kursusvirksomheden skal sikre, at kassens medlemmer kan opfylde  

 kravet om at stå til rådighed for arbejdsmarkedet.
 4. Arbejdsløshedskasserne skal administrere efterlønsordningen,  

 som ligger kassernes formål langt fjernere end kursusaktiviteter.
 5. Kursusaktiviteten har stået på en del år, uden at direktoratet  

 har gjort indsigelse.
 Arbejdsministeriet tiltrådte, at arbejdsløshedskassen skulle afvikle  

 deltagelse i betaling af kursusvirksomhed.
Baggrunden for afgørelsen var, at ministeriet fandt, at kassen handlede i  

 strid med loven ved at overføre uspecificerede midler til kursusvirksomhed at betale for medlemmer, der er i arbejde, og at betale kurser for ledige medlemmer i det omfang udvælgelsen sker efter  

 et frit skøn.
 Ministeriet lagde videre vægt på, at man ikke bør kunne pålægge  

 medlemmer,der ønsker at være arbejdsløshedsforsikret, bidrag til andre  

 aktiviteter end til adminsitration af forsikringen generelt og til bistand  

 til de ledige medlemmer.
