Kortbølgebehandling medførte  

 brandsår Patientklagenævnet kunne supplerende oplyse, at  

 kortbølge er radiobølger med en bestemt frekvens.  

 Kortbølge giver en dybtgående varmebehandling.
Når  

 kortbølge via elektroder overføres til patienten, sker der  

 fysiologiske processer i vævet.
Blodcirkulationen øges, så  

 vævet opvarmes.
Da man ikke har et objektivt mål for  

 varmeudviklingen i vævet, må fysioterapeuten rette sig efter  

 patientens varmefornemmelse.
Patienten skal føle en mild, behagelig  

 varme og ikke mere.
Ellers er der risiko for forbrænding.
Praksis  

 viser, at man på grund af dette forhold skal være meget  

 påpasselig med, at kortbølgen ikke bliver for varm.
Patientklagenævnet fandt det på baggrund af  

 oplysningerne i sagen godtgjort, at fysioterapeuten havde forårsaget  

 patientens brandsår ved kortbølgebehandlingen, selvom der var  

 modstridende oplysninger mellem patienten og fysioterapeuten, og at  

 fysioterapeuten derfor havde udvist manglende omhu.
Nævnet  

 bemærkede i øvrigt, at det af fysioterapeutens behandlingskort  

 fremgik, at der ikke var gjort notater overhovedet.
Der var således  

 heller ikke gjort notater om f.eks. undersøgelsesfund, eller om  

 hvilken form for kortbølge, der var givet.
