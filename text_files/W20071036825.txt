5160, EØS, statsborger i 3. land, attest E 303 udstedt i Tyskland, forordning 1408/71 og 859/03 Ankenævnet har behandlet AAs klage på vegne af BB på møde den 10. maj 2007.
Nævnet traf denne A F G Ø R E L S E Der kan ikke i Danmark udbetales arbejdsløshedsdagpenge i henhold til en tysk attest E 303 til BB.
 Ankenævnet tiltræder således Arbejdsdirektoratets afgørelse af den 12. september 2006.
B E G R U N D E L S E Ankenævnet har lagt til grund, at  BB er indisk statsborger og i en periode indtil den 1. april 2006 har boet i Tyskland sammen med sin ægtefælle CC,  CC har oplyst, at han er dansk statsborger,BB fra Tyskland fik udstedt en attest E 303 til brug under arbejdssøgning i Danmark i perioden fra den 1. april til den 30. juni 2006, og  Arbejdsformidlingen den 12. april 2006 sendte attesten til godkendelse i direktoratet.
 Af Rådets forordning (EØF) nr. 1408/71 af 14. juni 1971 artikel 69 fremgår det, at en helt arbejdsløs arbejdstager, der opfylder de i en medlemsstats lovgivning foreskrevne betingelser for ret til ydelser, og som rejser til en eller flere andre medlemsstater for at søge beskæftigelse der, bevarer sin ret til disse ydelser under nærmere beskrevne betingelse.
 Af forordningens artikel 2 fremgår det, at forordningen finder anvendelse på arbejdstagere, som er eller har været omfattet af lovgivningen i en eller flere medlemsstater, og som er statsborgere i en af disse stater eller er statsløse eller flygtninge bosat på en medlemsstats område, samt på deres familiemedlemmer og efterladte.
Det fremgår imidlertid samtidig af Rådets forordning 859/03, at forordning 1408/71 udvides til også at gælde statsborgere fra 3. lande, som er omfattet af lovgivningen i et medlemsland.
Denne forordning har Danmark ikke tiltrådt.
 Ankenævnet har lagt vægt på, at BB er indisk statsborger og derfor ikke omfattet af personkredsen i forordning 1408/71 artikel 69.
Ankenævnet har endvidere lagt vægt på, at Rådets forordning 859/03 ikke er tiltrådt af Danmark.
Danmark er derfor ikke forpligtet til at anerkende, at der gives en 3. landsstatsborger rettigheder i henhold til forordning 1407/71.
 BB kan derfor ikke på grundlag af attest E 303 få udbetalt dagpenge i Danmark.
Ankenævnet finder videre, at CCs statsborgerskab ikke har betydning for BBs rettigheder efter forordning 1408/71 artikel 69, jf.
Danmarks manglende anerkendelse af udvidelsen af forordning 1408/71.
 For så vidt angår sagsbehandlingen i direktoratet har ankenævnet modtaget kopi af Beskæftigelsesministeriets afgørelse af 6. december 2006 til CC.
R E G L E R Ankenævnet henviser til  artikel 2, stk. 1, og artikel 69, stk. 1, i Rådets forordning nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet,  Rådets forordning 859/03 af 14. maj 2003 artikel 1, om udvidelse af bestemmelserne i forordning 1408/71 og forordning (EØF) nr. 574/72 til at omfatte 3. landsstatsborgere, der ikke allerede er dækket af disse bestemmelser udelukkende på baggrund af Deres nationalitet.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt Beskæftigelsesministeriets afgørelse af 6. december 2006.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Arbejdsformidlingen Regler Rådets forordning nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet.
Artikel 2 Personkreds 1. Denne forordning finder anvendelse på arbejdstagere, selvstændige erhvervsdrivende og studerende, som er eller har været omfattet af lovgivningen i en eller flere medlemsstater, og som er statsborgere i en af disse stater eller er statsløse eller flygtninge bosat på en medlemsstats område, samt på deres familiemedlemmer og efterladte.
Afdeling 2 Arbejdsløse, der rejser til en anden medlemsstat end den kompetente stat.
Artikel 69 Betingelser og grænser for bevarelse af ret til ydelser 1. En helt arbejdsløs arbejdstager eller selvstændig erhvervsdrivende, der opfylder de i en medlemsstats lovgivning foreskrevne betingelser for ret til ydelser, og som rejser til en eller flere andre medlemsstater for at søge beskæftigelse dér, bevarer sin ret til disse ydelser under følgende betingelser og inden for følgende grænser:
a) han skal før sin afrejse have været tilmeldt som arbejdssøgende og have stået til rådighed for arbejdsformidlingen i den kompetente stat i mindst fire uger, efter at han blev arbejdsløs.
Det kompetente arbejdsformidlingskontor eller den kompetente institution kan dog give samtykke til, at han rejser inden udløbet af denne frist b) han skal tilmelde sig som arbejdssøgende ved arbejdsformidlingen i hver af de medlemsstater, han rejser til, og underkaste sig den dér bestående kontrol; denne betingelse anses for opfyldt for tidsrummet forud for tilmeldingen, såfremt denne sker inden syv dage efter det tidspunkt, da den pågældende er ophørt med at stå til rådighed for arbejdsformidlingen i den stat, han har forladt; i undtagelsestilfælde kan det kompetente arbejdsformidlingskontor eller den kompetente institution forlænge denne frist c) retten til ydelser bevares i et tidsrum af højst tre måneder, regnet fra det tidspunkt, da den pågældende er ophørt med at stå til rådighed for arbejdsformidlingen i den stat, han har forladt, dog således at det samlede tidsrum, for hvilket der tilkendes ydelser, ikke kan overstige det tidsrum, for hvilket den pågældende har ret til ydelser i medfør af den nævnte stats lovgivning; hvor det drejer sig om en sæsonarbejder, er dette tidsrum yderligere begrænset til den resterende del af den sæson, for hvilken han er ansat.
Rådets forordning (EF) nr. 859/2003 af 14. maj 2003 om udvidelse af bestemmelserne i forordning (EØF) nr. 1408/71 og forordning (EØF) nr. 574/72 til at omfatte tredjelandsstatsborgere, der ikke allerede er dækket af disse bestemmelser udelukkende på grund af deres nationalitet (19) I henhold til artikel 1 og 2 i protokollen om Danmarks stilling, der er knyttet som bilag til traktaten om Den Europæiske Union og traktaten om oprettelse af Det Europæiske Fællesskab, deltager Danmark ikke i vedtagelsen af denne forordning, og forordningen er derfor ikke bindende for og finder ikke anvendelse i Danmark.
 UDSTEDT FØLGENDE FORORDNING:
Artikel 1 Med forbehold af bestemmelserne i bilaget til denne forordning gælder bestemmelserne i forordning (EØF) nr. 1408/71 og forordning (EØF) nr. 574/72 for tredjelandsstatsborgere, der ikke allerede er dækket af disse bestemmelser udelukkende på grund af deres nationalitet, samt for medlemmer af deres familie og for deres efterladte, hvis de lovligt har bopæl i en medlemsstat, og i situationer, hvor alle de relevante omstændigheder ikke udelukkende har tilknytning til én medlemsstats område.
