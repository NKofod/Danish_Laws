 I medfør af § 2, stk. 2, i den mellem ministeriet for statens lønnings- og  

 pensionsvæsen og tjenestemændenes centralorganisationer indgåede hovedaftale  

 af 27. oktober 1969 aftales følgende:
 § 1.  For vejledning af lærerkandidater i praktisk  

 pædagogikum ved de tekniske skoler ydes for et fuldt kursus et vederlag på  

 4.455,38 kr. i årligt grundbeløb (niveau 1. oktober 1984).
 Stk. 2.  Såfremt vejledningen gennemføres af flere  

 vejledere, deles vederlaget.
§ 2.  Vederlaget dyrtidsreguleres.
For hver fulde 3  

 points' udsving i reguleringspristallet ud over 103 (januar 1980 = 100)  

 forhøjes eller nedsættes tillægget med 72 kr. årlig.
Ved udsving i  

 reguleringspristallet fra 103 til 100 nedsættes tillægget med 48 kr. årlig.
 Stk. 2.  Regulering sker på grundlag af  

 reguleringspristallet for januar og juli for tidsrummene henholdsvis 1. april  

 - 30. september og 1. oktober - 31. marts.
Stk. 3.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst i  

 alt 11 dyrtidsportioner på 48 kr. årlig til udbetaling.
Hertil kommer 1  

 dyrtidsportion på 48 kr. årlig pr. 1. oktober 1980 på grundlag af  

 reguleringspristallet for januar 1980 = 100.
Stk. 4.  1 perioden 1. april 1981 - 1. oktober 1982  

 (incl.) er udløst i alt 7 dyrtidsportioner på 504 kr. årlig.
Det samlede  

 dyrtidstilæg udgør herefter i perioden indtil 30. september 1987 1032 kr.  

 årlig.
 § 3.  Vejlederen kan ikke modtage anden betaling for  

 vejledningen i praktisk pædagogikum end det i § 1 (jf. § 2) nævnte vederlag.
 § 4.  Aftalen har virkning fra 1. august 1985.
 Stk. 2.  Aftalen kan med 3 måneders varsel opsiges til  

 en 1. april, dog tidligst til 1. april 1987.
