Fremsat den 7. oktober 1998 af  

 indenrigsministeren (Thorkild Simonsen) Forslag til Lov om ændring af lov om folketingsvalg  

 i Grønland (Ændringer vedrørende kandidatanmeldelser,  

 stedfortrædere, brevstemmeafgivning m.v.) § 1 I lov nr. 845 af 21. december 1988 om folketingsvalg i Grønland,  

 som ændret ved lov nr. 877 af 24. november 1993, foretages  

 følgende ændringer:
 1. I § 3 indsættes som stk. 2:
 »Stk. 2. Med samlevende ægtefæller, jf.  

 stk. 1, sidestilles ugifte samlevende i ægteskabslignende  

 samlivsforhold, såfremt fælles bopæl var etableret inden  

 udrejsen.«.
 2. I § 8, stk. 1, § 47, § 60, 2. pkt.,  

 § 65, 4. pkt., og § 79, 4. pkt., ændres  

 »Statsministeren« til: »Indenrigsministeren«.
 3. I § 15, stk. 2, 2. pkt., ændres  

 »Grønlands hjemmestyres Danmarkskontor« til: »folkeregisteret i  

 Grønlands Hjemmestyres Skattedirektorat«.
 4. I § 15, stk. 5, § 18, stk. 5, § 19,  

 stk. 3, § 42, stk. 4, 6 og 7, § 60, 1. pkt.,  

 § 63, § 65, 3. pkt., § 79, 3. pkt., og § 84,  

 stk. 2, ændres »statsministeren« til:  

 »indenrigsministeren«.
 5. § 27, stk. 1 og 2, affattes  

 således:
»Anmeldelse af kandidater indgives til formanden for en  

 valgbestyrelse senest kl. 12 elleve dage før valgdagen.
Anmeldelsen  

 skal ske på en formular, der tilvejebringes af Rigsombudsmanden.
Stk. 2. Anmeldelsen skal være underskrevet af kandidaten  

 og indeholde oplysning om kandidatens fulde navn, personnummer, stilling og  

 bopæl.
I anmeldelsen skal endvidere angives navn og bopæl  

 på en vælger, hvortil der ud over kandidaten kan rettes  

 henvendelse, hvis anmeldelsen er mangelfuld.«.
 6. § 27, stk. 3, ophæves.
 Stk. 4-6 bliver herefter stk. 3-5.
 7. I § 27 indsættes efter stk. 6, der  

 bliver stk. 5:
 »Stk. 6. Den, der indleverer en kandidatanmeldelse, har ret  

 til at få kvittering for indleveringen med angivelse af tidspunktet for  

 indleveringen.«.
 8. Efter § 27 indsættes:
»§ 27 a.
En kandidat kan tilbagekalde en indgivet  

 kandidatanmeldelse over for formanden for den valgbestyrelse, hvortil  

 kandidatanmeldelsen er indleveret, senest kl. 12 elleve dage før  

 valgdagen.
En vælger, der som stiller har anbefalet en kandidat, kan  

 ikke tilbagekalde anbefalingen, efter at kandidatanmeldelsen er indleveret  

 til formanden for en valgbestyrelse.«.
 9. I § 31, 1. pkt., udgår: »og disses  

 stedfortrædere i den anmeldte rækkefølge«.
 10. § 32, 2. pkt., udgår.
 11. I § 34, stk. 3, 1. pkt., udgår: »og  

 disses stedfortrædere i den anmeldte rækkefølge«.
 12. I § 42, stk. 8, 1. pkt., indsættes efter  

 »om bord«: »på skibe hjemmehørende i Grønland eller«.
 13. I § 43, stk. 2, indsættes efter  

 »Søfolk på«: »grønlandske skibe eller på«.
 14. Efter § 43 indsættes:
»§ 43 a.
Når valg til Folketinget er udskrevet,  

 underrettes skibsførere på grønlandske skibe herom.
Stk. 2. Så snart skibsføreren på et  

 grønlandsk skib bliver bekendt med, at der er udskrevet valg til  

 Folketinget, skal skibsføreren sørge for, at der straks  

 foretages brevstemmeafgivning om bord.
Gennemførelse af  

 brevstemmeafgivning kan dog undlades, hvis brevstemmerne selv ved anvendelse  

 af hurtigste forsendelsesmåde ikke kan påregnes at komme frem  

 inden afstemningens begyndelse på valgdagen, eller hvis tvingende eller  

 uopsættelige skibsforretninger er til hinder herfor.«.
 15. I § 44, stk. 1, 1. pkt., indsættes efter  

 »Grønland«: »,herunder på grønlandske skibe,«.
 16. I § 44, stk. 1, indsættes efter 3.  

 pkt.:
 »Brevstemmematerialet bør så vidt muligt  

 altid findes om bord i grønlandske skibe.«.
 17. I § 49, stk. 2, nr. 3, ændres »andet  

 eller mere« til: »flere«.
 18. Efter § 62 indsættes:
»§ 62 a.
De ikke valgte kandidater er stedfortrædere for  

 de valgte af samme parti henholdsvis kandidatforbund i  

 rækkefølge efter størrelsen af deres stemmetal.
I  

 tilfælde af stemmelighed foretages lodtrækning.«.
 19. I § 67 ændres »jf. § 68« til: »jf.  

 § 62 a«.
 20. § 68, stk. 2, affattes således:
 »Stk. 2. Hvis der ved mandatledighed ikke er nogen  

 stedfortræder, afholdes udfyldningsvalg, jf. § 68 a.«.
 21. Efter § 68 indsættes:
»§ 68 a.
Hvis der er afholdt udfyldningsvalg, gælder  

 valget af det nye medlem for den resterende del af gyldighedsperioden for  

 valgene på den almindelige valgdag.«.
 22. I § 74, stk. 1, ændres  

 »afstemningsområder« til: »valgkredse og afstemningsdistrikter«.
 23. I § 78 udgår: »statsministeren og«.
 24. I § 83, stk. 1, ændres »§§ 40 eller  

 46« til: »§ 40, § 43 a, stk. 2, eller § 46«.
 25. Bilaget til loven (Fortegnelse over valgkredse i hver  

 kommune) træder i stedet for bilaget (Fortegnelse over valgkredse i  

 hver kommune) til lov nr. 845 af 21. december 1988.
§ 2 Loven træder i kraft den 1. juli 1999.
Bilag  

 Ilanngussaq Fortegnelse over valgkredse i hver kommune Kommuneni tamani qinersivinnut nalunaarsuut Kommune Kommune Valgkredse i hver kommune Kommuneni tamani Qinersiviit Valgstedet Qinersivissaq Valgkredsens Område Qinersiviup Annertussusia Nanortalik 1. Aappilattoq Aappilattoq Ikerasassuaq (Prins Christians Sund) Aappilattoq 2. Narsaq Kujalleq (Frederiksdal) Narsaq Kujalleq (Frederiksdal) Narsaq Kujalleq (Frederiksdal) 3. Nanortalik Nanortalik Nanortalik 4. Tasiusaq Tasiusaq Nalasut Nuugaarsuk Tasiusaq Saputit Saputit Tasia 5. Ammassivik (Sletten) Ammassivik (Sletten) Ammassivik (Sletten) Qallimiut Qorlortorsuaq 6. Alluitsup Paa (Sydprøven) Alluitsup Paa (Sydprøven) Narsarsuaq Akuliaruseq Alluitsoq (Lichtenau) Alluitsup Paa (Sydprøven) Qaqortoq (Julianehåb) 1. Saarloq Saarloq Saarloq Qaarsutsiaq 2. Eqalugaarsuit Eqalugaarsuit Eqalugaarsuit 3. Qaqortoq (Julianehåb) Qaqortoq (Julianehåb) Qaqortoq (Julianehåb) Kingittoq 4. Tasiluk Qaqortoq (Julianehåb) Tasiluk Eqaluit Akia Eqaluit Tatsip ataa Qanisartuut Upernaviarsuk Arpatsivik Illorsuit Akia Kangerluarsorujuk 5. Qassimiut Qassimiut Qassimiut Narsaq 1. Igaliku Igaliku Igaliku Igaliku Kujalleq (Søndre Igaliku) Iterlak Uummannartuuaraq Atarnaatsoq 2. Narsarsuaq Narsarsuaq Narsarsuaq 3. Qassiarsuk Qassiarsuk Qassiarsuk Arnannguit Qinngua Qinngua Kangilleq Qorlortoq Tasiusaq Nunataaq Kangerlua Inneruulalik Issormiut Sillisit Kiattuut Qorlortup itinnera 4. Narsaq Narsaq Narsaq Ipiutaq Itilleq killeq Narsarsuaaraq Eqaluit ilua Ivittuut 1. Ivittuut Kangilinnguit (Grønnedal) Kangilinnguit (Grønnedal) Paamiut (Frederikshåb) 1. Arsuk Arsuk Arsuk 2. Paamiut (Frederikshåb) Paamiut (Frederikshåb) Narsalik Paamiut (Frederikshåb) Nuuk (Godthåb) 1. Qeqertarsuatsiaat (Fiskenæsset) Qeqertarsuatsiaat (Fiskenæsset) Qeqertarsuatsiaat (Fiskenæsset) Polar Oil 2. Nuuk (Godthåb) Nuuk (Godthåb) Nuuk (Godthåb) Qooqqut Pituffimmi sakkutooqarfik (Forsvarsområdet ved Thule) Kangerlussuaq (Søndre Strømfjord) Danmarkshavn Qimussimik Alapernaarsuisut Sirius (Slædepatruljen Sirius) 3. Kapisillit Kapisillit Kapisillit Itinnera Neriunaq Qoornoq Maniitsoq (Sukkertoppen) 1. Atammik Atammik Atammik 2. Napasoq Napasoq Napasoq 3. Maniitsoq (Sukkertoppen) Maniitsoq (Sukkertoppen) Maniitsoq (Sukkertoppen) 4. Kangaamiut Kangaamiut Kangaamiut Sisimiut (Holsteinsborg) 1. Itilleq Itilleq Itilleq 2. Sarfannguaq Sarfannguaq Sarfannguaq 3. Sisimiut (Holsteinsborg) Sisimiut (Holsteinsborg) Sisimiut (Holsteinsborg) Kangaatsiaq 1. Attu Attu Attu 2. Niaqornaarsuk Niaqornaarsuk Niaqornaarsuk 3. Iginniarfik Iginniarfik Iginniarfik 4. Ikerasaarsuk Ikerasaarsuk Ikerasaarsuk 5. Kangaatsiaq Kangaatsiaq Kangaatsiaq Aasiaat (Egedesminde) 1. Aasiaat (Egedesminde) Aasiaat (Egedesminde) Aasiaat (Egedesminde) 2. Kitsissuarsuit (Hunde Ejland) Kitsissuarsuit (Hunde Ejland) Kitsissuarsuit (Hunde Ejland) 3. Akunnaaq Akunnaaq Akunnaaq Qasigiannguit (Christianshåb) 1. Ikamiut Ikamiut Ikamiut 2. Qasigiannguit (Christianshåb) Qasigiannguit (Christianshåb) Qasigiannguit (Christianshåb) Ilulissat (Jakobshavn) 1. Ilimanaq (Claushavn) Ilimanaq (Claushavn) Ilimanaq (Claushavn) 2. Ilulissat (Jakobshavn) Ilulissat (Jakobshavn) Ilulissat (Jakobshavn) 3. Oqaatsut (Rodebay) Oqaatsut (Rodebay) Oqaatsut (Rodebay) 4. Qeqertaq Qeqertaq Qeqertaq 5. Saqqaq Saqqaq Saqqaq Qeqertarsuaq (Godhavn) 1. Qeqertarsuaq (Godhavn) Qeqertarsuaq (Godhavn) Qeqertarsuaq (Godhavn) 2. Kangerluk (Diskofjord) Kangerluk (Diskofjord) Kangerluk (Diskofjord) Uummannaq 1. Niaqornat Niaqornat Niaqornat 2. Qaarsut Qaarsut Qaarsut 3. Uummannaq Uummannaq Uummannaq 4. Ikerasak Ikerasak Ikerasak 5. Saattut Saattut Saattut 6. Ukkusissat Ukkusissat Ukkusissat 7. Illorsuit Illorsuit Illorsuit 8. Nuugaatsiaq Nuugaatsiaq Nuugaatsiaq Upernavik 1. Upernavik Upernavik Upernavik 2. Upernavik Kujalleq (Søndre Upernavik) Upernavik Kujalleq (Søndre Upernavik) Upernavik Kujalleq (Søndre Upernavik) 3. Kangersuatsiaq (Prøven) Kangersuatsiaq (Prøven) Kangersuatsiaq (Prøven) 4. Aappilattoq Aappilattoq Aappilattoq 5. Innaarsuit Innaarsuit Naajaat Innaarsuit 6. Tasiusaq Tasiusaq Tasiusaq Nutaarmiut 7. Nuussuaq (Kraulshavn) Nuussuaq (Kraulshavn) Nuussuaq (Kraulshavn) 8. Kullorsuaq Kullorsuaq Kullorsuaq Avanersuaq (Thule) 1. Qaanaaq (Thule) Qaanaaq (Thule) Qaanaaq (Thule) 2. Savissivik Savissivik Savissivik 3. Moriusaq Moriusaq Moriusaq 4. Siorapaluk Siorapaluk Siorapaluk 5. Qeqertaq Qeqertaq Qeqertaq Ammassalik 1. Isortoq Isortoq Pikiullit Isortok 2. Tiniteqilaaq Tiniteqilaaq Tiniteqilaaq 3. Tasiilaq Tasiilaq Tasiilaq Qernertuarsuit Ikkatteq 4. Kulusuk (Kap Dan) Kulusuk (Kap Dan) Kulusuk (Kap Dan) Kulusuk flyveplads 5. Kuummiut Kuummiut Kuummiut 6. Sermiligaaq Sermiligaaq Sermiligaaq Ittoqqortoormiit (Scoresbysund) 1. Ittoqqortoormiit (Scoresbysund) Ittoqqortoormiit (Scoresbysund) Ittoqqortoormiit (Scoresbysund) 2. Itserajivit (Kap Hope) Itserajivit (Kap Hope) Itserajivit (Kap Hope) 3. Uunarteq (Kap Tobin) Uunarteq (Kap Tobin) Uunarteq (Kap Tobin) Bemærkninger til lovforslaget Almindelige bemærkninger 1. Formålet med lovforslaget Lovforslaget er en genfremsættelse af lovforslag nr.  

 L 144, som blev fremsat for Folketinget i folketingsåret 1997-98. Der  

 henvises til Folketingstidende, 1. samling, tillæg A, s. 2803, og  

 Folketingets forhandlinger, s. 3919. Bortset fra enkelte ændringer af  

 redaktionel karakter   ændret ikrafttrædelsesdato og medtagelse  

 af en ajourført udgave af bilaget til loven (Fortegnelse over  

 valgkredse i hver kommune )   er der ikke foretaget ændringer i forhold  

 til det tidligere fremsatte lovforslag.
Formålet med lovforslaget er at erstatte den  

 hidtidige ordning med personlige stedfortrædere med en ordning,  

 hvorefter de ikke valgte kandidater er stedfortrædere for de valgte af  

 samme parti henholdsvis kandidatforbund i rækkefølge efter  

 størrelsen af deres stemmetal.
Formålet med lovforslaget er  

 endvidere at åbne mulighed for, at der kan brevstemmes om bord på  

 skibe hjemmehørende i Grønland.
Ved gennemførelse af  

 disse ændringer vil reglerne om stedfortrædere henholdsvis  

 brevstemmeafgivning ved folketingsvalg i Grønland i alt  

 væsentligt blive bragt i overensstemmelse med de regler, der  

 gælder i de øvrige dele af riget.
Formålet med lovforslaget er herudover at  

 lovfæste fristen for indlevering af kandidatanmeldelser samt at  

 gennemføre enkelte andre ændringer af overvejende  

 teknisk/redaktionel karakter.
Der henvises herved til lovforslagets enkelte  

 bestemmelser og bemærkningerne hertil nedenfor.
 Ændringen vedrørende  

 stedfortræderordningen samt vedrørende brevstemmeafgivning  

 svarer til de ændringer vedrørende valg til Grønlands  

 Landsting, der er gennemført ved landstingslov nr. 9 af 31. oktober  

 1996 om valg til Grønlands Landsting.
2. Forelæggelse for andre myndigheder Lovforslaget har været forelagt for Grønlands  

 Hjemmestyre, som har tilsluttet sig forslaget.
 Lovforslaget har endvidere været forelagt for  

 Justitsministeriet, Finansministeriet, Statsministeriet og Rigsombudsmanden i  

 Grønland.
 3. Lovforslagets økonomiske og administrative konsekvenser  

 m.v.
Lovforslaget medfører ingen økonomiske eller  

 administrative konsekvenser hverken for staten eller Grønlands  

 Hjemmestyre eller de grønlandske kommuner.
Lovforslaget har ingen  

 erhvervsmæssige eller miljømæssige konsekvenser og  

 indeholder ingen EU-retlige aspekter.
Bemærkninger til lovforslagets enkelte  

 bestemmelser Til § 1 Til nr. 1 Forslaget om at sidestille ugifte samlevende med  

 ægtefæller i relation til valgret uanset udlandsophold er en  

 konsekvens af den tilsvarende ændring, der ved lov nr. 472 af 12. juni  

 1996 om ændring af lov om valg til Folketinget (Valgret til ugifte  

 samboende under midlertidigt ophold i udlandet) er gennemført i den  

 danske folketingsvalglov.
En tilsvarende sidestilling er ved den i de  

 almindelige bemærkninger nævnte landstingslov gennemført  

 ved valg til Grønlands Landsting.
Registrerede partnere nævnes  

 ikke udtrykkeligt i lovforslaget, men disse er sidestillet med  

 ægtefæller i kraft af § 3, stk. 2, i lov om registreret  

 partnerskab (lov nr. 372 af 7. juni 1989, som ændret ved lov nr. 821 af  

 19. december 1989), der ved kongelig anordning nr. 320 af 26. april 1996 er  

 sat i kraft i Grønland med virkning fra den 1. juli 1996.
Til nr. 2 Forslaget om, at »Statsministeren« overalt i loven  

 ændres til »Indenrigsministeren«, er en konsekvens af, at  

 folketingsvalg i Grønland med virkning fra den 1. januar 1989 er  

 overført fra statsministerens til indenrigsministerens ressort.
Dette  

 er ligeledes begrundelsen for lovforslagets nr. 4.
Til nr. 3 Forslaget er en konsekvens af, at folkeregistret i  

 Hjemmestyrets Danmarkskontor er nedlagt og dets opgaver overført til  

 folkeregistret i Hjemmestyrets Skattedirektorat.
Til nr. 4 Der henvises til bemærkningerne til nr. 2.
Til nr. 5 og 6 Efter gældende lovs § 27, stk. 1, skal  

 fristen for indlevering af kandidatanmeldelser fastsættes af  

 Rigsombudsmanden i Grønland, når valg er udskrevet.
I  

 overensstemmelse med forslag herom fra Rigsombudsmanden foreslås, dels  

 at fristen lovfæstes, dels at fristen fastsættes til kl. 12  

 elleve dage før valgdagen ligesom i Danmark. (På  

 Færøerne udløber fristen kl. 18 elleve dage før  

 valgdagen). Baggrunden for forslaget er, at det må anses for mest  

 hensigtsmæssigt, at det på forhånd, forud for valget, er  

 kendt for eventuelle kandidater, hvornår fristen udløber.
I  

 denne forbindelse kan nævnes, at Rigsombudsmanden ved tidligere valg  

 lejlighedsvis har været kritiseret for at fastsætte fristen for  

 kort.
Ved at lovfæste fristen bortfalder grundlaget for en sådan  

 kritik.
Ved den ændrede affattelse af § 27,  

 stk. 1, er det endvidere præciseret, at kandidatanmeldelser skal  

 indleveres til formanden for en valgbestyrelse, og ikke blot til en  

 valgbestyrelse.
Borgmesteren er født formand for valgbestyrelsen i de  

 enkelte kommuner, jf. lovens § 10, stk. 2.
 Forslaget til ændret affattelse af § 27,  

 stk. 2, samt ophævelse af § 27, stk. 3, er en konsekvens  

 af ophævelse af ordningen med personlige stedfortrædere.
Til nr. 7 Forslaget om at lovfæste retten til at få  

 kvittering for indleveringen af en kandidatanmeldelse er begrundet i, at en  

 sådan ret er lovfæstet i folketingsvalglovene for de  

 øvrige dele af riget.
Til nr. 8 Forslaget om at lovfæste retten til at tilbagekalde  

 en indleveret kandidatanmeldelse henholdsvis lovfæste et  

 skæringstidspunkt for en stillers adgang til at tilbagekalde sin  

 anbefaling af en kandidat uden for partierne er begrundet i, at sådanne  

 regler er lovfæstet i folketingsvalglovene for de øvrige dele af  

 riget.
Til nr. 9-11 Forslagene til ændring af § 31, 1. pkt.,  

 henholdsvis § 32 og § 34, stk. 3, er en konsekvens af  

 ophævelse af ordningen med personlige stedfortrædere.
 Ophævelse af ordningen med personlige  

 stedfortrædere indebærer, at der i tilfælde af fredsvalg,  

 jf. § 32, ikke mere vil være nogen stedfortræder for de to  

 opstillede kandidater, der erklæres for valgt uden afstemning.
Til nr. 12 Efter de gældende regler i § 42, stk. 8,  

 er der adgang til at brevstemme på danske skibe, der sejler i  

 udenrigsfart.
Ved forslaget åbnes adgang til, at der også kan  

 afgives brevstemme på skibe hjemmehørende i Grønland,  

 uanset om disse sejler i udenrigsfart.
Det forudsættes dog, at der er  

 tale om skibe, der normalt ikke vil have mulighed for i perioden efter  

 udskrivning af folketingsvalg at anløbe en havn i Grønland,  

 hvor der kan afgives brevstemme på et folkeregister.
Det vil typisk  

 dreje sig om trawlere tilhørende Royal Greenland A/S eller andre  

 rederier, der er på fjernfiskeri, og om skibe tilhørende Royal  

 Arctic Line A/S.
Forslaget skal i øvrigt ses i sammenhæng med,  

 at der ved den i de almindelige bemærkninger nævnte landstingslov  

 er åbnet mulighed for at brevstemme på grønlandske skibe  

 ved valg til Landstinget.
Til nr.13-16 Forslagene er en konsekvens af, at der ved forslaget i nr.  

 12 er åbnet adgang til at brevstemme på skibe  

 hjemmehørende i Grønland.
 Ved forslaget i nr. 13 udstrækkes den særlige  

 adgang for søfolk på danske (og færøske) skibe i  

 udenrigsfart og deres medsejlende ægtefæller til at afgive stemme  

 på skibet fra dagen efter et folketingsvalg med gyldighed for  

 førstkommende folketingsvalg til også at gælde for  

 søfolk og deres medsejlende ægtefæller på  

 grønlandske skibe.
Ved forslaget i nr. 14 pålægges  

 skibsføreren at foranstalte brevstemmeafgivning om bord, når  

 vedkommende får underretning om, at der er udskrevet valg til  

 Folketinget.
Pligten til at sørge for underretning af  

 grønlandske skibe om, at der er udskrevet folketingsvalg, vil  

 påhvile Rigsombudsmanden, som er den, der leder valget i  

 Grønland.
Forslagene i nr. 15 og 16 indeholder regler om  

 brevstemmematerialet ved brevstemmeafgivning på grønlandske  

 skibe.
Det grønlandske brevstemmemateriale skal benyttes, og det skal  

 så vidt muligt altid findes om bord i grønlandske skibe.
Til nr. 17 Ved forslaget bringes reglerne om, hvilke brevstemmer der  

 ikke kan tages i betragtning, i overensstemmelse med de regler, der  

 gælder i den øvrige del af riget.
Forslaget indebærer, at  

 indlæggelse af andre ting i yderkuverten end ét følgebrev  

 og én konvolut ikke er til hinder for, at brevstemmen kan tages i  

 betragtning.
Til nr. 18-21 Forslagene er en konsekvens af, at ordningen med  

 personlige stedfortrædere erstattes af en ordning, hvorefter de ikke  

 valgte kandidater er stedfortrædere for de valgte af samme parti  

 henholdsvis kandidatforbund.
Ved forslagene bringes reglerne om  

 folketingsvalg i Grønland i overensstemmelse med de regler om  

 stedfortrædere henholdsvis udfyldningsvalg, der gælder i den  

 øvrige del af riget.
For så vidt angår udfyldningsvalg  

 skal dog bemærkes, at det i Danmark er Folketinget, der i hvert enkelt  

 tilfælde, hvor der ikke er nogen stedfortræder, afgør, om  

 der skal afholdes udfyldningsvalg.
På Færøerne, og efter  

 forslaget tillige i Grønland, er afholdelse af udfyldningsvalg i  

 sådanne tilfælde obligatorisk.
Til nr. 22 Forslaget er af redaktionel karakter.
Til nr. 23 Der henvises til bemærkningerne til nr. 2.
Til nr. 24 Forslaget er en konsekvens af, at der åbnes adgang  

 til at brevstemme på skibe hjemmehørende i Grønland.  

 Forslaget indebærer, at skibsførere på skibe  

 hjemmehørende i Grønland, der forsømmer deres pligt til  

 at foranstalte brevstemmeafgivning om bord, jf. forslaget i nr. 14 til  

 § 43 a, kan idømmes bøde.
Til nr. 25 De ændringer, der er indsat i forslaget til nyt  

 bilag (Fortegnelse over valgkredse i hver kommune), jf. lovens § 8, stk. 1,  

 er   bortset fra enkelte ændringer af valgkredsinddelingen   af  

 redaktionel karakter.
I forslaget er der for alle navne på kommuner,  

 valgsteder m.v. anført det grønlandske navn samt   i parentes  

 det danske navn, i det omfang et sådant findes.
I den gældende  

 udgave af valgkredsfortegnelsen er det grønlandske navn   bortset fra  

 kommunenavne og enkelte andre navne   kun anført i tilfælde,  

 hvor et dansk navn ikke findes.
Til § 2 Det foreslås, at loven træder i kraft den 1.  

 juli 1999.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 845 af 21. december 1988 om folketingsvalg i Grønland,  

 som ændret ved lov nr. 877 af 24. november 1993, foretages  

 følgende ændringer:
 § 3. Følgende personer, der midlertidigt har taget  

 ophold i udlandet, og ægtefæller, der samlever med disse  

 personer, anses for at have fast bopæl i riget:
 1. I § 3 indsættes som stk. 2:
 1)	.....
 »Stk. 2. Med samlevende ægtefæller, jf.  

 stk. 1, sidestilles ugifte samlevende i ægteskabslignende  

 samlivsforhold, såfremt fælles bopæl var etableret inden  

 udrejsen.«.
 2)	.....
 3)	.....
 4)	.....
 5)	.....
 6)	.....
§ 8. Hver kommune er delt i valgkredse som angivet i bilaget  

 til denne lov.
Valgkredsene omfatter de byer og bygder m.v., der er  

 nævnt i bilaget.
Statsministeren kan ved bekendtgørelse foretage  

 ændringer i valgkredsinddelingen.
 2. I § 8, stk. 1, § 47, § 60, 2. pkt.,  

 § 65, 4. pkt., og § 79, 4. pkt., ændres  

 »Statsministeren« til: »Indenrigsministeren«.
 Stk. 2. .....
 § 47. Statsministeren kan fastsætte nærmere regler  

 om tilrettelæggelse og gennemførelse af brevstemmeafgivning og  

 om fremgangsmåden ved afgivelse af brevstemme.
 § 60. Rigsombudsmanden underretter straks statsministeren om  

 resultatet af den foreløbige opgørelse, det samlede antal  

 vælgere samt om forhold, der kan have betydning for valgets gyldighed  

 og bedømmelsen af den foreløbige opgørelse.  

 Statsministeren sender straks materialet til Folketinget.
§ 65. Enhver vælger kan klage over folketingsvalg.  

 Klager skal sendes til rigsombudsmanden og skal være rigsombudsmanden i  

 hænde senest ugedagen efter valgdagen.
Rigsombudsmanden sender klagen  

 til statsministeren med sine bemærkninger.
Statsministeren videresender  

 materialet til Folketinget.
§ 79. Enhver vælger kan klage over folkeafstemningen.  

 Klager skal sendes til rigsombudsmanden og skal være rigsombudsmanden i  

 hænde senest ugedagen efter afstemningen.
Rigsombudsmanden sender  

 klagen til statsministeren med sine bemærkninger.
Statsministeren  

 videresender klagen til Folketinget.
 § 15. .....
 3. I § 15, stk. 2, 2. pkt., ændres  

 »Grønlands hjemmestyres Danmarkskontor« til: »folkeregisteret i  

 Grønlands Hjemmestyres Skattedirektorat«.
Stk. 2. Vælgere, der er omfattet af § 3, og som  

 sidst har været tilmeldt folkeregisteret for områder i  

 Grønland uden for den kommunale inddeling, skal efter anmodning  

 optages på valglisten i Nuuk Kommune.
Anmodning om optagelse indgives  

 til Grønlands hjemmestyres Danmarkskontor.
 Stk. 3. ....
 Stk. 4. ....
 Stk. 5. ....
 § 15. ...
 4. I § 15, stk. 5, § 18, stk. 5, § 19,  

 stk. 3, § 42, stk. 4, 6 og 7, § 60, 1. pkt.,  

 § 63, § 65, 3. pkt., § 79, 3. pkt., og § 84,  

 stk. 2, ændres »statsministeren« til:  

 »indenrigsministeren«.
 Stk. 2. ....
 Stk. 3. ....
 Stk. 4. ....
 Stk. 5. Nærmere regler om fremgangsmåden ved  

 optagelse på valglisten kan fastsættes af statsministeren.
 § 18. ...
 Stk. 2. ....
 Stk. 3. ....
 Stk. 4. ....
 Stk. 5. Nærmere regler om optagelse på  

 tilflytterlisten fastsættes af statsministeren.
 § 19. ...
 Stk. 2. ....
 Stk. 3. Nærmere regler om fremgangsmåden ved  

 slettelse af valglisten fastsættes af statsministeren.
 § 42. ...
 Stk. 2. ....
 Stk. 3. ....
 Stk. 4. Vælgere, der opholder sig på flyvepladser,  

 vejrstationer m.v. i Grønland uden for den kommunale inddeling, kan  

 brevstemme hos en stemmemodtager, der er udpeget af statsministeren.
 Stk. 5. ....
 Stk. 6. Vælgere, der opholder sig i den øvrige  

 del af riget, kan brevstemme på et folkeregister eller hos en  

 stemmemodtager, der er udpeget af statsministeren.
 Stk. 7. Vælgere, der opholder sig i udlandet, kan  

 brevstemme på en dansk diplomatisk eller konsulær  

 repræsentation eller hos en stemmemodtager, der er udpeget af  

 statsministeren.
 Stk. 8. .....
 § 60. Rigsombudsmanden underretter straks statsministeren om  

 resultatet af den foreløbige opgørelse, det samlede antal  

 vælgere samt om forhold, der kan have betydning for valgets gyldighed  

 og bedømmelsen af den foreløbige opgørelse.  

 Statsministeren sender straks materialet til Folketinget.
 § 63. Rigsombudsmanden sender valgbogen til statsministeren,  

 der straks sender valgbogen til Folketinget.
§ 65. Enhver vælger kan klage over folketingsvalg.  

 Klager skal sendes til rigsombudsmanden og skal være rigsombudsmanden i  

 hænde senest ugedagen efter valgdagen.
Rigsombudsmanden sender klagen  

 til statsministeren med sine bemærkninger.
Statsministeren videresender  

 materialet til Folketinget.
§ 79. Enhver vælger kan klage over folkeafstemningen.  

 Klager skal sendes til rigsombudsmanden og skal være rigsombudsmanden i  

 hænde senest ugedagen efter afstemningen.
Rigsombudsmanden sender  

 klagen til statsministeren med sine bemærkninger.
Statsministeren  

 videresender klagen til Folketinget.
 § 84. .....
 Stk. 2. Tidspunktet for ikrafttrædelsen af § 14 for  

 vælgere, der fra Færøerne er tilmeldt folkeregisteret for  

 områder i Grønland uden for den kommunale inddeling, samt  

 tidspunktet for ikrafttrædelsen af § 84, stk. 3, nr. 3,  

 fastsættes dog af statsministeren.
 Stk. 3. .....
 Stk. 4. .....
§ 27. Anmeldelse af kandidater indgives til en valgbestyrelse.  

 Rigsombudsmanden fastsætter fristen for indgivelse af  

 kandidatanmeldelser.
Anmeldelserne skal ske på en formular, der  

 tilvejebringes af rigsombudsmanden.
 5. § 27, stk. 1 og 2, affattes  

 således:
»Anmeldelse af kandidater indgives til formanden for en  

 valgbestyrelse senest kl. 12 elleve dage før valgdagen.
Anmeldelsen  

 skal ske på en formular, der tilvejebringes af Rigsombudsmanden.
Stk. 2. En kandidatanmeldelse kan kun omfatte én  

 kandidat.
For hver kandidat skal opstilles en eller to stedfortrædere.  

 Såfremt der opstilles to stedfortrædere, skal det i anmeldelsen  

 angives, i hvilken rækkefølgede pågældende skal  

 træde i kandidatens sted.
Kandidatanmeldelsen skal indeholde oplysning  

 om kandidatens og stedfortrædernes navne, personnummer, stilling og  

 bopæl.
I anmeldelsen skal endvidere angives navn og bopæl  

 på en vælger, som der ud over kandidaten kan rettes henvendelse  

 til, hvis anmeldelsen er er mangelfuld.
Kandidatanmeldelsen skal være  

 underskrevet af kandidaten og stedfortræderne.
Underskriften kan ske  

 på selve anmeldelsen eller på genparter af denne.
Stk. 2. Anmeldelsen skal være underskrevet af kandidaten  

 og indeholde oplysning om kandidatens fulde navn, personnummer, stilling og  

 bopæl.
I anmeldelsen skal endvidere angives navn og bopæl  

 på en vælger, hvortil der ud over kandidaten kan rettes  

 henvendelse, hvis anmeldelsen er mangelfuld.«.
Stk. 3. Samme person kan være stedfortræder for  

 flere kandidater.
En kandidat kan samtidig være stedfortræder for  

 andre kandidater.
 6. § 27, stk. 3, ophæves.
 Stk. 4. ....
 Stk. 4-6 bliver herefter stk. 3-5.
 Stk. 5. ....
 Stk. 6. ....
 7. I § 27 indsættes efter stk. 6, der  

 bliver stk. 5:
 »Stk. 6. Den, der indleverer en kandidatanmeldelse, har ret  

 til at få kvittering for indleveringen med angivelse af tidspunktet for  

 indleveringen.«.
 8. Efter § 27 indsættes:
»§ 27 a.
En kandidat kan tilbagekalde en indgivet  

 kandidatanmeldelse over for formanden for den valgbestyrelse, hvortil  

 kandidatanmeldelsen er indleveret, senest kl. 12 elleve dage før  

 valgdagen.
En vælger, der som stiller har anbefalet en kandidat, kan  

 ikke tilbagekalde anbefalingen, efter at kandidatanmeldelsen er indleveret  

 til formanden for en valgbestyrelse.«.
§ 31. Rigsombudsmanden bekendtgør snarest muligt  

 navnene på de opstillede kandidater og disses stedfortrædere i  

 den anmeldte rækkefølge.
Kandidater, der opstiller for et parti,  

 anføres i alfabetisk rækkefølge særskilt for hvert  

 parti.
Partierne anføres i alfabetisk rækkefølge.  

 Kandidater, der opstiller uden for partierne, anføres til sidst i  

 alfabetisk rækkefølge med oplysning om indgåede  

 kandidatforbund.
Samtidig underrettes valgbestyrelserne, der sørger  

 for, at meddelelsen bekendtgøres i alle valgkredse og  

 afstemningsdistrikter.
Bekendtgørelsen sker som nævnt i  

 § 25, stk. 4.
 9. I § 31, 1. pkt., udgår: »og disses  

 stedfortrædere i den anmeldte rækkefølge«.
§ 32. Såfremt der kun er opstillet to kandidater til  

 valget, aflyser rigsombudsmanden afstemningen og erklærer de opstillede  

 kandidater for valgt uden afstemning.
De anmeldte stedfortrædere for  

 kandidaterne betragtes som stedfortrædere i den  

 rækkefølge, der er angivet i kandidatanmeldelserne.
 10. § 32, 2. pkt., udgår.
 § 34. ....
 11. I § 34, stk. 3, 1. pkt., udgår: »og  

 disses stedfortrædere i den anmeldte rækkefølge«.
 Stk. 2. ....
Stk. 3. I stemmelokalet og i stemmerummet skal der være  

 opslag, der angiver navnene på de opstillede kandidater og disses  

 stedfortrædere i den anmeldte rækkefølge.
Kandidater, der  

 opstiller for et parti, anføres i alfabetisk rækkefølge  

 særskilt for hvert parti.
Partierne anføres i alfabetisk  

 rækkefølge.
Kandidater, der opstiller uden for partierne,  

 anføres til sidst i alfabetisk rækkefølge.
Såfremt  

 to eller flere kandidater uden for partierne har indgået  

 kandidatforbund, skal opslaget indeholde oplysning herom.
 Stk. 4. ....
 § 42. ....
 12. I § 42, stk. 8, 1. pkt., indsættes efter  

 »om bord«: »på skibe hjemmehørende i Grønland  

 eller«.
 Stk. 2. ....
 Stk. 3. ....
 Stk. 4. ....
 Stk. 5. ....
 Stk. 6. ....
 Stk. 7. ....
 Stk. 8. Søfolk og passagerer om bord på danske  

 skibe i udenrigsfart samt personer, der er ansat på danske  

 havanlæg, kan brevstemme på skibet eller havanlægget.  

 Skibsføreren eller den, som skibsføreren har udpeget,  

 henholdsvis havanlæggets chef eller den, som chefen har udpeget,  

 fungerer som stemmemodtager.
 § 43. ....
 13. I § 43, stk. 2, indsættes efter  

 »Søfolk på«: »grønlandske skibe eller på«.
 Stk. 2. Søfolk på danske skibe i udenrigsfart og  

 deres medsejlende ægtefæller kan afgive brevstemme på  

 skibet fra dagen efter et folketingsvalg med gyldighed for  

 førstkommende folketingsvalg.
 14. Efter § 43 indsættes:
»§ 43 a.
Når valg til Folketinget er udskrevet,  

 underrettes skibsførere på grønlandske skibe herom.
Stk. 2. Så snart skibsføreren på et  

 grønlandsk skib bliver bekendt med, at der er udskrevet valg til  

 Folketinget, skal skibsføreren sørge for, at der straks  

 foretages brevstemmeafgivning om bord.
Gennemførelse af  

 brevstemmeafgivning kan dog undlades, hvis brevstemmerne selv ved anvendelse  

 af hurtigste forsendelsesmåde ikke kan påregnes at komme frem  

 inden afstemningens begyndelse på valgdagen, eller hvis tvingende eller  

 uopsættelige skibsforretninger er til hinder herfor.«.
 15. I § 44, stk. 1, 1. pkt., indsættes efter  

 »Grønland«: »,herunder på grønlandske skibe,«.
§ 44. Brevstemmematerialet til brug ved brevstemmeafgivning i  

 Grønland består af en stemmeseddel som nævnt i § 33,  

 stk. 1, en kuvert, et følgebrev og en yderkuvert.  

 Rigsombudsmanden tilvejebringer brevstemmematerialet.
Brevstemmematerialet  

 skal til enhver tid findes på folkeregistrene i Grønland.
 16. I § 44, stk. 1, indsættes efter 3.  

 pkt.:
 »Brevstemmematerialet bør så vidt muligt  

 altid findes om bord i grønlandske skibe.«.
 Stk. 2. .....
 § 49. ....
 17. I § 49, stk. 2, nr. 3, ændres »andet  

 eller mere« til: »flere«.
Stk. 2. En brevstemme kan ikke komme i betragtning,  

 såfremt 1)	....
 2)	....
3)	yderkuverten indeholder andet eller mere end ét  

 følgebrev og én kuvert, 4)	....
 5)	....
 6)	....
 Stk. 3. ....
 18. Efter § 62 indsættes:
»§ 62 a.
De ikke valgte kandidater er stedfortrædere for  

 de valgte af samme parti henholdsvis kandidatforbund i  

 rækkefølge efter størrelsen af deres stemmetal.
I  

 tilfælde af stemmelighed foretages lodtrækning.«.
 § 67. Hvis Folketinget træffer afgørelse om, at  

 en valgt kandidat ikke er valgbar, indtræder den  

 pågældendes stedfortræder, jf. § 68.
 19. I § 67 ændres »jf. § 68« til: »jf.  

 § 62 a«.
 § 68. ....
 20. § 68, stk. 2, affattes således:
Stk. 2. Findes der ved mandatledighed ikke nogen  

 stedfortræder for vedkommende folketingsmedlem, og var  

 pågældende opstillet for et parti, tilfalder mandatet den af  

 partiets kandidater, der ifølge den opgørelse, der er  

 nævnt i § 62, stk. 2, har opnået det  

 næsthøjeste antal stemmer.
Var pågældende opstillet  

 uden for partierne og havde indgået kandidatforbund med én eller  

 flere andre kandidater, tilfalder mandatet den af forbundets kandidater, der  

 ifølge opgørelsen i § 62, stk. 2, har opnået  

 det næsthøjeste antal stemmer.
Var pågældende  

 opstillet uden for partierne som enkeltkandidat, tilfalder mandatet den  

 kandidat, der ifølge opgørelsen i § 62, stk. 2, er  

 nærmest berettiget til mandatet.
 »Stk. 2. Hvis der ved mandatledighed ikke er nogen  

 stedfortræder, afholdes udfyldningsvalg, jf. § 68 a.«.
 21. Efter § 68 indsættes:
»§ 68 a.
Hvis der er afholdt udfyldningsvalg, gælder  

 valget af det nye medlem for den resterende del af gyldighedsperioden for  

 valgene på den almindelige valgdag.«.
 § 74. Folkeafstemningen foregår i de samme  

 afstemningsområder som valg til Folketinget, jf. kapitel 3.
 22. I § 74, stk. 1, ændres  

 »afstemningsområder« til: »valgkredse og afstemningsdistrikter«.
 Stk. 2. ....
 Stk. 3. ....
 § 78. Rigsombudsmanden underretter straks statsministeren og  

 indenrigsministeren om resultatet af folkeafstemningen.
 23. I § 78 udgår: »statsministeren og«.
 § 83. Medmindre mere indgribende foranstaltninger er forskyldt  

 efter den øvrige lovgivning, kan den, der overtræder §§ 40  

 eller 46, idømmes bøde.
 24. I § 83, stk. 1, ændres »§§ 40 eller  

 46« til: »§ 40, § 43 a, stk. 2, eller § 46«.
 Stk. 2. ....
