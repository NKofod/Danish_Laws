 Ligningsrådet blev i en bindende  

 forhåndsbesked spurgt, om overførsel af koncernbidrag fra selskab B til  

 selskab  

 C ville blive anset som skattepligtigt i Danmark for et af de af dansk  

 beskatning omfattede selskaber.
 Ligningsrådet fandt, at dette  

 ikke var tilfældet.
Udenlandsk sambeskatning  svenske  

 datterselskaber  koncernbidrag Ligningsrådet blev i en bindende forhåndsbesked  

 spurgt om overførsel af koncernbidrag fra det svenske datterselskab B til det  

 svenske datterselskab C ville blive anset som skattepligtigt i Danmark for et  

 af de af dansk beskatning omfattede koncernselskaber.
Det var oplyst, at de svenske selskaber B og C  

 indgik i en koncern, hvis ultimative moderselskab A var et dansk selskab.  

 Imellem det ultimative moderselskab (A) og selskaberne B og C var en række  

 danske mellemholdingselskaber.
B ejedes således af det danske selskab E, mens  

 C  

 ejedes af det danske selskab D.
Selskaberne D og E ejedes af det danske  

 mellemholdingselskab F.
I 2003 havde der været et underskud i C på ca. 6  

 mio.
DKK.
Selskabet indgik ikke i dansk sambeskatning, hvor der var valgt  

 alene  

 at medtage danske selskaber.
Der var imidlertid mulighed for lokal  

 sambeskatning i Sverige mellem B og C.
Denne sambeskatning kunne opnås ved,  

 at  

 der inden fristen for indlevering af selvangivelsen blev truffet beslutning  

 om  

 at yde et koncernbidrag fra B til C.
 Da selskaberne havde fælles ultimativt dansk  

 moderselskab, anså de svenske myndigheder også B og C for berettigede til at  

 yde koncernbidrag, og koncernbidraget ville derved have den konsekvens, at  

 den  

 skattepligtige indkomst for B ville blive nedsat med bidraget, mens C's  

 skattepligtige indkomst tilsvarende forøgedes med bidraget.
Revisors bevæggrund for at stille spørgsmålet var,  

 at ved beslutning om overførsel af koncernbidraget i forbindelse med  

 afslutning  

 af regnskaberne og selvangivelserne i de svenske selskaber ville C blive  

 beriget med tilskuddet, ca. 6 mio.
DKK, mens B ville opleve en nedgang i  

 egenkapitalen i kraft af betaling af tilskuddet.
 Som følge heraf ville C's direkte moderselskab,  

 det danske selskab D, tilsvarende opleve en forøgelse af egenkapitalen, mens  

 B's direkte moderselskab E, der ligeledes var et dansk selskab, ville opleve  

 et  

 fald i egenkapitalen som følge af overførslen af koncernbidrag i Sverige.
Det kunne således hævdes, at denne berigelse af D  

 skulle anses som skattepligtig som et tilskud fra det overliggende  

 holdingselskab F, som var moderselskab for både D og E, idet berigelsen  

 ultimativt  

 afhænger af moderselskabets dispositioner.
Gennemførelsen af en sådan  

 beskatning  

 ville forudsætte, at overførslen af koncernbidragene i Danmark skulle anses  

 som  

 et udbytte fra B til E og videre som en udlodning til F, der så skulle anses  

 for at tilføre midlerne til D som et skattepligtigt tilskud.
 Til støtte for at det rejste spørgsmål burde  

 besvares benægtende, henviste revisor bl.a. til TfS 2001, 510 LSR, hvormed en  

 sådan vidtgående gennemførelse af beskatning ved overførsler mellem to  

 søsterselskaber efter hans vurdering skulle være forladt i nyere praksis,  

 således at beskatning i den konkrete sag alene burde ske, når den berigelse D  

 indirekte har opnået realiseres i form af evt. salg af C, og da alene hvis  

 dette salg efter de almindelige regler anses som et skattepligtigt salg.
Det var i øvrigt oplyst, at formålet med betaling  

 af koncernbidrag i Sverige ikke var at berige visse selskaber i koncernen,  

 men  

 alene at opnå sambeskatning i Sverige.
Selskaberne havde derfor intet at  

 indvende imod, at eventuelt afledte konsekvenser af det svenske koncernbidrag  

 af de danske skattemyndigheder ville blive krævet neutraliseret via  

 modsatrettede pengeoverførsler i Danmark.
Ligningsrådet fandt på baggrund af en konkret  

 vurdering, at overførsel af koncernbidrag udelukkende mellem de nævnte  

 svenske  

 selskaber, som ikke var inddraget under dansk sambeskatning, ikke ville  

 påvirke  

 den skattepligtige indkomst for den danske del af koncernens selskaber.
Der  

 blev herved bl.a. lagt vægt på, at de danske selskaber, herunder  

 topmoderselskabet,  

 på tidspunktet for gennemførelsen af koncernbidraget ikke ville opnå en  

 økonomisk fordel, som var umiddelbar realisabel, samt at det var oplyst, at  

 formålet med betaling af koncernbidrag i Sverige ikke var at berige visse  

 selskaber i koncernen, men alene at opnå sambeskatning i Sverige, samt at  

 overførslen desuden ville ske i fuld overensstemmelse med de svenske  

 skatteregler.
