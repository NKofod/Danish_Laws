 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om økonomisk samordning, jf. lovbekendtgørelse nr. 737 af 27.  

 oktober 1986, foretages følgende ændringer:
 1. § 1 affattes således:
» § 1.  Der oprettes et økonomisk råd, hvis  

 opgave er at følge landets økonomiske udvikling og belyse de langsigtede  

 udviklingsperspektiver og samspillet mellem økonomi og natur samt at bidrage  

 til at samordne de forskellige økonomiske interesser.« 2. § 2, stk. 1, affattes således:
»Det økonomiske råd nedsættes af økonomiministeren.
Det ledes af et  

 formandskab bestående af 3 nationaløkonomisk kyndige og består herudover af  

 indtil 26 medlemmer.
Rådets formand udpeges af økonomiministeren blandt  

 formandskabets medlemmer.« 3. § 2, stk. 3, affattes således:
» Stk. 3.  Rådets øvrige medlemmer udnævnes for 3  

 år ad gangen.
Et af disse medlemmer skal repræsentere økonomiministeren. 21  

 medlemmer udnævnes efter indstilling: 1 af finansministeren, 1 af  

 miljøministeren, 1 af Danmarks Nationalbank, 2 af Dansk Arbejdsgiverforening,  

 4 af Landsorganisationen i Danmark, heraf 1 repræsentant for lønmodtagerne på  

 landbrugsområdet og 1 repræsentant for funktionærer og tjenestemænd, 1 af  

 Dansk Industri, 1 af Håndværksrådet, 1 af Landbrugsraadet, 1 af Dansk  

 Familielandbrug, 1 af De Samvirkende Danske Andelsselskaber (Andelsudvalget),  

 1 af Det Danske Handelskammer, 1 af Dansk Handel og Service, 1 af  

 Forbrugerrådet, 1 af Finansrådet, 1 af Funktionærernes og Tjenestemændenes  

 Fællesråd, 1 af Arbejderbevægelsens Erhvervsråd og 1 af de kommunale  

 organisationer.
Herudover kan økonomiministeren udnævne indtil 4 medlemmer,  

 hvoraf indtil 3 skal være særligt kyndige i økonomiske spørgsmål, og hvoraf  

 mindst eet medlem skal være særligt kyndig i samspillet mellem økonomi og  

 natur.« § 2 Loven træder i kraft den 1. juli 1994.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
