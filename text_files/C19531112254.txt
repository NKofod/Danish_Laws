I en hertil indsendt skrivelse har De besværet Dem over, at en  

 auktionsleder, sagfører N.
N. ved afholdelsen af en hittegodsauktion har  

 handlet i strid med lov nr. 146 af 23. april 1952 om hittegods.
 Det fremgår af sagen, at De mødte som auktionskøber og opnåede højeste bud  

 på et guldarmbånd, men at auktionslederen undlod at give hammerslag på budet,  

 der lå under smykkets vurderingsum, idet han henviste til, at der fra  

 politiets side var givet ordre til, at effektet ikke måtte bortsælges under  

 vurderingssummen.
 Foranlediget heraf skal man meddele, at den forannævnte lov om hittegods  

 efter justitsministeriets mening ikke har været til hinder for, at  

 politimesteren ved indlevering af smykket til salg ved offentlig auktion har  

 stillet som vilkår for bortsalg, at der blev budt en vis mindstepris for  

 smykket.
