 I medfør af § 6, stk. 3, i lov nr. 70 af 15. marts 1967 om  

 søfartsuddannelse som ændret ved lov nr. 399 af 26. juni 1975 fastsættes  

 herved følgende:
 § 1.  Driften af det i § 6, stk. 3, i lov nr. 70 af  

 15. marts 1967 om søfartsuddannelse som ændret ved lov nr. 339 af 26. juni  

 1975 foreskrevne øvelsesskib forestås af direktøren for søfartsuddannelsen (i  

 det følgende kaldet direktøren).
 Stk. 2  Direktøren varetager tillige det tekniske tilsyn  

 med skibet og kan hertil antage fornøden teknisk bistand.
§ 2.  De nærmere regler for togternes  

 tilrettelæggelse, tjenesten om bord, undervisningen m.v. fastsættes af  

 direktøren efter indhentet udtalelse fra søfartens uddannelsesråd.
Direktøren  

 fører tilsyn med tjenesten og undervisningen om bord.
 § 3.  Føreren af øvelsesskibet ansættes og afskediges  

 af handelsministeren efter samråd med direktøren.
 Stk. 2.  Skibets øvrige faste besætning ansættes og  

 afskediges af direktøren efter samråd med føreren.
 § 4.  Direktøren udfærdiger de fornødne instruktioner  

 for øvelsesskibets besætning.
 § 5.  Følgende af sømandslovens regler tillige med de  

 til disse hørende administrative bestemmelser finder med de af forholdets  

 natur følgende lempelser anvendelse på eleverne under togtet:
 § 19,  stk. 1., 2. pkt. og stk. 2., §§ 27, 30, 32, 34,  

 dog således, at udgifterne ved pleje af en syg elev i udlandet bæres af  

 staten, sålænge sygdommen varer, §§ 53, 54, 59, 61, 62 og 63.
 § 6.  Såfremt der under et øvelsestogt overgår  

 eleverne ulykkestilfælde, kan der af statens ulykkesforsikring udredes  

 erstatning til de pågældende, uanset at det pågældende ulykkestilfælde ikke  

 falder ind under ulykkesforsikringsloven.
§ 7.  I togtet deltager almindeligvis den forstander  

 eller lærer, der underviser den pågældende klasse i faget navigation.
Ved  

 udkommando stilles nødvendig søbeklædning til lærerens rådighed.
Desuden  

 oppebærer han et af handelsministeren fastsat vederlag for forlænget  

 arbejdstid under udkommando.
 § 8.  Lærerens og elevernes rejseudgifter til og fra  

 skibet bekostes af staten.
 § 9.  Lærer og elever modtager under togtet gratis  

 fuld kost om bord.
 § 10.  Bekendtgørelsen træder i kraft den 1. juni  

 1976.
 Stk. 2.  Samtidig ophæves bekendtgørelse nr. 329 af 27.  

 august 1963 om øvelsesskib for navigationsundervisningen.
 Handelsministeriet, den 20. maj 1976.
 Erling Jensen.
 /Sven Lunddahl.
