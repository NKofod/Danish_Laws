Der ydes vederlag for hver afgjort sag.
Der henvises til  

 Finansministeriets oversigt over vederlag til formænd, medlemmer og  

 stedfortrædere i amtsankenævn og revaliderings- og pensionsnævn.
Der foreligger en afgørelse, der udløser vederlag i følgende tilfælde Når nævnet træffer afgørelse, om betingelsen for tilkendelse, ændring  

 eller opretholdelse samt frakendelse af førtidspension, invaliditetsydelse og  

 tillæg efter § 16 i lov om social pension er opfyldt, jf. § 59, stk. 1, nr. 1  

 i lov om social pension.
 Når nævnet træffer afgørelser om betingelsen for tilkendelse af pension er  

 opfyldt ved afgørelse om fortsat ret til dagpenge, jf. dagpengelovens § 26,  

 stk. 1, nr. 2, jf. § 59, stk. 1, nr. 5 i lov om social pension.
 Når nævnet træffer afgørelse om, at en allerede tilkendt pension skal være  

 hvilende, jf. § 59, stk. 2.
 Når nævnet træffer afgørelse om, at en sag bortfalder, eller at en ydelse  

 inddrages, fordi ansøgeren ikke medvirker til nødvendige undersøgelser,  

 optræning eller andre foranstaltninger, der må antages mere varigt at kunne  

 forbedre erhvervsevnen, jf. § 59, stk. 3 i lov om social pension.
 Når nævnet afgiver vejledende udtalelse til helbredsbedømmelsesnævnet i  

 tjenestemandssager, jf. § 59, stk. 4 i lov om social pension.
 Når nævnet træffer afgørelse om hjælp til iværksættelse af selvstændig  

 virksomhed, herunder anskaffelse af et motorkøretøj, der indgår som et  

 sædvanligt led i den pågældende virksomhed efter bistandsloven § 42, stk. 9,  

 jf. § 42, stk. 10.
 Når nævnet træffer afgørelse, om betingelser for støtte til bil m.v. er  

 opfyldt, samt om fortsat berettigelse, jf. § 58 om støtte til køb af bil  

 efter bistandsloven.
 Når nævnet afgør en sag ved forenklet mødebehandling, jf. § 9, stk. 2 i  

 Socialministeriets bekendtgørelse nr. 121 af 28. marts 1985 af  

 forretningsorden for revaliderings- og pensionsnævnene.
 Når nævnet træffer en foreløbig afgørelse, jf. § 14, stk. 1 i  

 Socialministeriets bekendtgørelse nr. 121 af 28. marts 1985 af  

 forretningsorden for revaliderings- og pensionsnævnene.
Når nævnet får forelagt en sag i medfør af § 16 i Socialministeriets  

 bekendtgørelse nr. 121 af 28. marts 1985 af foretningsorden for  

 revaliderings- og pensionsnævnene.
I dette tilfælde udløses dog ikke vederlag  

 til formanden.
 Når nævnet træffer en betinget afgørelse, som senere bekræftes af  

 formanden, efter at der er indhentet supplerende oplysninger af  

 nævnssekretariatet.
Når formanden træffer en afgørelse efter bemyndigelse, jf. § 15 i  

 Socialministeriets bekendtgørelse nr. 121 af 28. marts 1985 af  

 forretningsorden for revaliderings- og pensionsnævnene.
Der udløses alene  

 vederlag til formanden.
 Der foreligger ikke en afgørelse, og der ydes derfor ikke vederlag til  

 formænd og medlemmer/stedfortrædere i følgende tilfælde:
 Når nævnet får forelagt bortfaldne og afgjorte sager samt afgørelser fra  

 Den Sociale Ankestyrelse til drøftelse.
 Når nævnet udsætter afgørelsen i en sag.
 Når nævnet får forelagt en sag i medfør af § 2 i Socialministeriets  

 bekendtgørelse nr. 122 af 28. marts 1985 om indsendelse af klager over  

 afgørelser truffet af sociale udvalg/magistrater og regionale nævn inden for  

 det sociale område og om genvurdering i forbindelse med klager.
 Der kan undtagelsesvis ydes vederlag, hvis der ved genforelæggelse af  

 disse sager foreligger oplysninger af væsentlig og omfattende karakter, eller  

 der af nævnet indhentes sådanne oplysninger.
 Når der afholdes fællesmøder, jfr. § 21 i Socialministeriets  

 bekendtgørelse nr. 121 af 28. marts 1985 af forretningsorden for  

 revaliderings- og pensionsnævnene.
