Betænkning afgivet af Sundhedsudvalget den 18. maj 2021 Betænkning over Forslag til lov om ændring af lov om autorisation af sundhedspersoner og om sundhedsfaglig virksomhed, lov om tobaksvarer m.v., lov om elektroniske cigaretter m.v. og forskellige andre love (Ændring af journalføringsreglerne, reaktionsmulighed ved manglende betaling af registreringsgebyr på tatoveringsområdet og supplerende bestemmelser i tilknytning til markedsovervågningsforordningen samt lovtekniske ændringer i psykiatriloven og strålebeskyttelsesloven) [af sundhedsministeren (Magnus Heunicke)]:
1. Ændringsforslag Der er stillet 12 ændringsforslag til lovforslaget.
Dansk Folkepartis og Socialistisk Folkepartis medlemmer af udvalget har stillet ændringsforslag nr. 1. Sundhedsministeren har stillet ændringsforslag nr. 2-11. Dansk Folkepartis medlemmer af udvalget har stillet ændringsforslag nr. 12.
2. Indstillinger Et mindretal i udvalget (V, DF og KF) indstiller lovforslaget til vedtagelse med de stillede ændringsforslag.
 Et andet mindretal i udvalget (S) indstiller lovforslaget til vedtagelse med ændringsforslag nr. 2-11. Mindretallet vil stemme imod ændringsforslag nr. 12.
 Et tredje mindretal i udvalget (RV, EL og LA) indstiller lovforslaget til vedtagelse med ændringsforslag nr. 2-11. Mindretallet vil stemme imod ændringsforslag nr. 1 og 12.
 Et fjerde mindretal i udvalget (SF og Susanne Zimmer (UFG)) indstiller lovforslaget til vedtagelse med ændringsforslag nr. 1-11. Mindretallet vil stemme imod ændringsforslag nr. 12.
 Et femte mindretal i udvalget (NB) vil redegøre for sin indstilling til lovforslaget og de stillede ændringsforslag ved 2. behandling.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Dansk Folkeparti og Socialistisk Folkeparti Dansk Folkepartis og Socialistisk Folkepartis medlemmer af udvalget har stillet ændringsforslag nr. 1 vedrørende patientjournaler på tandlægeområdet.
DF og SF mener, at det som udgangspunkt skal være sådan, at borgeren bør give samtykke til deling af sin patientjournal.
Dette bør derfor også gælde, når patientjournalen overdrages til en anden type klinik, hvilket L 204 vil ændre på.
 DF og SF vil dog stemme for det samlede lovforslag ved 3. behandling.
4. Ændringsforslag Ændringsforslag Til § 1 Af et mindretal (DF og SF), tiltrådt af et mindretal (V, KF og Susanne Zimmer (UFG)):
 1) Efter nr. 2 indsættes som nyt nummer:
 »01. I § 25, stk. 4, indsættes som 3. pkt.:
»Fravigelser kan ikke omfatte klinikoverdragelser mellem tandlæger.«« [Fastsættelse af krav om patientens samtykke ved klinikoverdragelser mellem tandlæger] Af sundhedsministeren, tiltrådt af et flertal (udvalget med undtagelse af NB):
 2) I den under nr. 4 foreslåede § 25 a indsættes i stk. 1 efter »§§ 21-24«: »og regler fastsat i medfør af disse bestemmelser«.
[Henvisning til regler fastsat i medfør af bemyndigelsesbestemmelser i autorisationslovens §§ 21-24] Til § 3 3) Nr. 3 affattes således:
»3. I § 34, 1. pkt., ændres »og lokaliteter hos« til: », lokaliteter og transportmidler anvendt af«, og »tobaksvarer og urtebaserede rygeprodukter« ændres til: »produkter omfattet af denne lov«.« [Ændring af hensyn til overensstemmelsen med markedsovervågningsforordningen] 4) I den under nr. 4 foreslåede affattelse af § 35 ændres i stk. 1, 1. pkt. »forordninger omfattet af« til: »forordninger vedrørende«.
[Sproglig præcisering] 5) I den under nr. 5 foreslåede § 38 a ændres »omfattet af« til: »vedrørende«.
[Sproglig præcisering] 6) I den under nr. 5 foreslåede § 38 udgår i stk. 1 »forbud eller«.
[Ændring af hensyn til overensstemmelsen med den foreslåede § 38 a] Til § 4 7) Nr. 4 affattes således:
»4. I § 21, 1. pkt., ændres »og lokaliteter hos« til: », lokaliteter og transportmidler anvendt af«, og »elektroniske cigaretter og genopfyldningsbeholdere med nikotin« ændres til: »produkter omfattet af denne lov«.« [Ændring af hensyn til overensstemmelsen med markedsovervågningsforordningen] 8) I den under nr. 5 foreslåede afftattelse af § 22 ændres i stk. 1, 1. pkt., »forordninger omfattet af« til: »forordninger vedrørende«.
[Sproglig præcisering] 9) I den under nr. 7 foreslåede § 27 a ændres »omfattet af« til: »vedrørende«.
[Sproglig præcisering] 10) I den under nr. 7 foreslåede § 27 ændres i stk. 1 »forbud« til: »påbud«.
[Ændring af hensyn til overensstemmelsen med den foreslåede § 27 a] Til § 7 11) Nr. 1 affattes således:
»1. I § 9, stk. 3, ændres », 5 og 6 og § 7, nr. 1« til: »og 5-7«.« [Lovteknisk ændring] Til § 9 Af et mindretal (DF), tiltrådt af et mindretal (V og KF):
 12) Som stk. 2 indsættes:
»Stk. 2. Sundhedsministeren fremsætter i folketingsåret 2021-22 forslag om revision af lovens § 1.« [Lovrevision med henblik at indføre autorisationsordninger for en række sundhedspersoner] Bemærkninger Til nr. 1 Det følger af autorisationslovens § 25, stk. 4, 1. pkt., at Styrelsen for Patientsikkerhed kan fastsætte regler om overdragelse og opbevaring af patientjournaler i forbindelse med, at en anden autoriseret sundhedsperson overtager behandlingen af en patient eller en autoriseret sundhedsperson ophører med eller overdrager sin virksomhed.
 Det følger af autorisationslovens § 25, stk. 4, 2. pkt., at Styrelsen for Patientsikkerhed på dette område bemyndiges til at fastsætte regler, der fraviger de almindelige bestemmelser om patienters samtykke til videregivelse af helbredsoplysninger.
 Det foreslås, at der indsættes et nyt punktum i § 25, stk. 4, hvorefter Styrelsen for Patientsikkerhed ikke kan bemyndiges til at fastsætte regler, der fraviger de almindelige bestemmelser om patienters samtykke til videregivelse af helbredsoplysninger, i de tilfælde, hvor der er tale om klinikoverdragelser mellem tandlæger.
 Den foreslåede ændring vil medføre, at der stilles krav om indhentelse af samtykke fra hver enkelt patient, før journalen kan overdrages fra en tandlægeklinik til den overtagende tandlægeklinik.
Til nr. 2 Det følger af det foreslåede § 25 a, stk. 1, at regionsråd, kommunalbestyrelser, staten og private virksomheder skal organisere deres behandlingssteder på en sådan måde, at sundhedspersoner er i stand til at overholde journalføringspligten og andre pligter vedrørende journalføring med henvisning til autorisationslovens §§ 21-24.
 Med indsættelsen af § 25 a i autorisationsloven foreslås fastsættelse af en særskilt bestemmelse om driftsherrens organisatoriske ansvar vedrørende journalføring, hvorefter alle behandlingssteders driftsherrer vil skulle sørge for organisatoriske rammer, der gør det muligt for sundhedspersonerne at overholde journalføringspligten og andre pligter vedrørende journalføring.
 Med ændringsforslaget indsættes i det foreslåede § 25 a, stk. 1, henvisning til regler fastsat i medfør af bemyndigelsesbestemmelser i autorisationslovens §§ 21-24, således at det fastsættes, at driftsherrens organisatoriske ansvar i det foreslåede § 25 a, stk. 1, også omfatter overholdelsen af regler om journalføring fastsat i medfør af bemyndigelsesbestemmelser i autorisationslovens §§ 21-24.
Til nr. 3 Det følger af den med lovforslaget foreslåede ændring af § 34, 1. pkt., at for at tilvejebringe oplysninger til brug for gennemførelse af kontrollen efter § 32, stk. 1 og 2, skal Sikkerhedsstyrelsens repræsentanter også have mulighed for at få adgang til transportmidler hos fabrikanter, importører, distributører og detailforhandlere af produkter omfattet af denne lov.
 Det følger af markedsovervågningsforordningens artikel 14, stk. 4, litra e, at kontrolmyndigheden skal tillægges beføjelse til at få adgang til alle lokaler, arealer eller transportmidler, som den pågældende erhvervsdrivende anvender som led i sit erhverv, sin forretning, sit håndværk eller sit fag, for at identificere manglende overensstemmelse og indhente dokumentation.
Med ændringsforslaget får Sikkerhedsstyrelsens repræsentanter ikke alene adgang til offentlige og private ejendomme, lokaliteter og transportmidler hos fabrikanter, importører, distributører og detailforhandlere af produkter omfattet af loven, men også til offentlige og private ejendomme, lokaliteter og transportmidler anvendt af fabrikanter, importører, distributører og detailforhandlere af produkter omfattet af denne lov.
Hermed tilvejebringes en bedre overensstemmelse med markedsovervågningsforordningen.
Til nr. 4 Med ændringsforslaget foreslås en sproglig præcisering, således at der tales om forordninger vedrørende lovens anvendelsesområde i stedet for forordninger omfattet af lovens anvendelsesområde. Ændringen har ingen indholdsmæssige konsekvenser.
Til nr. 5 Med ændringsforslaget foreslås en sproglig præcisering, således at der tales om forordninger vedrørende lovens anvendelsesområde i stedet for forordninger omfattet af lovens anvendelsesområde. Ændringen har ingen indholdsmæssige konsekvenser.
Til nr. 6 Det følger af det med lovforslaget foreslåede § 38 b, stk. 1, at der skal kunne ske blokering af en onlinegrænseflade, hvis et »forbud eller påbud« efter den med lovforslaget ligeledes foreslåede § 38 a ikke er efterkommet eller onlinegrænsefladen gentagne gange har solgt eller formidlet salg af produkter, der udgør en alvorlig risiko.
 Der kan imidlertid alene meddeles påbud efter den foreslåede § 38 a.
 Med ændringsforslaget udgår ordene »eller forbud« af det foreslåede § 38 b, stk. 1, således at der tilvejebringes en bedre overensstemmelse mellem denne bestemmelse og den ligeledes foreslåede § 38 a.
Til nr. 7 Det følger af den med lovforslaget foreslåede ændring af § 21, 1. pkt., at for at tilvejebringe oplysninger til brug for gennemførelse af kontrollen efter § 19, stk. 1, skal Sikkerhedsstyrelsens repræsentanter også have mulighed for at få adgang til transportmidler hos fabrikanter, importører, distributører og detailforhandlere af produkter omfattet af denne lov.
 Det følger af markedsovervågningsforordningens artikel 14, stk. 4, litra e, at kontrolmyndigheden skal tillægges beføjelse til at få adgang til alle lokaler, arealer eller transportmidler, som den pågældende erhvervsdrivende anvender som led i sit erhverv, sin forretning, sit håndværk eller sit fag, for at identificere manglende overensstemmelse og indhente dokumentation.
Med ændringsforslaget får Sikkerhedsstyrelsens repræsentanter ikke alene adgang til offentlige og private ejendomme, lokaliteter og transportmidler hos fabrikanter, importører, distributører og detailforhandlere af produkter omfattet af loven, men også til offentlige og private ejendomme, lokaliteter og transportmidler anvendt af fabrikanter, importører, distributører og detailforhandlere af produkter omfattet af denne lov.
Hermed tilvejebringes en bedre overensstemmelse med markedsovervågningsforordningen.
Til nr. 8 Med ændringsforslaget foreslås en sproglig præcisering, således at der tales om forordninger vedrørende lovens anvendelsesområde i stedet for forordninger omfattet af lovens anvendelsesområde. Ændringen har ingen indholdsmæssige konsekvenser.
Til nr. 9 Med ændringsforslaget foreslås en sproglig præcisering, således at der tales om forordninger vedrørende lovens anvendelsesområde i stedet for forordninger omfattet af lovens anvendelsesområde. Ændringen har ingen indholdsmæssige konsekvenser.
Til nr. 10 Det følger af det med lovforslaget foreslåede § 27 b, stk. 1, at der kan ske blokering af en onlinegrænseflade, hvis et »forbud« efter den med lovforslaget ligeledes foreslåede § 27 a ikke er efterkommet eller onlinegrænsefladen gentagne gange har solgt eller formidlet salg af produkter, der udgør en alvorlig risiko.
 Der kan imidlertid alene meddeles påbud efter den foreslåede § 27 a.
 Med ændringsforslaget udgår »forbud« i det foreslåede § 27 b, stk. 1, således at der tilvejebringes en bedre overensstemmelse mellem denne bestemmelse og den ligeledes foreslåede § 27 a.
Til nr. 11 Der er tale om en lovteknisk ændring, så opremsningen bliver korrekt.
Der er således ikke tale om en indholdsmæssig ændring.
Til nr. 12 Dansk Folkeparti foreslår at indføre autorisationsordninger for en række sundhedspersoner, som p.t. ikke er omfattet af autorisationsloven, herunder akupunktører, massører, psykomotoriske terapeuter, fodplejere, psykoterapeuter og social- og sundhedshjælpere.
Ændringsforslaget indebærer, at sundhedsministeren skal igangsætte et arbejde med at autorisere en række af fagpersoner, der faktisk har en uddannelse bag sig.
Sundhedsministeren skal på baggrund af dette arbejde fremsætte lovforslag i Folketinget i næste folketingsår om ændring af autorisationsloven.
5. Udvalgsarbejdet Lovforslaget blev fremsat den 26. marts 2021 og var til 1. behandling den 16. april 2021. Lovforslaget blev efter 1. behandling henvist til behandling i Sundhedsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og sundhedsministeren sendte den 25. november 2020 dette udkast til udvalget, jf.
SUU alm. del  bilag 125. Den 26. marts 2021 sendte sundhedsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 10 spørgsmål til sundhedsministeren til skriftlig besvarelse, som ministeren har besvaret.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Daniel Toft Jakobsen (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Stinus Lindgreen (RV) Lotte Rod (RV) Kirsten Normann Andersen (SF) Trine Torp (SF) Peder Hvelplund (EL) Pernille Skipper (EL) Susanne Zimmer (UFG) Jane Heitmann (V) fmd.
Ellen Trane Nørby (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (DF) Karina Adsbøl (DF) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
