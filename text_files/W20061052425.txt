Klage over, at en kiropraktor optog ubrugelige røntgenbilleder Nævnet fandt grundlag for at kritisere kiropraktoren for hans behandling af patienten den 20. april 2004 i forbindelse med optagelse af røntgenbilleder.
Nævnet lagde herved vægt på, at røntgenbillederne var af ringe kvalitet.
Nævnet oplyste, at en konventionel røntgenundersøgelse ikke bidrager til udredningen af, hvorvidt der er tale om diskusprolaps eller ej.
Det var imidlertid nævnets opfattelse, at kiropraktorens beslutning om at foretage røntgenundersøgelse som led i den kliniske udredning måtte indebære, at røntgenundersøgelsen skulle være af diagnostisk kvalitet.
 Nævnt fandt ikke grundlag for at kritisere kiropraktoren for hans behandling af patienten i øvrigt.
