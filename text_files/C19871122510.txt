 Efter reglerne om udgang til indsatte kan der opspares indtil 4 udgange,  

 der eventuelt kan sammenlægges.
 Direktoratet bestemmer herved, at personer, der er overført fra Færøerne  

 til Danmark til udståelse af fængselsstraf på mere end 6 måneder, kan opspare  

 og sammenlægge indtil 6 udgange med henblik på een gang halvårligt at besøge  

 bestemte personer på Færøerne eller besøge nærstående personer fra Færøerne,  

 som med henblik herpå midlertidigt har taget ophold i Danmark, fx i et lejet  

 sommerhus eller lignende.
Institutionen yder tilskud til dækning af rejseudgifter til udgang til  

 Færøerne i overensstemmelse med reglerne om køb af billetter til togrejse med  

 DSB m.v.
Det kan dog tillades, at rejsen sker med fly, såfremt der herved kun  

 bliver tale om en forholdsvis mindre merudgift.
Såfremt udgangen anvendes til at besøge nærstående personer, der er  

 tilrejst fra Færøerne, vil der efter en konkret vurdering af de pågældendes  

 økonomiske forhold kunne ydes tilskud til rejseudgifterne.
Tilskuddet vil dog  

 højst kunne andrage et beløb svarende til det, som institutionen vil kunne  

 afholde til dækning af den indsattes rejseudgift til Færøerne.
 Direktoratets cirkulærskrivelse af 3. oktober 1985 ophæves.
 E.B.
E.
Steiner Til kriminalforsorgens anstalter, arresthusene og politiet.
