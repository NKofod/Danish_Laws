Det er en betingelse for at få en klage  

 realitetsbehandlet af Pressenævnet, at klagerne har retlig interesse i det  

 forhold, som der klages over.
Det indebærer, at man selv som person,  

 organisation,  

 virksomhed eller lignende skal være omtalt, afbilledet eller på anden måde  

 identificeret i mediet.
 Tre medlemmer  Bo Maltesen, Lene Sarup og  

 Ole Askvig - udtalte herefter:
Vi fandt, at selv om det ikke kunne  

 udelukkes, at den påklagede artikel indirekte henviste til [K1] og [K2], var  

 de  

 ikke nævnt på en sådan måde, at det umiddelbart ville være muligt at  

 identificere dem af andre end den kreds, der i forvejen kendte til sagen.
Vi  

 fandt på denne baggrund, at de ikke havde en sådan retlig interesse i, at  

 klagen skulle behandles for Nævnet, og vi afviste derfor klagen.
 Et medlem - Axel Kierkegaard  udtalte:
Jeg fandt, at det ikke kunne udelukkes, at  

 artiklen indirekte henviste til [K1] og [K2], og at de på denne baggrund  

 ville  

 kunne identificeres i et lokalområde som det anførte.
Idet jeg lagde vægt på  

 karakteren af den beskyldning, som artiklen rummede fandt jeg, at klagerne  

 havde retlig interesse i, at sagen realitetsbehandledes af Nævnet.
 Der afsagdes kendelse efter  

 stemmeflertallet, og Nævnet afviste sagen.
Pressenævnets  

 kendelse i sag 2006-6-353 Advokat Rasmus Haugaard har  

 på vegne [K1] og [K2] klaget til Pressenævnet over en artikel i Morsø  

 Folkeblad  

 den 27. april 2006, idet han mener, at god presseskik er tilsidesat.
Han har  

 endvidere  

 klaget over, at Morsø Folkeblad har afvist at bringe et genmæle.
1. Sagsfremstilling Morsø Folkeblad bragte den  

 27. april 2006 under overskriften  

  

 Voldsted  

 og vandsted  

  

 og underoverskriften  

  

 Tur  

 ved Spang Å  

  

 en artikel vedrørende amtets dynamoprojekt vedrørende Spang Å  

 og området deromkring.
Af artiklen fremgår blandt andet følgende::
 På tilbagevejen hører Deres  

 udsendte også historier om, at der tidligere var masser af ørreder i åen, men  

 at en landmand for årtier siden fældede alle træer og skar grøde af brinken,  

 så  

 der ikke var en busk tilbage.
Så forsvandt fiskene.
En anden landmand skulle  

 mod at give jagt til en kommunalt ansat have fået lov til at anlægge en vej  

 over Spang Å og forbi det fredede voldsted.
En sag, der siden blev kørt helt  

 til  

 tops hos fredningsmyndighederne, som krævede at få vejen over åen fjernet  

 igen.  

 Men vejen er der altså endnu.
 2. Parternes synspunkter Advokat Rasmus Haugaard har  

 anført, at [K1] på tidspunktet for anlæggelse af vejen og overkørslen var  

 stadsingeniør ved Morsø Kommune og havde på daværende tidspunkt og i dag,  

 jagten hos den landmand, der anlagde vejen og overkørslen. [K1], er således  

 den  

 kommunalt ansatte, der refereres til i artiklen. [K2] er den nævnte landmand.
 Advokaten har videre anført,  

 at selvom [K1] og [K2] ikke er nævnt ved navn i artiklen, er der tale om et  

 meget lille lokalsamfund, hvor de omtalte personers identitet reelt er kendt  

 af  

 de fleste læsere.
Advokaten har herudover  

 anført, at det i den citerede passage er anført, at vejen over Spang Å blev  

 underkendt ved de øverste fredningsmyndigheder.
Dette er faktisk forkert.  

 Passagen er endvidere i sammenhængen egnet til at fremkalde den opfattelse,  

 at  

 fredningsmyndighederne annullerede tilladelsen på grund af bestikkelse af  

[K1],  

 jf. straffelovens §§ 144-145. Advokaten har afvist, at [K1] var impliceret i  

 sagsbehandlingen vedrørende den omhandlede tilladelse.
 Advokaten har oplyst, at den  

 fredningssag, der formentlig refereres til i artiklen, drejede sig om vejens  

 placering på de tilstødende markarealer, hvorfor overkørslen vejen over  

 åen  

 er lovligt etableret.
 Advokaten har endelig krævet,  

 at Morsø Folkeblad skal bringe et genmæle, hvoraf fremgår, at avisen  

 beklager  

 den fremsatte påstand om strafbar adfærd, idet denne er såvel usand som  

 udokumenteret,  

 samt at det anførte vedrørende den nævnte fredningssag er faktuel  

 forkert.
Morsø Folkeblad afviser, at  

 det er muligt at identificere [K1] og [K2], idet de ikke er nævnt ved navn i  

 artiklen.
Klagerne har derfor ikke retlig interesse i sagen.
Morsø Folkeblad har anført,  

 at der i artiklen ikke er nogen påstand om et strafbart forhold.
Morsø  

 Folkeblad har videre anført, at avisen alene refererer til den almindelige  

 snak  

 mand og mand imellem.
Morsø Folkeblad beklager, at  

 man har misforstået, hvad fredningsmyndighederne helt præcist sagde nej til,  

 og  

 oplyser videre, at avisen er indstillet på at korrigere dette.
Morsø  

 Folkeblad  

 har afvist at bringe et formelt genmæle, men tilbudt at bringe advokatens  

 klagepunkter som kommentar til artiklen.
Morsø Folkeblad vil bringe  

 klagepunkterne med en redaktionel korrektion af oplysningen om  

 fredningsafgørelsen  

 samt en angivelse af, at avisen ikke mener at have overtrådt reglerne om god  

 presseskik.
 3. Pressenævnets afgørelse og begrundelse  

 :
 I sagens behandling har følgende  

 nævnsmedlemmer deltaget:
 Axel Kierkegaard,  

 Bo  

 Maltesen,  

 Lene Sarup  

 og Ole  

 Askvig.
Det er en betingelse for at  

 få en klage realitetsbehandlet af Pressenævnet, at klagerne har retlig  

 interesse  

 i det forhold, som der klages over.
Det indebærer, at man selv som person,  

 organisation, virksomhed eller lignende skal være omtalt, afbilledet eller på  

 anden måde identificeret i mediet.
 Tre medlemmer  Bo Maltesen,  

 Lene Sarup og Ole Askvig - udtaler herefter:
Vi finder, at selv om det  

 ikke kan udelukkes, at den påklagede artikel indirekte henviser til [K1] og  

[K2],  

 er de ikke nævnt på en sådan måde, at det umiddelbart vil være muligt at  

 identificere  

 dem af andre end den kreds, der i forvejen kender til sagen.
Vi finder på  

 denne  

 baggrund, at de ikke har en sådan retlig interesse i, at klagen skal  

 behandles  

 for Nævnet, og vi afviser derfor klagen.
 Et medlem -  

 Axel Kierkegaard  udtaler:
Jeg finder, at det ikke kan  

 udelukkes, at artiklen indirekte henviser til [K1] og [K2], og at de på denne  

 baggrund vil kunne identificeres i et lokalområde som det anførte.
Idet jeg  

 lægger vægt på karakteren af den beskyldning, som artiklen rummer finder jeg,  

 at klagerne har retlig interesse i, at sagen realitetsbehandles af Nævnet.
 Der afsiges kendelse efter  

 stemmeflertallet, og Nævnet afviser sagen.
 Afgjort den 23. august 2006.
