I.
Indledning Arbejdsministeriets bekendtgørelse nr. 887 af 28. december 1989 om  

 godtgørelse, støtte og tilskud m.m. til deltagere i arbejdsmarkedsuddannelser  

 adskiller sig på en række punkter fra de regler, der gjaldt før 1. januar  

 1990. De vigtigste ændringer er følgende:
1. Godtgørelsens størrelse Den tidligere regel om forhøjet godtgørelse til visse kursister (25 pct.  

 reglen) er ophævet, så godtgørelsen fremover ikke kan være højere end højeste  

 dagpenge i den statsanerkendte arbejdsløshedskasse, som kursisten er eller  

 kunne være medlem af.
For kursister under 18 år kan godtgørelsen fortsat ikke  

 overstige hidtidig indtægt, og for virksomhedsansatte deltagere på VTP-kurser  

 svarer godtgørelsen fortsat til halve dagpenge.
2. Søgnehelligdage Den hidtidige hjemmel til at udbetale godtgørelse for søgnehelligdage i  

 kursusperioden er ophævet, se dog vejledningen til § 4, stk. 1.
3. Ansøgningsfrist Efter de hidtil gældende regler bortfaldt retten til godtgørelse m.v.,  

 såfremt ansøgningsskema ikke var afleveret inden kursets afslutning.
Nu er  

 ansøgningsfristen forlænget til 4 uger efter sidste kursusdag.
4. Klageinstans Klager over afgørelser truffet af en uddannelsesinstitution, et AF-kontor  

 eller en A-kasse skal stiles til Arbejdsmarkedets Ankenævn.
Klager  

 over afgørelser skal fortsat ske skriftligt og indgives til den, der har  

 truffet afgørelsen.
II.
Bemærkninger til bekendtgørelsens enkelte paragraffer Til § 1 Den primære målgruppe er kursister, der har eller søger arbejde som  

 specialarbejdere, faglærte, tekniske tegnere og assistenter, handels- og  

 kontorfunktionærer samt arbejdsledere rekrutteret fra LO-området med  

 umiddelbar kontakt til arbejderne, jf. vejledningen til § 3.
 Akademikere og andre højere uddannede kan få adgang til at deltage i  

 kurserne, men vil normalt ikke være berettiget til godtgørelse eller tilskud  

 til befordring eller kost og logi.
 Det er en forudsætning for udbetaling af godtgørelse, at kurset afholdes  

 efter en godkendt undervisningsplan.
Til § 1, nr. 1 Der kan ydes godtgørelse for deltagelse i kursus på lørdage og/eller  

 søndage, såfremt der foreligger et dokumenteret indtægtstab for sådanne dage.  

 Der kan derimod ikke ydes godtgørelse for kompenserende fridage i en  

 kursusperiode, jf. iøvrigt bemærkninger til § 9.
Tab af arbejdsmuligheder er tilstrækkeligt til at opnå godtgørelse.
En  

 kursist, der ikke har haft indtægt forud for kurset, f.eks. en  

 hjemmearbejdende husmoder, vil således have ret til godtgørelse - forudsat at  

 de øvrige betingelser er opfyldt - hvis kursusdeltagelsen forhindrer  

 pågældende i at påtage sig et arbejde.
Til § 1, nr. 2 Bestemmelsen fastslår, at kursisten skal have en nærmere bestemt  

 tilknytning til arbejdsmarkedet.
Om kursisten har denne tilknytning afgøres  

 ud fra en konkret vurdering af pågældendes beskæftigelsessituation.
 I ordene »sædvanligt omfang« ligger, at pågældende skal være  

 arbejdssøgende på de arbejdsvilkår - fuldtid eller deltid - der er normale  

 inden for branchen/faget.
Normalt vil det forhold, at kursisten er tilmeldt AF, være tilstrækkeligt  

 som dokumentation for, at pågældende er arbejdssøgende.
Tilknytning til  

 arbejdsmarkedet kan dog også dokumenteres på anden måde f.eks. ved arbejde  

 eller løfte om arbejde inden for kursusemnets område.
 Der vil kun kunne ydes godtgørelse under deltagelse i kurser, der vedrører  

 kursistens hovedbeskæftigelse.
 Det har ingen indflydelse på retten til godtgørelse, at pågældende i  

 kursusperioden har karantæne i henhold til lov om arbejdsformidling og  

 arbejdsløshedsforsikring m.v.
 Revalidender, der under afslutning af en revalideringsproces deltager i  

 kurser under loven om arbejdsmarkedsuddannelser er berettiget til godtgørelse  

 som hidtil.
Til § 2, stk. 1 En særregel, der fastsætter betingelserne for godtgørelse for  

 specialarbejdere, der deltager i efteruddannelseskurser for faglærte og for  

 faglærte, der deltager i specialarbejderkurser.
Kursisterne har ret til  

 godtgørelse, selv om de ikke er arbejdssøgende i sædvanligt omfang inden for  

 kursusemnets område.
Til § 2, stk. 2 Bestemmelsen omhandler det forhold, at en faglært søger arbejde som  

 specialarbejder, dvs. befinder sig i en erhvervsskiftesituation.
 Kursisten må sandsynliggøre f.eks. gennem tilmelding til  

 arbejdsformidlingen, at der foreligger en erhvervsskiftesituation, og skal i  

 øvrigt opfylde betingelserne i § 1.
 Ved A-kassens/AF-kontorets vurdering af, om erhvervsskiftet er reelt  

 begrundet, skal man se bort fra det forhold, at pågældende er faglært.
Til § 3 En særregel, der fastsætter betingelserne for godtgørelse til andre  

 grupper, der kan sidestilles med specialarbejdere eller faglærte arbejdere  

 m.v., jf. kapitel 5 i lov om arbejdsmarkedsuddannelser, og som deltager i  

 specialarbejderkurser eller efteruddannelseskurser.
Lovens kapitel 5 omfatter  

 bl.a. arbejdsledere, tekniske tegnere og tekniske assistenter.
 Disse kursister skal ikke opfylde betingelsen i § 1 om at være  

 arbejdssøgende som lønmodtagere i sædvanligt omfang inden for det område, som  

 kurset er beregnet for, men til gengæld skal kursusdeltagelsen have til  

 formål at kvalificere de pågældende inden for det arbejdsområde, hvor de har  

 eller søger arbejde.
Som arbejdsledere i relation til § 3 anses personer, der fungerer som  

 nærmeste foresatte til de specialarbejdere og faglærte, der er ansat i  

 virksomheden.
Området for § 3 vil typisk være arbejdsledere, der er  

 rekrutteret fra specialarbejdernes og de faglærtes egne rækker.
Det følger af  

 vejledningen til § 1, at arbejdslederfunktionen skal være pågældendes  

 hovedfunktion.
Til § 4, stk. 1 Søgnehelligdage er dækket af begrebet »ferie«.
Der vil dog ikke  

 kunne ydes godtgørelse for søgnehelligdage, for hvilke kursisten har opsparet  

 søgnehelligdagsgodtgørelse.
Til § 5 Med hensyn til begrebet selvstændig virksomhed samt ophør hermed henvises  

 til de regler, der gælder inden for arbejdsløshedsforsikringen.
Til § 6 Bestemmelsen omfatter alle uddannelsessøgende, herunder efg-elever og  

 personer, der er under uddannelse til landmand (»det grønne  

 bevis«).
 Undtagelsesbestemmelsen i stk. 2 gælder for de uddannelsessøgende, der  

 samtidig med uddannelsesforløbet har erhvervsmæssig beskæftigelse af mindst  

 30 timer pr. uge uden for det fagområde, som uddannelsen henhører under.
Til § 7 Som arbejde af passende varighed anses normalt arbejde, der kan danne  

 grundlag for optagelse i en statsanerkendt arbejdsløshedskasse, jf. lov om  

 arbejdsformidling og arbejdsløshedsforsikring m.v. § 41, stk. 1 og § 67, stk.  

 2.
Til § 8 Bestemmelsen sigter på at forebygge »kursusmisbrug«.
 »Kursusmisbruget« kan bestå i, at kursister deltager i flere  

 kurser med forskelligt erhvervsmæssigt sigte, og i at kursisten deltager i en  

 række kurser inden for samme brancheområde, uden at dette fører til  

 beskæftigelse.
Til § 9 Henvisningen til § 47 i lov om arbejdsformidling og  

 arbejdsløshedsforsikring m.v. medfører, at godtgørelsen for en kalenderuge,  

 uanset om kursusperioden er længere end sædvanlig arbejdstid, ikke kan  

 overstige det i henhold til lovens § 47 fastsatte ugebeløb.
Til § 12 Reglen betyder, at ledige på EIFL-kurser ikke kan få støtte men derimod  

 har ret til befordringstilskud og tilskud til kost og logi, jf. kapitel 4 og  

 5.
Til § 15, stk. 1 Det afgørende er, om kursisten i princippet har ret til godtgørelse.  

 F.eks. vil selvstændige erhvervsdrivende, skifteholdsarbejdere og deltagere  

 på aften- og weekendkurser normalt ikke være berettigede til  

 kursusgodtgørelse og derfor heller ikke til befordringstilskud.
Om  

 godtgørelse udbetales i det konkrete tilfælde er i denne forbindelse  

 underordnet.
Således vil f.eks. kursister under 18 år, der er uden indtægt i  

 beregningsperioden forud for kurset, være berettiget til befordringstilskud,  

 selv om de - som følge af den manglende indtægt - ikke får udbetalt  

 godtgørelse.
Alle kursister på erhvervsforberedende uddannelse har ret til  

 befordingstilskud, uanset om de får støtte eller ej.
Til § 16, stk. 2 Selv om kursisten ved forevisning af billet dokumenterer at have afholdt  

 en større udgift, vil der aldrig kunne udbetales større tilskud end det, der  

 følger af kilometertaksten.
 Kører flere i samme private transportmiddel, kan alle få  

 befordringstilskud.
 Ved transport med færge beregnes befordringstilskud på grundlag af den  

 dobbelte transportafstand.
Til § 16, stk. 3 I overensstemmelse med principperne i skattelovgivningen ydes der ikke  

 befordringstilskud for de første 20 kilometers daglige transport (10 km hver  

 vej) svarende til en gennemsnitlig daglig transportafstand mellem bopæl og  

 arbejde.
 Maksimumsgrænsen på 120 km skal ses i sammenhæng med reglen i § 20, stk.  

 3, hvorefter kursister har ret til indkvartering på skolen ved en samlet  

 afstand mellem bopæl og skole på over 120 km.
Til § 17, stk. 2 Ved offentlig transport i forbindelse med indkvartering skal der som  

 hidtil forevises dokumentation.
Ved transport med eget transportmiddel ydes tilskud efter de samme regler  

 som ved daglig transport.
Den i § 16, stk. 3 nævnte maksimumsgrænse gælder  

 ikke ved rejse til indkvarteringssted.
Ved transport med færge ydes der ikke  

 refusion af dokumenterede udgifter, men der ydes befordringstilskud efter den  

 normale kilometersats på grundlag af den dobbelte afstand.
Til § 18 Henvisning til § 16 indebærer, at befordringstilskuddet skal fratrækkes  

 et beløb svarende til 20 km.
 Kursister, der er indkvarteret uden for kursusstedet, har foruden ret til  

 godtgørelse efter § 17 også ret til dagligt befordringstilskud ved transport  

 frem og tilbage til indkvarteringsstedet, jf. § 16.
Til § 20, stk. 1 Jf. bemærkningerne til § 15.
Til § 20, stk. 3 Kursister har ret, men ingen pligt til indkvartering, når den samlede  

 skolevej er over 120 km.
Der kan i overensstemmelse med hidtidig praksis  

 efter kursusiværksætterens afgørelse i særlige tilfælde ydes tilskud til  

 kursister, der har en samlet skolevej under 120 km.
 Bestemmelsen bør sammenholdes med § 16, stk. 3, hvorefter det daglige  

 transporttilskud er begrænset til 120 km efter fradrag for 20 km.
Til § 21 Tilskud til kost og logi kan ydes dels som kontant tilskud og dels som  

 naturalier.
 I det omfang tilskuddet ydes som naturalier bortfalder det kontante  

 tilskud.
Til § 29, stk. 2 Bestemmelsen sigter alene på situationer, hvor et kursus afbrydes af  

uforudsete årsager, som må tilskrives uddannelsesstedets forhold.  

 Dette indebærer, at der ikke vil kunne ydes godtgørelse for søgnedage, hvor  

 skolen har lukket f.eks. for dagene mellem jul og nytår og for fredagen efter  

 Kr.
Himmelfartsdag.
Til § 30, stk. 2 I tilfælde hvor ansøgning om godtgørelse er indgivet efter udløbet af  

 ansøgningsfristen, skal vedkommende skole, arbejdsløshedskasse eller  

 arbejdsformidlingskontor meddele afslag på ansøgning.
Til § 38, stk. 1 Det er i almindelighed skolen/kursusiværksætteren, der afgør, om  

 vedkommende har ret til adgang til arbejdsmarkedsuddannelserne.
 En udenlandsk statsborger, der efter skolens/kursusiværksætterens  

 bestemmelse er optaget på et kursus, har således ret til godtgørelse og  

 tilskud, hvis vedkommende opfylder betingelserne i bekendtgørelsen.
