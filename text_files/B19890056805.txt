I henhold til § 2, stk. 3 og 4 i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989, fastsættes:
Uddannelsens struktur § 1.  Den teologiske kandidatuddannelse består af en  

 grunduddannelse på 2 år og en overbygningsuddannelse på 3 år.
 Stk. 2.  Universitetet kan bestemme, at studerende, der  

 ikke har græsk og latin svarende til højt niveau på gymnasiets sproglige  

 linje eller tilsvarende eksamen, skal have bestået suppleringskurser i  

 fagene, inden de indstiller sig til nærmere angivne dele af grunduddannelsen.
 § 2.  I forbindelse med den teologiske  

 kandidatuddannelse kan et universitet tilbyde:
§ 3.  De anførte uddannelseslængder angiver det antal  

 årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
Den supplerende  

 undervisning i fagene græsk og latin, jf. § 1, stk. 2, indgår ikke i  

 beregningen af årsværk.
 § 4.  Den, der har gennemført den teologiske  

 kandidatuddannelse, har ret til at betegne sig candidatus/candidata  

 theologiae (cand.-theol).
Uddannelsens indhold og tilrettelæggelse § 5.  På grunduddannelsen gives en indføring i de  

 teologiske hoveddiscipliner:
 § 6.  På overbygningsuddannelsen videreføres og  

 uddybes studiet af de teologiske hoveddiscipliner og i tilknytning til  

 kirkehistorie og de systematiske fag (dogmatik, etik og religionsfilosofi)  

 indgår endvidere faget praktisk teologi.
§ 7.  I overbygningsuddannelsen indgår et fagligt  

 relevant, valgfrit emnestudium.
Endvidere indgår to mindre afhandlinger eller  

 et speciale.
 Stk. 2.  Emnestudiet, der godkendes af universitetet,  

 består af et eller to studieelementer inden for eller uden for det teologiske  

 område.
Stk. 3.  De to mindre afhandlinger henholdsvis  

 specialet, der alle skal ligge inden for det teologiske hovedområde eller  

 efter særlig godkendelse inden for andre fag med tilknytning til det  

 teologiske hovedområde, skal dokumentere den studerendes færdigheder i at  

 anvende videnskabelige teorier og metoder under arbejdet med et afgrænset  

 fagligt emne.
Emnerne for de 2 mindre afhandlinger henholdsvis specialet, der  

 skal godkendes af universitetet, skal afgrænses således, at det samlede  

 arbejde kan gennemføres inden for tidsrammen, jf. § 8, stk. 1. Emnerne for de  

 2 mindre afhandlinger skal afgrænses således, at hver afhandling kan  

 afsluttes inden for en tidsramme svarende til 1/4 årsværk.
De nærmere  

 bestemmelser fastsættes ved studieordning.
 Stk. 2.  Vægtningen af kirkehistorie, dogmatik og  

 etik-religionsfilosofi skal tilsammen udgøre 2 årsværk.
Bedømmelsen § 9.  De studerendes kvalifikationer dokumenteres ved  

 prøver, herunder bedømmelse af specialet, eller af de mindre afhandlinger.
Stk. 2.  Uddannelseselementer kan, såfremt indhold og  

 arbejdsformer begrunder det, helt eller delvis bestås ved deltagelse i  

 undervisningen.
Nærmere bestemmelser om prøveformen fastsættes i  

 studieordningen.
 § 10.  Prøverne er enten interne eller eksterne.
 Stk. 2.  Interne prøver bedømmes af læreren (erne) eller  

 læreren (lærerne) og en eller flere censorer, der er beskikket af rektor  

 blandt lærerne ved institutionen.
 Stk. 3.  Eksterne prøver bedømmes af læreren (erne) og  

 en eller flere censorer, der er beskikket af Undervisnings- og  

 Forskningsministeriet.
§ 11.  Studieaktiviteter, svarende til en vægt på  

 mindst 1/3 af uddannelsen skal dokumenteres ved eksterne prøver.
Disse skal  

 dække uddannelsens væsentlige områder, herunder afhandlingerne eller  

 specialet, jf. § 7, stk. 1.
§ 12.  Prøverne tilrettelægges normalt som  

 individuelle prøver.
Universitetet kan dog fastsætte i studieordningen, at  

 bestemte prøver kan være gruppeprøver.
 Stk. 2.  Der skal indgå eksamination af hver enkelt  

 deltager i en mundtlig gruppeprøve, og i en skriftlig gruppeprøve skal den  

 enkelte deltagers bidrag kunne konstateres umiddelbart, så individuel  

 bedømmelse kan foretages.
 § 13.  Ved bedømmelsen gives karakter efter de fælles  

 bestemmelser om karaktergivningen ved de højere uddannelsesinstitutioner,  

 eller der gives bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker studieaktiviteter, svarende til en vægt på  

 1/3 af uddannelsen.
§ 14.  Hver prøve eller anden form for bedømmelse  

 bestås for sig.
Beståede prøver kan ikke tages om.
Stk. 2.  En studerende kan højst tre gange indstille sig  

 til den samme prøve eller anden form for bedømmelse.
Universitetet kan  

 tillade indstilling en fjerde gang.
 Stk. 3.  Tredie og fjerde gang, en studerende indstiller  

 sig til en intern prøve, der alene bedømmes af læreren(erne), kan den  

 studerende forlange, at der medvirker en ministerielt beskikket censor.
Stk. 4.  En studerende, der anden gang skal have sin  

 undervisningsdeltagelse bedømt, jf. § 9, stk. 2, kan forlange at aflægge en  

 prøve i stedet.
Tredie og fjerde gang kan den studerende forlange, at der  

 medvirker ministerielt beskikket censor ved prøven.
 § 15.  På grunduddannelsen afholdes mundtlige prøver i  

 fagene hebraisk og almen filosofi, og der prøves i hvert af fagene i § 5.
 Stk. 2.  Der gives karakter efter 13-skalaen i fagene  

 hebraisk og almen filosofi, og bedømmelsen Bestået/Ikke bestået i de øvrige  

 fag.
 § 16.  På overbygningen prøves i fagene i § 6. Der  

 gives karakter efter 13-skalaen.
 Stk. 2.  Regler for bedømmelse af emnestudiet, jf. § 7,  

 stk. 1, fastsættes ved studieordning.
 Stk. 3.  Afhandlingerne eller specialet, jf. § 7, stk.  

 1, bedømmes efter 13-skalaen.
§ 17.  En studerende kan først indstille sig til en  

 prøve, som indgår i overbygningsuddannelsen, når der foreligger dokumentation  

 for hele grunduddannelsen.
Universitetet kan dispensere herfra.
 § 18.  Universitetet udsteder bevis for gennemført  

 uddannelse med angivelse af de aflagte prøver og de opnåede karakterer og  

 bedømmelser og den betegnelse, uddannelsen giver ret til.
 Stk. 2.  Studerende, der forlader en uddannelse uden at  

 have gennemført denne, har ret til at få atteatation for beståede prøver.
Stk. 3.  Studerende, der har gennemført 3 års studier og  

 har bestået de normerede prøver, har ret til titlen B.
A.
Andre bestemmelser § 19.  Universitetet fastsætter inden for  

 bekendtgørelsens rammer nærmere regler om uddannelsen i en studieordning, jf.  

 § 14 i lov om styrelse af højere uddannelsesinstitutioner.
 Stk. 2.  I studieordningen fastsættes regler om:
 Stk. 3.  En studieordning kan indeholde hjemmel for  

 institutionen til at dispensere fra de regler i studieordningen, der alene er  

 fastsat af universitetet.
Stk. 4.  Inden en studieordning fastsættes tages kontakt  

 til aftagerrepræsentanter.
Det andet universitet orienteres med henblik på  

 koordinering af uddannelsen.
Stk. 5.  Studieordninger og væsentlige ændringer af  

 studieordninger træder i kraft ved et studieårs begyndelse.
Det skal sikres,  

 at de studerende - inden for en frist - kan afslutte henholdsvis  

 grunduddannelse og overbygningsuddannelse efter de hidtidige regler.  

 Ændringer i eksamensregler kan kun have virkning for en prøve, hvis de er  

 fastsat og bekendtgjort, før der åbnes for tilmelding til prøven.
 Stk. 6.  Studieordninger og ændringer af studieordninger  

 sendes til de andre relevante højere uddannelsesinstitutioner, til censorerne  

 og til ministeriet til orientering.
 § 20.  En grunduddannelse og andre afsluttede  

 uddannelsesdele, som er bestået efter denne bekendtgørelse ved det ene  

 universitet, ækvivalerer den tilsvarende uddannelse og uddannelsesdel ved det  

 andet universitet.
 Stk. 2.  Et universitet kan i hvert enkelt tilfælde  

 eller ved almindelige bestemmelser i studieordningen godkende, at  

 gennemførte/beståede uddannelseselementer fra hovedområdet/ andre  

 hovedområder eller fra en anden dansk eller udenlandsk videregående  

 uddannelse træder i stedet for uddannelseselementer, der er omfattet af  

 bekendtgørelsen.
§ 21.  Universitetet udgiver og vedligeholder en  

 studievejledning.
Heri gives der mere udførlig oplysning om uddannelsen, om  

 valgmuligheder og anbefalede sammensætninger og forløb og andre råd og  

 oplysninger af interesse for de studerende ved planlægningen af deres  

 uddannelse.
 Stk. 2.  Bekendtgørelsen og studieordningen aftrykkes i  

 studievejledningen, eller der gives heri oplysning om, hvor bekendtgørelsen  

 og studieordningen, andre bekendtgørelser og regler, der gælder for  

 studerende i den teologiske uddannelse, kan findes i deres helhed.
§ 22.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 § 23.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 Stk. 2.  Ministeriet kan tillade universitetet at  

 dispensere fra bekendtgørelsen inden for nærmere angivne rammer.
§ 24.  Klager over universitetets afgørelser i henhold  

 til denne bekendtgørelse indgives til universitetet senest 4 uger efter  

 afgørelsen er meddelt den pågældende.
Hvis en klage ikke tages til følge, og  

 klageren fastholder klagen, videresender universitetet klagen, bilagt en  

 udtalelse til ministeriet.
 Ikrafttræden m.v.
 § 25.  Bekendtgørelsen træder i kraft den 1. september  

 1989.
 Stk. 2.  Bekendtgørelse nr. 497 af 19. september 1975 om  

 teologisk kandidateksamen på Københavns Universitet og bekendtgørelse nr. 465  

 af 2. juli 1987 om teologisk kandidatuddannelse på Aarhus Universitet  

 ophæves, jf. dog stk. 3.
 Stk. 3.  Universitetet fastsætter overgangsregler for  

 studerende, der har begyndt uddannelsen før 1. september 1989, og som ønsker  

 at færdiggøre uddannelsen enten helt eller delvis efter de hidtidige regler.  

 Uddannelser efter de hidtidige regler skal være afsluttet senest  

 sommereksamen 1995.
