(Til de kommunale byggemyndigheder) 1. Tidligere er udsendt eksemplarer af:
 Yderligere blanketsæt (S 422) og vejledninger rekvireres hos  

 statsskattedirektoratet, Postbox 100, 3460 Birkerød.
 I dette cirkulære omhandles alene den kommunale byggemyndigheds  

 fremgangsmåde ved gennemførelsen af den nye kontrolordning.
2. Oplysningspligten efter skattekontrollovens § 7A  

 omfatter alle byggearbejder, hvortil byggetilladelse i medfør af byggelovens  

 § 16 udstedes efter 1. januar 1980, når byggearbejdet ikke må tages i brug uden kommunalbestyrelsens tilladelse.  

 Byggearbejder vedrørende avls- og driftsbygninger, der er beliggende i  

 landzone er således ikke omfattet af oplysningspligten.
I forbindelse med  

 udstedelse af byggetilladelse skal der udleveres mindst et blanketsæt samt en  

 vejledning til den pågældende bygherre eller dennes repræsentant, uanset om  

 det pågældende byggeri umiddelbart kan anses for omfattet af en eller flere  

 af de 7 fritagelsesbestemmelser, der er nævnt i § 1 i ministeriets  

 bekendtgørelse nr. 506 af 14. december 1979.
 3. De kommunale myndigheders kontrol af de udfyldte  

 blanketsæt.
 Som det fremgår af vejledningen, er det overladt til bygherren selv at  

 angive, om byggeriet er omfattet af en fritagelsesestemmelse i ministeriet  

 for skatter og afgifters bekendtgørelse nr. 506 af 14. december 1979.
Byggemyndigheden anmodes om, i det omfang der er mulighed derfor, at påse,  

 at en anført fritagelsesbestemmelse er i overensstemmelse med de faktiske  

 forhold.
Findes dette ikke umiddelbart at være tilfældet, kan kommunen enten  

 selv søge forholdet oplyst ved henvendelse til bygherren eventuelt med  

 anmodning om, at oplysningen om fritagelsen nærmere dokumenteres, eller  

 kommunen kan vælge før videresendelsen af blanketten at påtegne denne med  

 "fritagelse efter nr. 0 ses ikke umiddelbart at foreligge".  

 Ordningen forudsætter ikke, at den kommunale myndighed underkaster de øvrige  

 oplysninger en nærmere prøvelse, men kommunen bør i det omfang, der er  

 mulighed derfor, søge åbenlyse fejl og mangler afhjulpet eller forsyne  

 sådanne blanketter med påtegning om, at fejl og mangler efter kommunens  

 opfattelse synes at være tilstede.
4. Originalen af det udfyldte materiale, der modtages  

 retur fra bygherrerne, skal sendes til statsskattedirektoratet, Postbox 100,  

 3460 Birkerød.
Kopien, der er påtrykt "kopi til toldvæsenet",  

 sendes til det lokale distriktstoldkammer.
 Før videresendelsen af de udfyldte blanketsæt skal den kommunale  

 byggemyndighed udfylde den indrammede rude øverst til højre på blanketten  

 indeholdende rubrikkerne 15 til 44.
 Om udfyldelsen af denne rude bemærkes i øvrigt følgende:
 Materialet indsendes månedvis til de respektive myndigheder og skal være  

 disse i hænde senest den 8. i den efterfølgende måned.
5. Vejledningen åbner mulighed for, at bygherren kan  

 opfylde oplysningspligten ved at angive foreløbige regningsbeløb eller  

 indbetalte a conto-beløb ved en eller flere af de forskellige  

 beløbsmodtagere.
Eventuel meddelelse af henstand med indsendelse af  

 blanketten, skal derfor kun undtagelsesvis ske i tilfælde, hvor bygherren har  

 mulighed for at opfylde sin oplysningspligt på denne måde.
I tilfælde, hvor  

 bygherren end ikke på denne måde er i stand til at opfylde sin  

 oplysningspligt, bør der under særlige omstændigheder bevilges henstand med  

 indsendelse af blanketten, f. eks. når bygherren godtgør, at han er uden  

 skyld i, at materialet ikke kan udfyldes i overensstemmelse med  

 retningslinjerne i vejledningen til blanketten.
 Når der undtagelsesvis gives en bygherre henstand med indsendelse af  

 oplysninger om byggeudgifter m.v., må der føres kontrol med, at oplysningerne  

 fremkommer, når henstandsperioden er udløbet.
 Ved indsendelse af blanketter til statsskattedirektoratet som nævnt under  

 pkt. 4, skal det oplyses i hvor mange tilfælde, der i den forløbne måned er  

 givet henstand med aflevering af oplysningsblanketter.
 Det bemærkes, at oplysningspligtens efterkommelse kan fremtvinges ved  

 pålæg af daglige bøder i henhold til skattekontrollovens § 9, stk. 1.
 Tvangsbøderne pålægges af statsskattedirektoratet.
