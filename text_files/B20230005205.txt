Bekendtgørelse om ændring af bekendtgørelse om konditionalitet § 1 I bekendtgørelse nr. 1603 af 28. december 2022 om konditionalitet  foretages følgende ændringer:
 1. Overskriften før § 1 affattes således:
»Anvendelsesområde m.v.« 2. § 1 affattes således:
»§ 1. Bekendtgørelsen indeholder reglerne for konditionalitetssystemet.« 3. § 3 affattes således:
»§ 3. Tilskudsmodtagere efter tilskudsordninger omfattet af den strategiske plan for dansk udmøntning af Den Europæiske Unions fælles landbrugspolitik skal overholde de minimumsstandarder for god landbrugs- og miljømæssig stand for jord (GLM-krav), der fremgår af §§ 4-18, og de lovgivningsbestemte forvaltningskrav der fremgår af bilag 4 og 5.« 4. Overskriften før § 19 affattes således:
»Administrative sanktioner« 5. Efter overskriften før § 19 indsættes:
»§ 18 a.
Manglende overholdelse af de minimumsstandarder for god landbrugs- og miljømæssig stand for jord (GLM-krav), der fremgår af §§ 4-18, og de lovgivningsbestemte forvaltningskrav, der fremgår af bilag 4 og 5, kan medføre nedsættelse, bortfald af støtte eller udelukkelse, hvis den manglende overholdelse er resultatet af en handling eller udeladelse, som direkte kan tillægges tilskudsmodtager og den manglende overholdelse har tilknytning til tilskudsmodtagers landbrugsaktivitet, jf. dog stk. 2.
 Stk. 2. Udelukkelse, nedsættelse og bortfald af støtte sker ikke, såfremt den manglende overholdelse af en minimumsstandard eller et krav skyldes:
1) force majeure 2) usædvanlige omstændigheder eller 3) påbud fra en offentlig myndighed.« 6. Som bilag 4 og bilag 5 indsættes bilag 1 og bilag 2 til denne bekendtgørelse.
§ 2 Bekendtgørelsen træder i kraft den 22. januar 2023.
Landbrugsstyrelsen, den 20. januar 2023 Lars Gregersen / Birgitte Stensgaard Nielsen Bilag 1 »Bilag 4 Lovgivningsbestemte forvaltningsgrav, hvor direktivet er implementeret i dansk ret jf. bilag III i forordning 2021/2115, jf. § 3.
« Bilag 2 »Bilag 5 Lovbestemte forvaltningskrav, hvor forordningen har direkte virkning jf. bilag III i forordning 2021/2115  jf. § 3.
