Nyt fra Ankestyrelsen - Ny  

 højesteretsdom om førtidspension   af ankechef Karin Rasch Den 12. januar 2001 afsagde Højesteret dom i endnu  

 en sag om førtidspension.
 Sagen drejede sig om bedømmelsen af omfanget af nedsættelsen  

 af erhvervsevnen med henblik på hvilken grad af førtidspension,  

 der kunne tilkendes, på samme måde som den sag, hvori  

 Højesteret afsagde dom den 22. december 1999.
 Den tidligere dom medførte en ændring af Ankestyrelsens  

 praksis, som er beskrevet i Nyt fra Ankestyrelsen nr. 5 i 2000.
Den aktuelle sag Sagen drejede sig om en 54-årig kvinde med rygsmerter, hvor der  

 ifølge de lægelige oplysninger, herunder  

 Retslægerådets udtalelse, var beskedne helbredsmæssige  

 fund, som kunne forklare smerterne.
 Ansøgeren var af Ankestyrelsen fundet berettiget til  

 forhøjet almindelig førtidspension efter lov om social pension  

 § 14,stk. 3, nr.1, idet hendes erhvervsevne ansås for nedsat med  

 mindst halvdelen på grund af invaliditet, men ikke med mere.
 Sagen var indbragt for Østre Landsret, som ved en  dom af  26.  

 marts 1999 frifandt Ankestyrelsen.
 Ansøger indbragte herefter landsrettens dom for Højesteret,  

 hvor den endnu verserede, da Højesteret afsagde dom i den anden sag  

 den 22. december 1999.
 For Højesteret havde ansøgeren nedlagt påstand om  

 tilkendelse af højeste førtidspension, subsidiært  

 mellemste førtidspension.
 Der var desuden nedlagt påstand om forrentning af den  

 påståede pensionsefterbetaling fra sagens anlæg, og for  

 så vidt angik pensionsbeløb, der forfaldt efter sagens  

 anlæg, fra forfaldstidspunktet for de enkelte pensionsydelser.
Højesterets dom Højesteret dømte Ankestyrelsen til at anerkende, at  

 ansøgeren  havde ret til mellemste førtidspension med virkning  

 fra den 1. december 1994.
 Højesteret anså det for godtgjort, at  ansøgerens  

 erhvervsevne   uanset de beskedne objektive sygdomsfund   fra dette tidspunkt  

 var nedsat med omkring 2/3.
Højesteret fandt det derimod ikke godtgjort, at erhvervsevnen i  

 ethvert erhverv var nedsat til det ubetydelige.
Der var derfor ikke grundlag  

  for tilkendelse af højeste førtidspension.
Dommens betydning for praksis Højesterets seneste dom medfører efter Ankestyrelsens  

 vurdering ikke ændringer i den praksis, Ankestyrelsen har fulgt siden  

 højesteretsdommen af 22. december 1999.
Med dommen er det præciseret, at når pensionsmyndigheden har  

 anset erhvervsevnen for nedsat med mindst halvdelen på grund af fysisk  

 eller psykisk invaliditet, kan det ikke ved bedømmelsen af, om der er  

 grundlag for mellemste førtidspension, tillægges  

 selvstændig betydning, om ansøgerens klager kan forklares ved  

 objektive sygdomsfund.
Dette må bero på en konkret vurdering af  

 samtlige oplysninger.
 Det er samtidig præciseret, at der i en situation, som den  

 foreliggende ikke uden videre er ret til højeste  

 førtidspension.
Rentespørgsmålet Ved dommen fandt Højesteret tillige, at ansøgeren   udover  

 retten til mellemste førtidspension   havde krav på procesrenter  

 af pensionsefterbetalingen fra sagens anlæg, og for så vidt angik  

 pen-sionsbeløb, der var forfaldet efter sagens anlæg,  

 først fra forfaldstidspunktet for den enkelte pensionsydelse.
 Dommen betyder en ændring af tidligere landsretspraksis med hensyn  

 til rentespørgsmålet.
 Den konkrete sag er offentliggjort som SM P-5-01, den 15. marts 2001.
