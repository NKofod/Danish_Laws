Fundet, at det er lovgivningen på tidspunktet for ibrugtagningen af  

 friarealerne på en ejendom til parkering, der skal lægges til grund ved  

 bedømmelsen af, om arealet lovligt er taget i brug til parkering »Byggelovsklage vedrørende ejendommen matr.nr. 246 Sankt Annæ Øster Kvarter, København, Store Kongensgade 64 og 66 I skrivelse af 7. marts 1988 meddelte Byggestyrelsen, at man havde anmodet  

 Københavns magistrat om en udtalelse i sagen om parkering i gården til  

 ovennævnte ejendom.
 I den anledning har magistraten ved skrivelse af 18. april 1988 udtalt, at  

 man med henvisning til bestemmelserne i bygningsreglement 1982, kapitel  

 2.1.1, stk. 6, om ubebyggede arealer, ikke kan acceptere, at det omhandlede  

 gårdareal benyttes til parkering.
 Man har ved afgørelsen lagt vægt på, at der er tale om snævre gårdforhold  

 uden vendemulighed, med en kroget tilkørsel gennem et portrum, der samtidig  

 fungerer som vestibule for opgangen nr. 66 og med bakning ud i Store  

 Kongensgade, en af byens stærkest trafikerede gader.
 Byggestyrelsen anmodede endvidere i skrivelse af 18. maj 1988 om  

 magistratens bemærkninger til en på ejendommen tinglyst deklaration  

 vedrørende brugsretten til parkeringspladser i gården til ejendommen.
 På baggrund heraf udtalte magistraten i skrivelse af 21. juni 1988, at den  

 omstændighed, at der i et privat dokument er omtalt brugsretten med videre  

 til et antal parkeringspladser, ikke kan præjudicere, at magistraten  

 efterfølgende skal legalisere disse parkeringspladser.
 Byggestyrelsen skal i den anledning meddele følgende:
 Efter bygningereglement 1982 kapitel 2.1.1 skal der udlægges og anlægges  

 friarealer til opnåelse af tilfredsstillende fælles opholdsareal for beboerne  

 eller de i bebyggelsen beskæftigede, parkeringsmuligheder, adgangs- og  

 tilkørselsforhold samt redningsmuligheder for brandvæsenet.
 Efter stk. 6 gælder, at når der ved en bebyggelse, der er opført før 1.  

 februar 1977 findes frie arealer, der er fornødne og egnede til at opfylde de  

 i stk. 1 angivne formål, kan kommunalbestyrelsen modsætte sig, at de bebygges  

 eller benyttes på en måde, der vil komme i strid med disse formål.
 En bestemmelse svarende til reglementets kapitel 2.1.1, stk. 6 fandtes i  

 bygningsreglement 1977 gældende i Københavns kommune fra 1. februar 1977.
 Forud herfor gjaldt i København byggelov af 1939, der trådte i kraft 1.  

 januar 1940.
Efter 1939-lovens § 50 stk. 1 gjaldt, at ved bebyggelse af en grund skal  

 en så stor del af den holdes ubebygget, at der kan tilvejebringes  

 tilfredsstillende lysforhold, brandsikring, adgangsforhold, efter  

 omstændighederne tilkørsels- og parkeringsareal.
Ved beboelsesbygninger skal  

 der sikres opholdsareal for beboerne samt et tilstrækkeligt stort og frit  

 areal alene til opholdssted og legeplads for børn.
Efter § 50, stk. 2 måtte en grunds ubebyggede areal ikke benyttes på en  

 måde, der kom i strid med formålet med dets udlæggelse.
Denne bestemmelse  

 gjaldt også de ved lovens ikrafttræden bebyggede grunde.
 Det er Byggestyrelsens opfattelse, at det er lovgivningen på tidspunktet  

 for ibrugtagning af friarealerne på ejendommen til parkering, der skal lægges  

 til grund ved bedømmelse af, hvorvidt arealet lovligt er taget i brug til  

 parkering.
 Byggestyrelsen må herefter konstatere, at der knytter sig en betydelig  

 usikkerhed til tidspunktet for arealernes ibrugtagning til parkering.
Magistraten har i skrivelse hertil af 18. april 1988 meddelt, at der ikke  

 i dennes arkivmateriale foreligger oplysninger, der indicerer, at ejendommens  

 gård tidligere har været benyttet til parkeringsformål.
Der forefindes  

 endvidere ikke afstribninger eller anden form for afmærkning af  

 parkeringsareal i gården.
 I samme skrivelse anførte magistraten, at det er magistratens opfattelse,  

 at gården tidligst har været benyttet til regelmæssig parkering fra midten  

 eller slutningen af 1950'erne i takt med den almindelige udvikling på  

 bilområdet, idet der før den tid var rigelige parkeringsmuligheder i  

 kvarterets gader.
Byggestyrelsen finder på baggrund af oplysningerne i sagen det mest  

 sandsynligt, at der gennem en længere periode har fundet regelmæssig  

 parkering sted på gårdarealet.
Derimod er det ikke muligt på grundlag af de  

 foreliggende oplysninger præcist at fastlægge tidspunktet for arealets  

 ibrugtagning til regelmæssig parkering.
Byggestyrelsen finder på det  

 foreliggende grundlag at måtte lægge til grund, at regelmæssig parkering  

 formentlig har fundet sted fra slutningen af 1950'erne.
 Det er herefter Byggestyrelsens opfattelse, at spørgsmålet om parkeringens  

 lovlighed bør bedømmes på grundlag af den ovenfor citerede Københavns  

 byggelov af 1939, § 50.
 Byggestyrelsen finder således, at magistraten i medfør af ovennævnte  

 bestemmelse i givet fald vil have hjemmel til at nægte tilladelse til  

 parkering på gårdarealet og i den forbindelse udstede påbud om, at  

 parkeringen skal bringes til ophør.
 Det forhold, at der på ejendommen den 2. november 1976 er tinglyst en  

 deklaration om, at ejerne af ejerlejligheden i baghuset har brugsretten til 3  

 parkeringspladser i gården til Store Kongensgade 66 og at brugsretten til de  

 øvrige parkeringspladser tilkommer den nuværende ejer, kan ikke tillægges  

 betydning i den konkrete sag.
 Den tinglyste deklaration er et privat dokument som ikke på nogen måde kan  

 præjudicere, at magistraten skal legalisere parkeringspladserne.
Såfremt sagen ønskes indbragt for domstolene, skal sagen efter byggelovens  

 § 25 anlægges inden 6 måneder.« Not 2 Der henvises til j.nr.
AØ 1542.
