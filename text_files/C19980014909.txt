 Cirkulære om genoptagelse af  

 opgørelsen af AM-bidrag vedrørende biblioteksafgift, m.v.
 1. Efter lov om en arbejdsmarkedsfond § 7, stk. 1, litra  

 c, omfatter bidragspligten for lønmodtagerbidraget personer, der er  

 skattepligtige efter kildeskattelovens § 1 af vederlag, honorarer eller anden  

 indkomst for personligt arbejde her i landet uden for tjenesteforhold, som  

 ikke kan henføres til selvstændig erhvervsvirksomhed.
2. Biblioteksafgift, der ikke indgår i en  

 erhvervsmæssig forfattervirksomhed, er hidtil blevet anset som omfattet  

 af bidragspligten og bidragsgrundlaget i lov om en arbejdsmarkedsfond § 7,  

 stk. 1, litra c, og § 8, stk.1 litra e, jf.
Skatteministeriets  

 lovfortolkningsbidrag offentliggjort i TfS 1997.534.
3. Landsskatteretten har i en kendelse af 29. maj 1998  

 (TfS 1998, 559) tilsidesat denne opfattelse.
Kendelsen fastslår, at  

 vederlag i form af modtagne biblioteksafgifter og vederlag ifølge  

 licensordningen ved institutionen Copy-Dan, er betalinger for andres  

 udnyttelse af ophavsmandens værk, og at sådanne indkomster ikke  

 kan anses vederlag m.v. for personligt arbejde, jf. lov om en  

 arbejdsmarkedsfond § 7, stk.1, litra c og § 8, stk.1 litra e.
 Skatteministeriet har besluttet ikke at indbringe  

 Landsskatterettens kendelse for domstolene.
4. Biblioteksafgift og andre betalinger for udnyttelse af  

 ophavsmandens værk (immaterielle rettigheder) anses herefter ikke for  

 omfattet af bidragspligten og bidragsgrundlaget i lov om en  

 arbejdsmarkedsfond § 7, stk. 1, litra c, og § 8, stk.1 litra e.
For så  

 vidt angår selvstændigt erhvervsdrivende, indgår  

 sådanne indtægter dog fortsat i bidragsgrundlaget efter lov om en  

 arbejdsmarkedsfond § 10.
 5. Genoptagelse af opgørelsen af AM-bidrag og den  

 tilknyttede indkomstansættelse kan ske for indkomstårene 1995,  

 1996 og 1997.
