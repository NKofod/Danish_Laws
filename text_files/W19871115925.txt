 Henstillet, at et edb-register, der havde til formål at danne grundlag  

 for den løbende sagsbehandling samt udarbejdelse af diverse statistikker til  

 brug ved børnerådgivningsarbejde i amtskommunens børnerådgivningscenter, og  

 som indeholder oplysninger om rent private forhold, ikke blev oprettet.  

 Udtalt, at man ikke havde indvendinger mod en opdeling af registeret i et  

 sagsstyringsregister og et statistikregister, idet det fordusættes, at der  

 ikke blev registreret oplysninger, der indeholdt subjektive vurderinger.
 Registertilsynet modtog i 1986 et udkast til forskrifter  

 for Fyns Amtskommunes edb-klientregister for Børnerådgivningscenteret til  

 udtalelse.
 Registeret havde til formål at danne grundlag for den løbende  

 sagsbehandling samt udarbejdelse af diverse statistikker til brug ved  

 børnerådgivningsarbejde i amtskommunens børnerådgivningscenter.
 Registeret indeholdt oplysninger, som svarede til udkast til forskrifter  

 for Nordjyllands Amtskommunes edb- register i Socialcenterets familieafdeling  

 for døgnanbringelse og kunne opdeles i to tilsvarende kategorier  

 (Registertilsynets j.nr. 1986-2232-121).
Amtskommunen oplyste imidlertid, at alene oplysninger, som tilhørte den  

 første kategori, det vil sige eksakte oplysninger om identifikation, alder,  

 køn, henvisningskommune og lignende, skulle anvendes i den daglige  

 sagsstyring og sagsbehandling, hvorimod oplysninger af sensitiv beskrivende  

 art, kategori 2 oplysninger, udelukkende havde statistisk interesse.  

 Amtskommunens begrundelse for, at man fandt det nødvendigt at registrere de  

 sidstnævnte oplysningstyper som personhenførbare, var, at tidsforskellen  

 mellem inddatering af oplysninger fra amtskommunens optagelses- og  

 afslutningsskemaer ville modvirke en hensigtsmæssig forløbsstatistik, såfremt  

 oplysningerne skulle anonymiseres inden inddatering af oplysninger fra  

 afslutningsskemaet.
Amtskommunen oplyste desuden, at man overvejede at opdele  

 registeret efter funktion, således at man oprettede et egentligt sagsregister  

 baseret på eksakte oplysninger (kategori 1) og et register til ren  

 statistikbrug på basis af beskrivende, personhenførbare oplysninger af  

 sensitiv art (kategori 2).
 Sagen blev herefter behandlet på et møde i registerrådet, og  

 Registertilsynet udtalte også i denne sag, at der i henhold til lov om  

 offentlige myndigheders registre § 9, stk. 1, kun må registreres oplysninger,  

 der klart er af betydning for varetagelsen af vedkommende myndigheds opgaver,  

 og at oplysninger om rent personlige forhold, jf. lovens § 9, stk. 2, ikke må  

 registreres, medmindre dette er nødvendigt for varetagelsen af registerets  

 opgaver.
 Under henvisning til de samme grunde som anført i sagen vedrørende  

 Registertilsynets udtalelse om Nordjyllands Amtskommunes edb-register i  

 socialcenterets familieafdeling for døgnanbringelse (Registertilsynets j.nr.  

 1986-2232-121), fandt Registertilsynet det ikke tilstrækkeligt godtgjort, at  

 det var nødvendigt for Fyns Amtskommune, at edb-registrere samtlige  

 oplysningstyper, som fremgik af forskriftsudkastet, i et blandet  

 personhenførbart sagsbehandlingsog statistikregister.Registertilsynet  

 henstillede herefter, at Fyns Amtskommune ikke oprettede et samlet register  

 som foreslået i det fremsendte udkast til forskrifter.
På baggrund af amtskommunens overvejelser om en opdeling af registeret,  

 udtalte Registertilsynet i øvrigt, at man ikke havde indvendinger imod en  

 opdeling af registeret i et sagsstyringsregister med præcise  

 klientoplysninger af faktisk art til brug for den daglige sagsbehandling og  

 et særskilt statistikregister indeholdende en række nærmere angivne  

 midlertidigt personhenførbare oplysninger.
Registertilsynet forudsatte, at  

 statistikregisterets oplysninger ikke måtte danne grundlag for afgørelser om  

 enkelte registrerede personer, og at de registrerede oplysninger ikke  

 indeholdt subjektive vurderinger, som efter tilsynets opfattelse også til  

 statistikbrug ofte vil være uegnede til edb-registrering jf. lov om  

 offentlige myndigheders registre § 11.
 Registertilsynets årsberetning 1987 s. 51. Se også Registertilsyents j.nr.  

 1986-2232-121.
