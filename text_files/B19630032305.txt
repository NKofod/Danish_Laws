 I medfør af lov nr. 156 af 14. april 1920 om smitsomme sygdomme hos  

 husdyrene, lov nr.188 af 1. maj 1923 og lov nr. 175 af 5. juni 1959 om tillæg  

 til nævnte lov, lov nr. 131 af 13. april 1954 om udførsel og indførsel af  

 levende dyr m.v. og lov nr. 217 af 16. juni 1958 om slagtning, forhandling,  

 udførsel og indførsel af fjerkræ m.v., som ændret ved lov nr. 111 af 27.  

 marts 1963, fastsættes herved følgende bestemmelser.
 § 1.  Fjerkræpest, herunder såvel klassisk fjerkræ-  

 eller hønsepest (Fowl plague) som asiatisk hønsepest eller pseudohønsepest  

 (Newcastle disease), samt endvidere fjerkrækolera og laryngotracheitis hos  

 fjerkræ henføres til de i § 2 i ovennævnte lov nr. 156 af 14. april 1920  

 omhandlede sygdomme (ondartede smitsomme sygdomme) og er undergivet de i  

 nævnte lov med tillægslove indeholdte bestemmelser.
 § 2.  Når ejeren af en fjerkræbesætning eller den, der  

 på hans vegne fører tilsyn med besætningen, har grund til at formode, at en  

 af de i § 1 nævnte sygdomme er til stede i besætningen, skal han straks  

 tilkalde en dyrlæge.
Stk. 2.  Finder dyrlægen formodningen begrundet, skal  

 han forbyde, at der fra ejendommen fjernes fjerkræ af enhver art, såvel  

 levende som dødt, samt æg, transportkasser, rugemaskiner, redskaber, foder,  

 strøelse og andre genstande, der har været i forbindelse med fjerkræet.
Alt  

 fjerkræ skal straks beordres indespærret, således at det ikke kan komme uden  

 for de huse og indhegninger, hvor det er anbragt.
 Stk. 3.  Dyrlægen skal straks telefonisk underrette  

 veterinærdirektoratet eller vedkommende kredsdyrlæge om sin formodning om, at  

 et sygdomsudbrud foreligger, og skal i overensstemmelse med  

 veterinærdirektoratets henholdsvis kredsdyrlægens anvisning indsende  

 materiale til undersøgelse på laboratoriet for fjerkræundersøgelser,  

 Bülowsvej 13, København V.
Stk. 4.  Såfremt formodningen om sygdommens  

 tilstedeværelse i fjerkræbesætningen afkræftes ved den laboratoriemæssige  

 undersøgelse af det indsendte materiale, skal dyrlægen straks efter at have  

 modtaget meddelelse herom og under forudsætning af, at kredsdyrlægen giver  

 tilladelse dertil, underrette besætningens ejer om, at de af ham påbudte  

 foranstaltninger ikke længere gælder for besætningen.
Såfremt formodningen  

 hverken afkræftes eller bekræftes ved undersøgelsen, træffer  

 veterinærdirektoratet afgørelse om, hvilke yderligere undersøgelser der skal  

 foretages til sikring af diagnosen.
 § 3.  Såfremt formodningen om sygdommens  

 tilstedeværelse bekræftes ved den laboratoriemæssige undersøgelse af det  

 indsendte materiale, skal vedkommende politimester efter anmodning fra  

 veterinærdirektoratet stille fjerkræbesætningen under offentligt tilsyn og  

 give ejeren eller den, der på hans vegne fører tilsyn med besætningen, et  

 offentligt tilhold, der bl.a. kan omfatte:
 Stk. 2.  Veterinærdirektoratet fastsætter omfanget af  

 dyrlægens tilsyn med besætningen, såfremt denne ikke straks nedslås i sin  

 helhed.
 Stk. 3.  Veterinærdirektoratet giver politimesteren  

 meddelelse, når et i henhold til stk. 1 givet tilhold kan hæves.
§ 4.  Når en smittet fjerkræbesætning er slået ned,  

 eller sygdommen er erklæret for ophørt, skal alle opholdsrum og løbegårde  

 m.v., hvori det angrebne fjerkræ har opholdt sig, samt sække, redskaber,  

 transportkasser, rugemaskiner etc. snarest muligt renses og desinficeres  

 efter kredsdyrlægens anvisning.
Den gødning, der er produceret de sidste  

 uger, før sygdommen brød ud, og den gødning, der er produceret under  

 sygdommens tilstedeværelse på ejendommen, skal anbringes efter kredsdyrlægens  

 anvisning og tildækkes (pakkes) efter overbrusning med desinfektionsvæske,  

 eventuelt brændes eller nedgraves.
 Stk. 2.  Som desinfektionsmidler ved de i stk. 1 nævnte  

 desinfektioner må kun anvendes opløsninger af natriumhydroxyd (2 promille),  

 soda (5 pct.) eller formalin (2 pct., d.v.s. ca 20 g Solutio formaldehydi pr.  

 liter vand).
 § 5.  Såfremt en fjerkræbesætning har haft  

 smittefarligt samkvem med fjerkræ, der er smittet med en af de i § 1  

 omhandlede sygdomme, skal der etableres et offentligt tilsyn med besætningen.  

 Tilsynets omfang og varighed fastsættes af veterinærdirektoratet.
§ 6.  Såfremt der findes fjerkræ på ejendomme, der er  

 beliggende indenfor 200 meter fra en ejendom, hvorpå der er konstateret en af  

 de i § 1 omhandlede sygdomme, skal vedkommende politimester, såfremt  

 vedkommende kredsdyrlæge skønner det nødvendigt, anmode de på disse ejendomme  

 praktiserende dyrlæger om at foretage undersøgelse af fjerkræet dels straks  

 dels ved udløbet af den i stk. 3 nævnte frist.
Samtidig skal politimesteren  

 give hver besætningsejer eller den, der på hans vegne fører tilsyn med  

 fjerkræet, et skriftligt tilhold, der skal omfatte:
 Stk. 2.  Dyrlægerne skal foretage de i stk. 1 omhandlede  

 undersøgelser i overensstemmelse med bestemmelserne i en af  

 veterinærdirektoratet herom udstedt instruks.
Stk. 3.  Et i henhold til stk. 1 givet tilhold kan hæves  

 4 uger efter afslutningen af desinfektionen på den ejendom, hvorpå den  

 smittede besætning befandt sig, på betingelse af, at der ikke i  

 tilholdsperioden har vist sig mistænkelige sygdomstegn hos fjerkræet, og at  

 dyrlægen ikke konstaterer sådanne sygdomstegn ved den ved udløbet af fristen  

 foretagne undersøgelse af fjerkræet.
Dyrlægen skal give politimesteren  

 meddelelse om, at tilholdet kan hæves, og skal samtidig indsende indberetning  

 til veterinærdirektoratet om de af ham foretagne undersøgelser af fjerkræet.
 § 7.  Såfremt en fjerkræejer eller den, der på hans  

 vegne fører tilsyn med fjerkræet, ikke efterkommer et af vedkommende  

 politimester givet påbud om indespærring af fjerkræet, jfr. § 3, stk. 1, og §  

 6, stk. 1, er politimesteren berettiget til for ejerens regning at lade  

 foretage indespærring af fjerkræet.
 § 8.  Veterinærdirektoratet kan til enhver tid påbyde  

 diagnostiske undersøgelser af fjerkræbesætninger, der er smittet eller  

 mistænkt for at være smittet med en af de i § 1 omhandlede sygdomme, eller  

 som befinder sig indenfor et område som i § 6, stk. 1, omhandlet.
 Stk. 2.  Den pågældende fjerkræejer skal vederlagfrit  

 stille den fornødne medhjælp til rådighed for dyrlægen ved udtagningen af de  

 nødvendige prøver.
 § 9.  Når en af de i § 1 omhandlede sygdomme er  

 udbrudt her i landet, eller mistanke herom foreligger, kan  

 veterinærdirektoratet på fjerkræslagterierne lade udtage materiale til  

 diagnostiske undersøgelser af alt dertil ført fjerkræ.
Stk. 2.  Når en af de i § 1 omhandlede sygdomme er  

 udbrudt her i landet, kan veterinærdirektoratet forbyde, at der på  

 fjerkræslagterierne opstaldes fjerkræ til fedning.
Fjerkræ, der er opstaldet  

 på fjerkræslagterierne ved udstedelsen af et sådant forbud, skal slagtes  

 snarest muligt efter forbudets udstedelse.
 § 10.  Det påhviler enhver ejer af fjerkræ, blandt  

 hvilket der optræder eller har optrådet en af de i § 1 omhandlede sygdomme,  

 eller hvis fjerkræbesætning har haft smittefarligt samkvem med fjerkræ, der  

 er angrebet af en af disse sygdomme, samt ejerens husstand og de hos ham  

 beskæftigede personer (herunder også kønssorterere og opkøbere) at give  

 veterinærdirektoratets repræsentanter samt veterinærpolitiet alle de  

 oplysninger, som de er i stand til at give, om smittens oprindelse, om  

 stedfunden bortførsel af fjerkræ fra besætningen og om andre forhold af  

 betydning for konstatering af smittevejene.
 § 11.  Indførsel af sera og vacciner mod de i denne  

 bekendtgørelse nævnte sygdomme må kun finde sted med landbrugsministeriets  

 tilladelse.
 Stk. 2.  Til vaccination mod de i § 1 omhandlede  

 sygdomme må dyrlægerne kun anvende vaccine, der udleveres dem fra statens  

 veterinære serumlaboratorium.
 § 12.  Det offentligt afholder udgifterne ved:
§ 13.  Overtrædelse af bestemmelserne i denne  

 bekendtgørelse straffes med bøde.
På samme måde straffes den, der undlader at  

 efterkomme påbud eller forbud, der udstedes i henhold til bekendtgørelsens  

 bestemmelser.
 § 14.  Denne bekendtgørelse træder i kraft den 5.  

 september 1963. Samtidig ophæves bekendtgørelse nr. 142 af 30. marts 1948 om  

 ondartede smitsomme sygdomme hos husdyrene.
 Landbrugsministeriet, den 22. august  

 1963.
Karl Skytte /J.
Jensen.
