Pressenævnets kendelse i sag nr. 11-70/40 Resumé Klager  en person  klagede over en kommentar på albertslund.lokalavisen.dk.
 Pressenævnets formand udtaler:
 Det er Pressenævnets opfattelse, at debatsider, hvor udefra kommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
Kommentar-funktionen på albertslund.lokalavisen.dk er en sådan uredigeret envejskommunikation skrevet af udefrakommende, hvor der ikke er foretaget nogen journalistisk udvælgelse inden offentliggørelsen.
Kommentar-funktionen til artiklen er derfor ikke omfattet af medieansvarsloven.
Avisens efterfølgende sletning af kommentaren, indebærer ikke, at der er foretaget en sådan redigering, at indholdet falder ind under medieansvarslovens område.
Klagen hører derfor ikke under nævnets kompetence og afvises, jf. medieansvarsloven § 43, stk. 2, nr. 1 [Klager] har klaget til Pressenævnet over en kommentar på albertslund.lokalavisen.dk i forbindelse en artikel Fælles front mod bedrageri den 23. januar 2011.
 I forlængelse af artiklen var indsat en kommentar, hvori det bl.a. hed:
at albertslund kommune intet foretager sig vedr socialbedrageri m.m. man er komplet ligeglad med borgerne. vi har her i rådhusdammen en familie hvor der bor 5 voksne 2børn 3 hunde i en 2 værselslejlighed og alle er enten på bistandshjælp eller på førtidspension, her gør man intet fra kommunen [] jeg tror at hvis denne familie blev kontroleret ville kommunen sikkert kunne tjene mange penge.[] da det er en familie der er meget provekerende og fræk er jeg nød til at være annonym da jeg ellers vil blive udsat for ubehageligheder, som andre lejer er blevet det. [Klager] har bl.a. oplyst, at det er hendes opfattelse at kommentaren omhandler hendes husstand.
Hun kontaktede albertslund.lokalavisen.dk, da der er tale om en injurierende omtale.
Avisen svarede, at avisen ikke tjekker kommentarerne på nettet, men at man vil slette den pågældende kommentar.
Avisen lovede at kontakte klager senere på dagen.
Avisen slettede imidlertid kommentaren uden at kontakte hende.
 [Klager] har til støtte for klagen anført, at avisen bør bringe en berigtigelse.
 Pressenævnets formand udtaler:
 Det er Pressenævnets opfattelse, at debatsider, hvor udefra kommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
