Nr BTL 70 Betænkning over I.
Forslag til lov om ændring af lov om kommunernes  

 styrelse (Københavns Kommunes inddragelse under loven) (L 70) II.
Forslag til  

 lov om ændring af forskellige lovbestemmelser om Københavns Kommune  

 (Københavns Kommunes inddragelse under lov om kommunernes styrelse) (L 71)  

  

 Nr L 70 1996-97, 1. samling Afgivet af Kommunaludvalget Afgivet: 19970130 Udvalget har behandlet lovforslagene i nogle møder og har herunder stillet  

 spørgsmål til indenrigsministeren, som denne har besvaret skriftligt.
 Der er af indenrigsministeren stillet ændringsforslag til det under II  

 anførte lovforslag, hvorom henvises til de ledsagende bemærkninger.
 Herefter indstiller udvalget det under I anførte lovforslag til  

vedtagelse uændret og det under II anførte lovforslag til  

vedtagelse med de af indenrigsministeren stillede ændringsforslag.
Ændringsforslag til II.
Forslag til lov om ændring af forskellige lovbestemmelser om  

 Københavns Kommune (Københavns Kommunes inddragelse under lov om kommunernes styrelse)Af  

indenrigsministeren, tiltrådt af udvalget:
 Til § 2 1) I indledningen indsættes efter »som ændret«  

 ordene: »bl.a. ved § 12 i lov nr. 377 af 22. maj 1996 og«.
 2) Nr. 3 og 4 udgår, og i stedet indsættes som nyt  

 nummer:
 »01. § 10, stk. 4, affattes således:
»Stk. 4. Et bevillingsnævns afslag kan indbringes for  

 kommunalbestyrelsen.
Indbringelsen skal være modtaget hos kommunalbestyrelsen  

 senest 4 uger efter, at afgørelsen er meddelt den pågældende.
Afslaget skal  

 indeholde oplysning om adgangen til at indbringe afgørelsen for  

 kommunalbestyrelsen og om fristen herfor.«» Bemærkninger Til nr. 1 og 2 Erhvervsministeriet har efter fremsættelsen af lovforslaget  

 oplyst, at ministeriet ved høringen havde overset en ændring af loven om  

 restaurationsvirksomhed, hvorved § 10, stk. 4, blev ændret.
 De foreslåede ændringer indebærer, at § 10, stk. 4, affattes på grundlag  

 af denne lovændring.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Vibeke Peschardt  

 (RV) Dorte Bennedsen (S) Anne Baastrup (SF) Else Winther Andersen (V) Helge  

 Sander (V) Mariann Fischer Boel (V) Jens Vibjerg (V) Pia Christmas-Møller  

 (KF) Torben Rechendorff (KF) Jens Jørgensen (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
Ændringsforslag Af indenrigsministeren:
 Til § 1 1) I den under nr. 16 foreslåede § 64 a  

 affattes stk. 1 således:
»I styrelsesvedtægten for Frederiksberg, Københavns, Odense, Aalborg  

 og Århus Kommuner kan der træffes bestemmelse om, at formændene for de  

 stående udvalg har den øverste daglige ledelse af den del af kommunens  

 administration, der varetager udvalgets forvaltningsområder.  

 Kommunalbestyrelsens formand har den øverste daglige ledelse af kommunens  

 øvrige administration, i det omfang andet ikke er bestemt i  

 styrelsesvedtægten.
Endvidere kan det i styrelsesvedtægten bestemmes, at  

 kommunalbestyrelsens formand eller formanden for et stående udvalg tillige er  

 formand for havneudvalget, jf. § 19, stk. 2.« Bemærkninger Til nr. 1 Nogle magistratskommuner har efter fremsættelsen af lovforslaget  

 rettet henvendelse til Indenrigsministeriet og tilkendegivet, at de ønsker  

 mulighed for at henlægge ledelsen af skatteforvaltningen, der efter  

 lovforslaget ligger hos borgmesteren, til en udvalgsformand.
Baggrunden for ønsket er, at ledelsen af skattevæsenet og folkeregistret i  

 de fleste magistratskommuner i dag er henlagt til en rådmand og ikke til  

 borgmesteren.
På grund af det store antal ansatte i skatteforvaltningen m.v.  

 vil det kunne være vanskeligt for borgmesteren at overtage denne  

 ledelsesmæsssige opgave.
 Efter den foreslåede bestemmelse i lovforslagets § 64 a, stk. 1, har  

 formændene for de stående udvalg ledelsen af den del af kommunens  

 administration, der varetager udvalgets forvaltningsområder, mens  

 borgmesteren har ledelsen af kommunens øvrige administration, herunder  

 skatteforvaltningen.
Med ændringsforslaget skabes der hjemmel til, at kommunalbestyrelsen i  

 styrelsesvedtægten kan bestemme, at en udvalgsformand ud over ledelsen af den  

 del af administrationen, der varetager udvalgets forvaltningsområder, kan få  

 overladt den administrative ledelse af andre forvaltningsområder.
Dette vil  

 muliggøre, at ledelsen af skatteforvaltningen i overensstemmelse med  

 magistratskommunernes ønsker vil kunne henlægges til en udvalgsformand,  

 således at borgmesteren ikke skal overtage denne opgave.
Tillægsbetænkning Udvalget har, efter at lovforslagene ved 2. behandling blev henvist til fornyet udvalgsbehandling, behandlet disse i et møde og har herunder stillet spørgsmål til indenrigsministeren, som denne har besvaret skriftligt.
 Et af svarene er optrykt som bilag til tillægsbetænkningen.
 Herefter indstiller udvalget lovforslagene til vedtagelse i  

 den affattelse, hvori de foreligger efter 2. behandling.
 Et mindretal (Venstres medlemmer af udvalget) tilføjer:
 Venstre kan tilslutte sig det ændringsforslag, der af indenrigsministeren  

 blev stillet til L 70 uden for betænkningen til 2. behandling, om, at det kan  

 være nødvendigt at uddelegere en del af den arbejdsbyrde, som  

 borgmesteren/overborgmesteren er sat til at udføre.
 Ændringsforslaget, der blev vedtaget ved 2. behandling, medfører desuden,  

 at økonomiudvalgets opgaver i en kommune, som vælger styreform i  

 overensstemmelse med den foreslåede § 64 a i styrelsesloven, vil svare til  

 økonomiudvalgets opgaver i andre udvalgsstyrede kommuner.
Endvidere kommer ændringsforslaget alene til at vedrøre den administrative  

 ledelse, hvilket er en forudsætning for Venstres tilslutning.
Det kommer ikke  

 til at berøre udvalgsstyret, som efter den foreslåede nye bestemmelse i  

 styrelseslovens § 64 a netop er delt mellem borgmesteren og udvalgsformændene  

 i modsætning til andre udvalgsstyrede kommuner.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Vibeke Peschardt  

 (RV) Dorte Bennedsen (S) Villy Søvndal (SF) Else Winther Andersen (V) Helge  

 Sander (V) Mariann Fischer Boel (V) Jens Vibjerg (V) Pia Christmas-Møller  

 (KF) Torben Rechendorff (KF) Jens Jørgensen (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
Bilag Et af udvalgets spørgsmål til indenrigsministeren og dennes besvarelse  

 heraf Spørgsmål 4:
 På baggrund af, at der i L 70 lægges op til, at magistratskommunerne får  

 en styreform, der i højere grad end tidligere svarer til andre kommuners,  

 bedes ministeren begrunde ændringsforslag nr. 1 til L 70, der blev stillet  

 uden for betænkningen af indenrigsministeren til 2. behandling, og som f.eks.  

 indebærer, at der i magistratskommuner kan besluttes en særlig ledelse af  

 skatteforvaltningen.
 Svar:
 Ændringsforslaget vedrører ikke udvalgsstyret, herunder økonomiudvalgets  

 opgaver. Økonomiudvalgts opgaver i en kommune, som vælger styreform i  

 overensstemmelse med den foreslåede § 64 a i styrelsesloven, vil svare til  

 økonomiudvalgets opgaver i andre udvalgsstyrede kommuner.
 Ændringsforslaget vedrører alene den administrative ledelsesfunktion, som  

 efter den foreslåede nye bestemmelse i styrelseslovens § 64 a netop er delt  

 mellem borgmesteren og udvalgsformændene - i modsætning til i andre  

 udvalgsstyrede kommuner.
 Ændringsforslaget skal sikre, at der ikke er sådanne bindinger vedrørende  

 den nævnte deling af den administrative ledelsesfunktion, at  

 magistratskommuner ved at vælge et udvalgsstyre med delt administrativ  

 ledelse afskæres fra at opretholde den nuværende placering af den  

 administrative ledelse af skatteforvaltningen.
