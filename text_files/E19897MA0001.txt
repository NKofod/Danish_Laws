 Der har over for Skatteministeriet, Departementet, været rejst spørgsmål  

 om, hvorvidt frimærkehandlere kan fritages for at betale moms ved salg af  

 postfriske danske frimærker.
Postvæsenet, herunder Postens Frimærkecenter, og de detailforretninger,  

 som postvæsenet har godkendt til at forhandle frimærker, skal ikke betale  

 moms ved salg af disse mærker, mens frimærkehandlere skal betale moms af  

 salget.
Det er anført, at frimærkehandlere derved udsættes for en urimelig  

 konkurrence fra postvæsenets side.
Departementet har truffet afgørelse om, at frankeringsgyldige danske  

 frimærker kan sælges uden moms, når salget sker til en pris, der ikke  

 overstiger mærkernes pålydende.
Sker salget til en pris, der overstiger  

 mærkernes nominelle værdi, skal der betales moms af hele beløbet.
Det er  

 således ikke længere afgørende, hvem der forhandler mærkerne.
