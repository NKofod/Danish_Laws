Bekendtgørelse om ændring af bekendtgørelse om forbud mod adgang til og restriktioner for lokaler og lokaliteter, krav om mundbind m.v. og coronapas på Kulturministeriets område i forbindelse med håndtering af covid-19 § 1 I bekendtgørelse nr. 518 af 25. marts 2021 om forbud mod adgang til og restriktioner for lokaler og lokaliteter, krav om mundbind m.v. og coronapas på Kulturministeriets område i forbindelse med håndtering af covid-19, som ændret ved bekendtgørelse nr. 578 af 31. marts 2021 og bekendtgørelse nr. 596 af 9. april 2021, og efter forhandling med sundhedsministeren foretages følgende ændringer:
 1. I § 1, stk. 1, ændres »stk. 2-3« til:  »stk. 2-7«.
 2. § 1, stk. 1, nr. 2, affattes således:
»2) Lokaler, hvor der udøves kulturaktiviteter, herunder kulturhuse, teatre, spillesteder, biografer, aftenskoler, Folkeuniversitetet samt musik- og kulturskoler. 1. pkt. omfatter ikke lokaler, der anvendes til kunsthaller, museer, biblioteker eller daghøjskoler, der opfylder betingelserne i folkeoplysningslovens § 45 a.« 3. I § 1 indsættes efter stk. 1 som nye stykker:
 »Stk. 2. Stk. 1, nr. 1, omfatter ikke lokaler, hvor der udøves forenings- og idrætsaktiviteter arrangeret af offentlige myndigheder, organisationer, foreninger, virksomheder og kulturinstitutioner, for børn og unge under 18 år samt personer på 18 år eller derover, hvis tilstedeværelse er nødvendig for en forsvarlig afholdelse af aktiviteterne, jf. dog stk. 7 og § 2. Stk. 1, nr. 1, omfatter ikke lokaler, hvor der udøves idrætsaktiviteter arrangeret af offentlige myndigheder, organisationer, foreninger, virksomheder og kulturinstitutioner for personer på 70 år eller derover, jf. dog stk. 7, § 2 og kapitel 3.
Stk. 3. Stk. 1, nr. 2, omfatter ikke lokaler i aftenskoler, i det omfang der udøves forenings- og idrætsaktiviteter arrangeret af offentlige myndigheder, organisationer, foreninger, virksomheder og kulturinstitutioner, for børn og unge under 18 år samt personer på 18 år eller derover, hvis tilstedeværelse er nødvendig for en forsvarlig afholdelse af aktiviteterne, jf. dog stk. 7 og § 2. Stk. 1, nr. 2, omfatter ikke lokaler i aftenskoler, i det omfang der udøves idrætsaktiviteter arrangeret af offentlige myndigheder, organisationer, foreninger, virksomheder og kulturinstitutioner for personer på 70 år eller derover, jf. dog stk. 7, § 2 og kapitel 3.« Stk. 2 bliver herefter stk. 4.
 4. § 1, stk. 3, ophæves.
 5. I § 1 indsættes som stk. 5-7:
 »Stk. 5. Stk. 1, nr. 1, omfatter ikke lokaler på stadions, hvor der afvikles fodboldkampe, der er omfattet af bekendtgørelse om afvikling af fodboldkampe i 3F Superligaen mv.
 Stk. 6. Stk. 6. Stk. 1, nr. 2, 1. pkt. omfatter ikke lokaler, der anvendes til musik- og kulturskoler samt andre kunstskoler og grundkurser på kunstområdet for børn og unge under 18 år samt personer på 18 år eller derover, hvis tilstedeværelse er nødvendig for en forsvarlig afholdelse af aktiviteterne, jf. dog stk. 7 og § 2.
Stk. 7.  Stk. 2, 3 og 6 omfatter ikke lokaler, i det omfang de anvendes til udøvelse af sangaktiviteter.« 6. § 2, stk. 1, nr. 1, affattes således:
»1) Der må maksimalt tillades adgang for 1 besøgende, bruger, tilskuer og lignende pr. 4 m2 gulvareal, hvortil der er offentlig adgang.
I lokaler, hvor besøgende, bruger, tilskuer og lignende i det væsentlige sidder eller ligger ned, må der dog tillades adgang for 1 besøgende, bruger, tilskuer og lignende pr. 2 m2 gulvareal.
Er gulvarealet under 4 m2, må der uanset 1. pkt. tillades adgang for 1 besøgende, bruger, tilskuer og lignende.« 7. I § 2, stk. 1, nr. 5, ændres »håndsprit« til: »hånddesinfektion«.
 8. I § 4 a, stk. 2, 1. pkt., indsættes efter »indbyggere«: », jf. dog stk. 7«.
 9. I § 4 a, stk. 3, 1. pkt., ændres »i de seneste syv dage« til: »beregnet dagligt over en syvdøgnsperiode begyndende ni dage før og sluttende tre dage før dagen for beregningen«.
 10. § 4 a, stk. 10, affattes således:
»Stk. 10. Kommunalbestyrelsen skal ophæve et påbud efter stk. 3, når der i det pågældende sogn i de seneste syv dage beregnet dagligt over en syvdøgnsperiode begyndende ni dage før og sluttende tre dage før dagen for beregningen er en incidens på færre end 400 smittede med covid-19 pr. 100.000 indbyggere, mindre end 20 smittetilfælde med covid-19 eller en positivprocent for testresultater for covid-19 på mindre end 2.« 11. § 11, stk. 2, affattes således:
 »Stk. 2. Institutioner omfattet af § 7, stk. 1, skal opfylde følgende krav:
 1) Der skal i eller ved lokalerne på institutionerne m.v. opsættes informationsmateriale om kravet om at bruge mundbind eller visir, jf. § 7, stk. 1, og om mulighed for bortvisning ved manglende efterkommelse af kravet, jf. § 7, stk. 2.
 2) Der må alene tillades adgang for elever, kursister, deltagere og studerende, der overholder kravet om at bruge mundbind eller visir efter § 7, stk. 1, nr. 1, jf. dog §§ 8 og 9. Der må alene tillades adgang for andre personer og besøgende, der overholder kravet om at bruge mundbind eller visir efter § 7, stk. 1, nr. 2 og 3, jf. dog §§ 8 og 9.
3) Det skal sikres, at medarbejdere, besøgende og andre personer overholder kravet om at bruge mundbind eller visir, jf. dog §§ 8 og 9.« 12. I § 12, stk. 1, nr. 2, ændres »12 uger« til: »180 dage«.
 13. I § 13, stk. 1, 1. pkt., indsættes efter »ankomst til«: »et lokale eller«.
 14. I § 13, stk. 1, 2. pkt., indsættes efter »tilknyttet«: »lokalet eller«.
 15. I § 13, stk. 2, indsættes efter »Stk. 1 omfatter følgende«: »lokaler og«.
 16. § 13, stk. 2, nr. 1, affattes således:
»1) Lokaler og lokaliteter, hvor der udøves kulturaktiviteter, herunder museer, kunsthaller, biblioteker, teatre, spillesteder og biografer. 1. pkt. omfatter ikke lokaler og lokaliteter, hvor der afholdes aktiviteter for børn og unge under 18 år, jf. § 1, stk. 3, 1. pkt. og stk. 6.« 17. I § 13, stk. 2, indsættes som nr. 3 og 4:
 »3) Lokaler, hvor der udøves idrætsaktiviteter arrangeret af offentlige myndigheder, organisationer, foreninger, virksomheder og kulturinstitutioner for personer over 70 år, jf. § 1, stk. 2, 2. pkt., og stk. 3, 2. pkt.
4) Stadions, hvor der afvikles fodboldkampe, der er omfattet af bekendtgørelse om afvikling af fodboldkampe i 3F Superligaen mv. 1. pkt. omfatter både lokaler og lokaliteter.« 18. I § 17 indsættes efter »rådighed over«: »lokaler eller«.
 19. I § 17, nr. 1, indsættes efter »Der skal ved«: »lokalerne eller«.
 20. Efter kapitel 3 indsættes:
»Kapitel 3 a Covid-19 test, testkapacitet, supervision, selvpodning m.v. på daghøjskoler, daghøjskoler, der opfylder betingelserne i folkeoplysningslovens § 45 a § 17 a.
Daghøjskoler er underlagt de regler for covid-19 test, der gælder efter §§ 3-9 i bekendtgørelse om restriktioner for skoler og uddannelsesinstitutioner på Kulturministeriets område i forbindelse med håndtering af covid-19, herunder krav om etablering af testkapacitet, supervision, selvpodning m.v.« 21. § 19 affattes således:
 »§ 19.  Institutioner, der skal holde lukket for offentligheden efter § 1, kan holdes åbnet for dagtilbud, skoler, institutioner m.v., der er omfattet af bekendtgørelse om restriktioner for skoler og uddannelsesinstitutioner på Kulturministeriets område i forbindelse med håndtering af covid-19, bekendtgørelse om lukning og genåbning samt andre særlige restriktioner for udbydere af danskuddannelse i forbindelse med håndtering af covid-19, bekendtgørelse om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19, bekendtgørelse om lukning og genåbning samt andre særlige restriktioner for uddannelsesinstitutioner på Uddannelses- og Forskningsministeriets område i forbindelse med håndtering af covid-19 eller bekendtgørelse om dagtilbud og nødundervisning m.v. på børne- og undervisningsområdet som led i forebyggelse og afhjælpning i forbindelse med covid-19.
Stk. 2. Institutioner, der skal holde lukket for offentligheden efter § 1, er ikke omfattet af bekendtgørelsens § 2, stk. 1, nr. 1, i det omfang der gives adgang for dagtilbud, skoler, institutioner m.v. efter stk. 1.« 22. I § 20, stk. 2, indsættes efter »eller«: »et lokale eller«.
§ 2 Stk. 1. Bekendtgørelsen træder i kraft den 21. april 2021.
 Stk. 2. Daghøjskoler skal, jf. § 17 a, have etableret kapacitet efter § 4 i bekendtgørelse om restriktioner for skoler og uddannelsesinstitutionerne på Kulturministeriets område i forbindelse med håndtering af covid-19 til superviseret selvpodning senest den 12. maj 2021.
