Bekendtgørelse om forskudsregistrering  

 og beregning af indeholdelsesprocent for 2000 I medfør af § 48, stk. 4, § 52, stk. 1, 3.  

 pkt., § 52, stk.  2, 3. pkt., § 53, stk. 1, 3. pkt., og  

 § 54 i kildeskatteloven, jf. lovbekendtgørelse nr. 639 af 3.  

 august 1999, fastsættes:
Kapitel 1 Forskudsregistreringen for 2000 § 1. Ved forskudsregistreringen for 2000, der  

 foretages på grundlag af oplysninger om indkomsten i et tidligere  

 år, anvendes en af følgende 2 procentreguleringer, jf. dog  

 stk. 2 og 3 samt §§ 2-5:
 1)	indkomstbeløb, der indgår i slutligningen for 1998,  

 forhøjes ved forskudsregistreringen for 2000 med 7 pct.
 2)	indkomstbeløb, der indgår i forskudsregistreringen for  

 1999, forhøjes ved forskudsregistreringen for 2000 med 3,5  

 pct.
Stk. 2. Posten »kommunal og amtskommunal  

 ejendomsværdiskat« ansættes ved forskudsregistreringen for 2000  

 på grundlag af den ejendomsværdi, der er ansat for den  

 pågældende ejendom pr. 1. januar 1999, jf. dog 4. pkt.
For  

 ejerlejligheder reguleres grundlaget med 15 pct., dog med 20 pct. for  

 ejerlejligheder i København og Frederiksberg kommuner, og for  

 øvrige ejendomme med 10 pct.
Progressionsgrænsen  

 fastsættes foreløbigt til 2.650.000 kr.
For ejendomme, hvor det  

 ikke er muligt maskinelt at beregne ejendomsværdiskatten,  

 ansættes posten »kommunal og amtskommunal ejendomsværdiskat« ved  

 forskudsregistreringen for 2000 til 40 pct. af overskud af egen bolig, der  

 indgår i slutligningen for 1998 eller i forskudsregistreringen for  

 1999, reguleret efter stk. 1.
Stk. 3. Ved forskudsregistreringen for 2000 af 1)	skattepligtige udbetalinger efter lov om delpension, lov om social  

 service og lov om aktiv socialpolitik, 2)	efterløn, dagpenge og overgangsydelser efter lov om  

 arbejdsløshedsforsikring, og 3)	dagpenge efter lov om dagpenge ved sygdom og fødsel, der  

 foretages på grundlag af oplysninger om de nævnte  

 indkomstkategorier i et tidligere år, anvendes en af følgende 2  

 procentreguleringer:
 a)	indkomstbeløb, der indgår i slutligningen for 1998,  

 forhøjes ved forskudsregistreringen for 2000 med 5,9 pct.
 b)	indkomstbeløb, der indgår i forskudsregistreringen for  

 1999, forhøjes ved forskudsregistreringen for 2000 med 3,2  

 pct.
 Der foretages ikke regulering efter stk. 1.
 Stk. 4. Renteindtægter reguleres ikke efter  

 stk. 1.
§ 2. Sociale pensioner efter lov om social pension  

 ansættes ved forskudsregistreringen for 2000 på grundlag af  

 oplysninger fra Pensionsregistret.
Der sker ikke regulering efter § 1,  

 stk. 1.
§ 3. Skattepligtige stipendier, der udbetales i  

 henhold til lov om Statens Uddannelsesstøtte, ansættes ved  

 forskudsregistreringen for 2000 på grundlag af oplysninger fra  

 SU-styrelsen.
Der foretages ikke regulering efter § 1, stk. 1.
 § 4. Skattepligtige pensioner og lignende ydelser,  

 der udbetales af Statens Centrale Lønanvisning, ansættes ved  

 forskudsregistreringen for 2000 med udgangspunkt i pensionen for juli 1999  

 omregnet til helårsbeløb, jf. § 2, stk. 2, i  

 bekendtgørelse nr. 734 af 10. oktober 1998. Det omregnede  

 helårsbeløb forhøjes med 1,5 pct., og der foretages ikke  

 regulering efter § 1, stk. 1.
 § 5. Skattepligtige pensioner, der udbetales af  

 Arbejdsmarkedets Tillægspension (ATP), ansættes ved  

 forskudsregistreringen for 2000 med udgangspunkt i pensionen for september  

 måned 1999 omregnet til helårsbeløb, jf. § 2,  

 stk. 2, i bekendtgørelse nr. 734 af 10. oktober 1998. Det  

 omregnede helårsbeløb forhøjes ikke, og der foretages  

 ikke regulering efter § 1, stk. 1.
Kapitel 2 Beregning af indeholdelsesprocenten for 2000 § 6. Indeholdelsesprocenten på skattekortet  

 for 2000 beregnes som summen af følgende procenter, der er  

 større end 0:
 1)	Skattekommunens laveste skatteprocent (dvs. summen af  

 primærkommunal skatteprocent, amtskommunal skatteprocent,  

 kirkeskatteprocent for medlemmer af folkekirken og bundskatten på 7,0  

 pct. efter personskattelovens § 6).
 2)	En procent beregnet som mellemskatten på 6 pct. efter  

 personskattelovens § 6 a, opgjort uden nedsættelse for  

 personfradrag, delt med den personlige indkomst med tillæg af positiv  

 kapitalindkomst og ganget med 100.
 3)	En procent beregnet som topskatten på 15 pct. efter  

 personskattelovens § 7, opgjort uden nedsættelse for  

 personfradrag, delt med den personlige indkomst med tillæg af heri  

 fradragne og ikke medregnede beløb omfattet af  

 beløbsgrænsen i pensionsbeskatningslovens § 16,  

 stk. 1, og med tillæg af positiv kapitalindkomst, og ganget med  

 100.
 Stk. 2. Procenterne efter stk. 1 beregnes med 2  

 decimaler.
 Stk. 3. Såfremt der efter reglerne i § 12 B i  

 bekendtgørelse nr. 734 af 10. oktober 1998, skal ske forhøjelse  

 af indeholdelsesprocenten, forhøjes indeholdelsesprocenten med  

 højst det antal hele pct. point, som er tilstrækkeligt til at  

 undgå opkrævning af forskudsskat ved skattebillet (B-skat).
 Stk. 4. Er den efter stk. 1-3 beregnede  

 indeholdelsesprocent større end 59 pct. med tillæg af  

 kirkeskatteprocenten, ansættes indeholdelsesprocenten til 59 pct. med  

 tillæg af kirkeskatteprocenten.
 Stk. 5. Indeholdelsesprocenten efter stk. 1-4  

 forhøjes til nærmeste hele procent.
