Klage over liggesår Patientklagenævnet fandt grundlag for at kritisere de involverede sygeplejersker.
Videre fandt Patientklagenævnet grundlag for at kritisere en social- og sundhedsassistent, der havde deltaget i behandlingen og plejen af patienten.
 Nævnet lagde herved vægt på, at det er under normen for almindelig anerkendt faglig standard ikke at observere patienter, der er immobile, for tryksår.
Videre lagde nævnet vægt på, at det er under normen for almindelig anerkendt faglig standard, såfremt der ikke rettes særlig opmærksomhed mod patienter, der er nyopererede, ældre og immobile.
Dette skyldes, at disse patienter har en øget risiko for at pådrage sig tryksår, blandt andet fordi de har vanskeligt ved selv at vende og dreje sig i sengen.
 Endelig lagde nævnet vægt på, at der i sygeplejejournalen i perioden fra den 13. december til den 20. december 2004 ikke var beskrevet nogle observationer i forbindelse med hud eller tiltag til forebyggelse af tryksår.
