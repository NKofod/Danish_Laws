 Rådet vedtog den 17. december 1992 vedlagte forordning 3912/92/EØF om  

 kontrol inden for Fællesskabet i forbindelse med transport ad vej og indre  

 vandveje, hvor transportmidlet er indregistreret eller godkendt til kørsel i  

 et tredieland.
 Forordningen, der gælder uden yderligere gennemførelsesforanstaltninger,  

 trådte i kraft den 1. januar 1993.
 Forordningen indebærer, at den systematiske grænsekontrol af kørekort,  

 vægt og dimensioner, teknisk kontrol m.v., som er ophævet for køretøjer, som  

 er registreret eller godkendt i EF-medlemsstater, også ophæves, for så vidt  

 angår grænsekontrol ved Fællesskabets indre grænser af køretøjer fra  

 tredielande.
Der vil i det hidtil gældende omfang kunne foretages systematisk kontrol  

 ved dee ydre grænser af køretøjer fra tredielandee, jf. herved navnlig  

 Justitsministeriets bekendtgørelse nr. 504 af 22. juli 1987 om udenlandske  

 køretøjers adgang til Danmark § 16, stk. 4. Denne kontrol kan derimod ikke  

 længere foretages ved de indre grænser.
Endvidere er ikke-diskriminerende  

 stikprøvekontroller efter bekendtgørelsens § 16, stk. 1, fortsat tilladt ved  

 de indre grænser, jf. herved Justitsminiseriets cirkulæreskrivelse af 19.  

 februar 1990. Forordningen medfører ingen ændringer i forsikringskontrollen  

 efter bekendtgørelsens § 16, stk. 2.
 Bekendtgørelsen om udenlandske køretøjers adgang til Danmark § 16, stk. 4,  

 vil snarest blive ændret for at bringe den i overensstemmelse med forordning  

 3912/92/EØF.
 Da forordningen gælder umiddelbart skal Trafikministeriet henlede  

 opmærksomheden på, at systematisk kontrol ved de indre grænser af køretøjer,  

 der er registreret i lande, der ikke er medlem af EF, skal undlades med  

 øjeblikkelig virkning.
 Der vedlægges endvidere kopi af forordning nr. 4060/89, som ændret ved  

 forordning 3356/91/EØF, til orientering.
