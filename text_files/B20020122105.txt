Bekendtgørelse om  

 kontributionsprincippet I medfør af § 30, stk. 2, § 31, stk. 6,  

 § 260, stk. 3, og § 261 i lov om forsikringsvirksomhed, jf.  

 lovbekendtgørelse nr. 645 af 5. august 2002, fastsættes:
Anvendelsesområde § 1. Denne bekendtgørelse finder anvendelse  

 på de regler for beregning og fordeling af realiseret resultat, som  

 livsforsikringsselskaber og tværgående pensionskasser skal  

 anmelde i forbindelse med livsforsikringsvirksomhed, hvor forsikringstagerne  

 og andre berettigede efter forsikringsaftalerne er berettigede til bonus, og  

 hvor aftalerne er indgået med livsforsikringsselskaber eller  

 tværgående pensionskasser, som har fået koncession af  

 Finanstilsynet, jf. § 30, stk. 1, nr. 3, i lov om  

 forsikringsvirksomhed.
Bekendtgørelsen finder anvendelse på  

 livsforsikringsaftaler i det omfang, at det ikke er aftalt, at det  

 realiserede resultat beregnes og fordeles efter en anden nærmere  

 angiven metode.
Realiseret resultat § 2. Ved realiseret resultat, jf. § 30,  

 stk. 1, nr. 3, i lov om forsikringsvirksomhed, forstås  

 regnskabsperiodens forsikringstekniske resultat, jf. bekendtgørelse om  

 livsforsikringsselskabers og tværgående pensionskassers  

 årsregnskaber, før:
1)	overførsel af investeringsafkast, 2)	pensionsafkastskat, 3)	ændringer i kollektivt bonuspotentiale og særlige  

 bonushensættelser bortset fra ændringer, der skyldes forrentning  

 af særlige bonushensættelser (type A) og 4)	den del af ændringen i den samlede værdi af  

 livsforsikringshensættelserne, der med hensyn til rente, risikoresultat  

 og administrationsresultat afviger fra den ændring, der kan  

 henføres til det anmeldte grundlag for beregning af  

 forsikringspræmierne samt til ændringer i dette grundlag, der  

 måtte være anmeldt i regnskabsperioden.
Stk. 2. Den del af posterne i det forsikringstekniske  

 resultat, der ikke vedrører de af bekendtgørelsen omfattede  

 forsikringer og de forsikringer, hvor det er aftalt, at det realiserede  

 resultat beregnes efter en nærmere angiven metode, medregnes ikke i  

 beregningen af det realiserede resultat.
I det omfang forsikringsselskabets  

 eller pensionskassens beholdning af aktiver er opdelt, således at  

 resultatet af investeringsvirksomheden vedrørende bestemte dele af  

 beholdningen af aktiver skal tildeles bestemte dele af forsikringsbestanden  

 eller egenkapitalen, foretages fordelingerne efter §§ 3-5 i  

 overensstemmelse hermed.
Kontributionsprincippet § 3. På baggrund af det efter § 2  

 beregnede realiserede resultat, skal der foretages en beregning af den del af  

 det realiserede resultat, der tilfalder bestanden af forsikringer i  

 overensstemmelse med det beregningsmæssige kontributionsprincip, jf.  

 § 4. Denne del af det realiserede resultat tilføres til de  

 forsikringsmæssige hensættelser.
Er det realiserede resultat  

 negativt, kan de forsikringsmæssige hensættelser fraføres  

 denne del i det omfang, dette er muligt, jf. § 6.
Det beregningsmæssige kontributionsprincip § 4. Den del af det realiserede resultat, der  

 tilfalder bestanden af forsikringer, jf. § 3, stk. 1, skal, jf.  

 § 31, stk. 2, i lov om forsikringsvirksomhed, beregnes  

 således, at bestanden af forsikringer tildeles en andel af det  

 realiserede resultat, som er rimelig i forhold til, hvorledes bestanden har  

 bidraget til dette resultat.
Stk. 2. Selskabet skal i henhold til § 30, stk. 1,  

 nr. 3, i lov om forsikringsvirksomhed til Finanstilsynet anmelde regler for  

 beregning af den del af det realiserede resultat, der tilfalder  

 egenkapitalen.
Afkast af særlige bonushensættelser af type B  

 behandles lige som egenkapital.
Stk. 3. Ved anmeldelse efter § 4, stk. 2, skal  

 selskabet opdele egenkapitalens andel af det realiserede resultat i en andel  

 relateret til forrentning af egenkapitalen, og en andel som afspejler  

 omfanget af den risiko, som påhviler egenkapitalen.
Det skal i  

 anmeldelsen begrundes, hvorledes det anmeldte er rimeligt i forhold til den  

 risiko, der påhviler egenkapitalen.
 Stk. 4. Ved beregningen af andelen af det realiserede resultat  

 til forsikringsbestanden henholdsvis egenkapitalen skal der tages hensyn til  

 den tilførsel til de forsikringsmæssige hensættelser, der  

 allerede er foretaget i perioden som følge af de antagelser med hensyn  

 til rente, risiko og administrationsomkostninger, der er indeholdt i  

 grundlaget for beregning af præmierne.
Stk. 5. Der må ikke ske en systematisk omfordeling af  

 betydelig økonomisk størrelse mellem forsikringerne.
Der  

 må ikke fordeles en højere andel til egenkapitalen under hensyn  

 til den risiko, som påhviler denne, jf. stk. 3, eller under hensyn  

 til, at egenkapitalen tidligere har fået en lavere andel, end den kunne  

 tilkomme efter stk. 2, med mindre denne højere andel tilsammen  

 med de beløb, der fordeles til forsikringsbestanden i overensstemmelse  

 med stk. 1, kan rummes i et positivt realiseret resultat for  

 året.
Stk. 6. Selskabets anmeldelse efter § 4, stk. 2, kan  

 indeholde regler, hvorefter tildelingen af egenkapitalens andel af det  

 realiserede resultat ses over en årrække.
Det skal i så  

 fald fremgå af anmeldelsen, hvorledes selskabet vil forholde sig,  

 såfremt årets realiserede resultat ikke har en størrelse,  

 der muliggør, at egenkapitalen kan få den andel af det  

 realiserede resultat, som principperne tilsiger.
Såfremt selskabet er  

 berettiget til efterfølgende at rette op på fordelingen, skal  

 anmeldelsen indeholde regler for, hvorledes denne genopretning sker, og for  

 hvilken forrentning egenkapitalens tilgodehavende er berettiget til.
Det fordelingsmæssige kontributionsprincip § 5. Fordelingen af midler til de enkelte  

 forsikringer af den del af de realiserede resultater, der er fordelt til de  

 forsikringsmæssige hensættelser, jf. § 3, stk. 1, skal  

 ske under hensyntagen til, at bonus skal frigives på rimelig vis under  

 forsikringernes løbetid, samt at bonuspotentialerne skal have en  

 passende størrelse i forhold til selskabets forpligtelser og  

 økonomiske situation i øvrigt, herunder egenkapital og  

 aktivsammensætning.
Stk. 2. Fordelingen til de enkelte forsikringer skal afspejle,  

 hvorledes de har bidraget til den bonus, der fordeles, herunder hvorledes  

 forsikringer med forskellige karakteristika har bidraget.
Der skal  

 således ved denne fordeling tages fornødent hensyn til,  

 hvorledes den bonus, der fordeles, stammer fra beregningsgrundlagets  

 elementer, samt til de risici, forsikringerne indebærer, herunder  

 forskellige renterisici.
Stk. 3. Det fordelingsmæssige kontributionsprincip skal  

 være opfyldt over en årrække, idet fordelingen i det  

 enkelte år skal foretages under fornødent hensyn til de  

 tidligere års fordeling samt de kommende års tilsigtede fordeling  

 af bonus til de enkelte forsikringer.
Der kan herved ske en udjævning  

 af fordelingen, jf. stk. 1. Der må ikke ske en systematisk  

 omfordeling af betydelig økonomisk størrelse mellem  

 forsikringerne.
 Stk. 4. Fordelingen til de enkelte forsikringer kan foretages  

 i løbet af året på baggrund af årets forventede  

 realiserede resultat og størrelsen af kollektivt bonuspotentiale.  

 Selskabet skal i henhold til § 30, stk. 1, nr. 3, i lov om  

 forsikringsvirksomhed i så fald til Finanstilsynet anmelde regler for,  

 hvorledes selskabet vil forholde sig, såfremt der er tildelt en andel  

 af det realiserede resultat til forsikringstagerne, der overstiger, hvad  

 beregningen efter § 3, stk. 1, giver anledning til.
 § 6. Er bidraget til det realiserede resultat fra  

 forsikringsbestanden eller en del af denne negativt, kan kollektivt  

 bonuspotentiale anvendes til dækning heraf, i det omfang det ikke  

 fører til en omfordeling af betydelig økonomisk  

 størrelse i forhold til, hvorledes forsikringerne har bidraget til  

 kollektivt bonuspotentiale.
 Stk. 2. Hvis forsikringernes negative bidrag ikke kan  

 dækkes af kollektivt bonuspotentiale fra de forsikringer, som det  

 negative bidrag stammer fra, kan bonuspotentiale på fripoliceydelser  

 fra disse forsikringer anvendes.
 Stk. 3. Hvis det har været nødvendigt at anvende  

 bonuspotentiale på fripoliceydelser som anført i stk. 2,  

 skal positive bidrag fra disse forsikringer til et efterfølgende  

 realiseret resultat anvendes til genetablering af bonuspotentiale på  

 fripoliceydelser, før der kan ske anden anvendelse af sådanne  

 positive bidrag.
 Stk. 4. Hvis dækning af forsikringernes negative bidrag  

 ikke kan ske i overensstemmelse med kontributionsprincippet ved anvendelse af  

 kollektivt bonuspotentiale eller bonuspotentiale på fripoliceydelser  

 fra de forsikringer, som har bidraget negativt, eller ved anvendelse af  

 selskabets eller pensionskassens egenkapital, skal den ansvarshavende aktuar,  

 jf. § 89 i lov om forsikringsvirksomhed, indberette dette til  

 Finanstilsynet.
Beskatning § 7. De i §§ 2-6 anførte beregninger  

 af realiseret resultat og bidrag hertil foretages før beskatning,  

 herunder selskabsskat og pensionsafkastbeskatning.
Beskatningen fordeles  

 efterfølgende på de relevante andele.
Straffebestemmelser § 8. Forsætlig eller groft uagtsom  

 overtrædelse af §§ 2-7 straffes med bøde.
 Stk. 2. For Grønland gælder § 261 i lov om  

 forsikringsvirksomhed, som sat i kraft ved anordning om ikrafttræden  

 for Grønland af lov om forsikringsvirksomhed.
Ikrafttræden § 9. Denne bekendtgørelse træder i  

 kraft den 31. december 2002 og har virkning fra det tidspunkt, hvor de i  

 Finanstilsynets bekendtgørelse af 13. december 2001 om  

 livsforsikringsselskabers og tværgående pensionskassers  

 årsregnskaber fastsatte regler om opgørelse og opdeling af de  

 forsikringsmæssige hensættelser bliver anvendt, jf. § 83,  

 stk. 2, i den nævnte bekendtgørelse.
 Stk. 2. Bekendtgørelse nr. 59 af 29. januar 2001 om  

 kontributionsprincippet ophæves, idet bekendtgørelsen dog finder  

 anvendelse, indtil denne bekendtgørelse har virkning, jf.  

 stk. 1.
