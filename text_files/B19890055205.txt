 I medfør af § 7 a, stk. 3, i lov om landbrugsejendomme, jf.
lovbekendtgørelse nr. 504 af 17. juli 1989 (landbrugsloven ), samt § 30, stk. 1, i lovbekendtgørelse nr. 424 af 1. juli 1986, fastsættes:
§ 1.  Ved skovplantning forstås tilplantning med  

 henblik på etablering af sluttet skov af højstammede træer.
Tilplantning med  

 henblik på dyrkning af pyntegrønt og juletræer i kort omdrift anses ikke som  

 skovplantning.
 Stk. 2.  Gentilplantning af eksisterende skovarealer er  

 ikke omfattet af denne bekendtgørelse.
 § 2.  Hvis en skovplantning på en landbrugsejendom vil  

 omfatte mere end 25 ha eller mere end 25 pct. af den del af ejendommen, der  

 ikke var tilplantet inden 1. august 1973, skal der ske anmeldelse herom til  

 amtsrådet.
Stk. 2.  Amtsrådet kan inden 2 måneder fra anmeldelsen  

 nedlægge forbud mod skovplantning, der ønskes foretaget inden for områder,  

 der i regionplanlægningen påtænkes udlagt som områder, hvor skovtilplantning  

 er uønsket.
Forbudet kan højst nedlægges for et tidsrum indtil 1. september  

 1991.
Stk. 3.  Et forbud efter stk. 2 kan af anmelderen  

 påklages til Jordbrugsdirektoratet.
Klagefristen er 4 uger fra den dag,  

 afgørelsen er meddelt anmelderen.
 § 3.  I områder, hvor skovtilplantning er uønsket i  

 følge en endeligt godkendt regionplan, må der ikke foretages skovplantning.
 Stk. 2.  Amtsrådet kan, hvor særlige forhold taler for  

 det, meddele tilladelse til skovplantning i de i stk. 1 nævnte områder.
Stk. 3.  Hvis tilladelse efter stk. 2 nægtes, kan  

 ansøgeren påklage afgørelsen til Jordbrugsdirektoratet.
Klagefristen er 4  

 uger fra den dag, afgørelsen er meddelt ansøgeren.
 § 4.  Med bøde straffes den, der overtræder  

 bestemmelserne i §§ 2 og 3, jf. § 33, stk. 4, i landbrugsloven.
 § 5.  Bekendtgørelsen træder i kraft den 1. september  

 1989.
 Stk. 2.  Bestemmelsen i § 2 bortfalder for amtskommuner,  

 hvor der i en endeligt godkendt regionplan er foretaget en udpegning af  

 skovrejsningsområder og områder, hvor skovtilplantning er uønsket.
