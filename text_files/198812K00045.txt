Nr LSF 45 Forslag til Lov om ændring af færdselsloven (Hastighedsgrænser) Fremsat af Nør Christensen (CD) Duetoft (CD) Bente Juncker (CD) den 6. oktober 1988 I færdselsloven, jf. lovbekendtgørelse nr. 58 af 17. februar 1986, foretages følgende ændring:
 § 42 affattes således:
 » § 42. På andre veje end motorveje og motortrafikveje må  

 køretøjers hastighed ikke overskride følgende grænser:
1) i tættere bebygget område: 50 km i timen, 2) uden for tættere bebygget område: 80 km i timen.
 Stk. 2. På motorveje må hastigheden ikke overstige 120 km i timen.
 Stk. 3. På motortrafikveje uden niveauskæringer må hastigheden ikke  

 overstige 100 km i timen.
 Stk. 4. På motortrafikveje med niveauskæringer må hastigheden ikke  

 overstige 80 km i timen.
Stk. 5. For en vejstrækning kan der fastsættes en højere hastighedsgrænse  

 end den generelle hastighedsgrænse, såfremt omstændighederne, herunder  

 trafikafviklingen, tilsiger det og afgørende færdselssikkerhedsmæssige hensyn  

 ikke taler imod.
På motortrafikveje med niveauskæringer må hastigheden dog  

 ikke overstige 90 km i timen.
Stk. 6. For en vejstrækning, hvor det ikke vil være forsvarligt eller  

 ønskeligt at tillade kørsel med hastigheder svarende til den generelle  

 hastighedsgrænse, kan der fastsættes en lavere grænse.
I tættere bebygget  

 område kan der på tilsvarende måde fastsættes en lavere hastighedsgrænse for  

 et nærmere afgrænset område.« Oprindeligt fremsat forslag I færdselsloven, jf. lovbekendtgørelse nr. 58 af 17. februar 1986, foretages følgende ændring:
 § 42 affattes således:
 » § 42. På andre veje end motorveje og motortrafikveje må  

 køretøjers hastighed ikke overskride følgende grænser:
1) i tættere bebygget område: 50 km i timen, 2) uden for tættere bebygget område: 90 km i timen.
 Stk. 2. På motorveje må hastigheden ikke overstige 120 km i timen.
 Stk. 3. På motortrafikveje uden niveauskæringer må hastigheden ikke  

 overstige 100 km i timen.
 Stk. 4. På motortrafikveje med niveauskæringer må hastigheden ikke  

 overstige 90 km i timen.
 Stk. 5. For en vejstrækning kan der fastsættes en højere hastighedsgrænse  

 end den generelle hastighedsgrænse, såfremt omstændighederne, herunder  

 trafikafviklingen, tilsiger det og afgørende færdselssikkerhedsmæssige hensyn  

 ikke taler imod.
Stk. 6. For en vejstrækning, hvor det ikke vil være forsvarligt eller  

 ønskeligt at tillade kørsel med hastigheder svarende til den generelle  

 hastighedsgrænse, kan der fastsættes en lavere grænse.
I tættere bebygget  

 område kan der på tilsvarende måde fastsættes en lavere hastighedsgrænse for  

 et nærmere afgrænset område.« Bemærkninger til lovforslaget Lovforslaget fremsættes med det formål at øge trafiksikkerheden ved i  

 videst mulig udstrækning at få kanaliseret den gennemgående trafik ind på det  

 primære vejnet (motorveje og motortrafikveje) for at lette trafikken på det  

 sekundære vejnet med blandet trafik (motorkøretøjer, motorredskaber,  

 traktorer, knallertkørere, cyklister, fodgængere m.v.), da langt den  

 overvejende del af færdselsuheld med personskade sker på det sekundære  

 vejnet.
 Færdselslovens formål er (ud over, at trafikken skal afvikles så sikkert  

 som muligt) at afvikle trafikken så hurtigt som muligt af samfundsmæssige og  

 økonomiske hensyn.
 De nuværende generelle hastighedsgrænser på motorveje, motortrafikveje og  

 landeveje fremmer ikke dette formål.
 Statistiske undersøgelser viser, at det hovedsagelig er i tættere bebygget  

 område, at færdselsuheldene sker, og trafikmålinger viser, at  

 gennemsnitshastigheden på motorvejene er højere end 100 km i timen, nærmere  

 de 120 km i timen, ligesom gennemsnitshastigheden på motortrafikveje og  

 landeveje er højere end 90 km i timen, nærmere de 100 km i timen.
 Der er intet statistisk belæg for påstanden om, at hastigheden er  

 hovedårsagen til færdselsuheld.
 Uheldsstatistikkerne for 1986 og 1987 viser et fald i antallet af  

 færdselsuheld med personskade, og under 2 pct. af samtlige færdselsuheld med  

 personskade sker på motorveje.
 De politimæssige ressourcer er ikke tilstrækkelige til at føre en effektiv  

 hastighedskontrol, og trafikanterne reagerer ikke på bøder ved at nedsætte  

 hastigheden.
Det anses derfor for påkrævet at få afkriminaliseret  

 hastighedsoverskridelserne på motorveje, motortrafikveje og landeveje ved at  

 ændre hastighedsgrænserne til et niveau, trafikanterne i højere grad vil  

 respektere.
Politiets ressourcer til trafikovervågning vil herefter i højere  

 grad kunne koncentreres om de trafikfarlige områder i tættere bebyggede  

 områder.
