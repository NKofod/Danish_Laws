(MDIR 04.11-28) 1. FORMÅL Denne prøvningsmetode kan benyttes til at undersøge nøjagtigheden af  

 digitale vægtes prisudregningsfunktion (1).
---------- ---------- 2. HENVISNING TIL MÅLETEKNISKE BESTEMMELSER MDIR  

 34.11-01, udg. 3 af 26.01.1987, pkt. 9.3 EN 45501:1992/AC:1993, pkt. 4.16 3. FORUDSÆTNINGER Generelt vedrørende måleudstyr, prøvningsbetingelser, prøvningsmiljø,  

 forkonditionering m.v. henvises til MDIR 04.11-10.
4. PRØVNING Der foretages en undersøgelse af, om en ændring i det viste vejeresultat  

 følges af en samtidig ændring i prisen.
Dette kan udføres med en  

 vippepunktsprøve med passende valgt enhedspris.
 Note: Til udførelse af disse specielle vippepunktsprøver er det ikke  

 nødvendigt at benytte kalibrerede lodder. (Som små lodder kan anvendes hagl,  

 sesamfrø, clips ect.).
Note: Enhedspris skal vælges "passende", så vareprisen  

 "vipper" samtidig med den viste vægt.
På grund af afrundingen kunne  

 der være en forskel, og netop afrundingen må ikke kunne give en sådan  

 forskel.
 Dette gentages for 3 belastninger jævnt fordelt fra Min til Max.
5. KRAV For hver aflæsning skal følgende prøvekrav være opfyldt:
 1. Hvis der er tilknyttet en udskrivningsenhed (fx  

 etiketter eller kassebon) skal de trykte værdier være identiske med de viste.
 2. Beregnes vareprisen (korrekt afrundet til hele  

 ører), som den viste vægt ganget med den viste enhedspris, skal man komme til  

 netop den af vægten viste og/eller udskrevne varepris.
 Note: Fx hvis e = d =1g vil en enhedspris på 25 øre/kg omkring d min = 20g  

 medføre, at W = 19g skal give en pris på 0 øre (19g * (25øre/kg) = 0,475 øre)  

 og W = 20g skal give en pris på 1 øre (20g* (25 øre/kg) = 0,5 øre, som skal  

 rundes op til 1 øre). W = 21g skal også give 1 øre i salgspris.
Note: Et eksempel er automatisk udskrevne (selvklæbende) prisetiketter i  

 supermarkeder, hvor de 3 størrelser er angivet samtidigt.
Kravet "skal  

 være rigtigt" betyder i dette tilfælde, at de 3 tal altid skal stemme  

 regneteknisk overens.
Note: Afrunding af salgsprisen skal ske ved oprunding når cifre, der skal  

 fjernes ved afrunding, udgør mindst halvdelen af delingsværdien af  

 salgsprisen.
I modsat fald skal rundes ned.
Dette er ensbetydende med, at  

 hvis det "næste" ciffer er 0, 1, 2, 3 eller 4 så bortkastes dette  

 og de efterfølgende cifre (der rundes ned). Hvis det "næste" ciffer  

 er 5, 6, 7, 8 eller 9 rundes der op.
Således runder 0,475 øre ned til 0 øre,  

 medens 0,5 øre rundes op til 1 øre.
Herved bliver angivelsen korrekt på en 1  

 øre.
