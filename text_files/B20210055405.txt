Bekendtgørelse om ændring af bekendtgørelse om anvendelse af vejafmærkning § 1 I bekendtgørelse nr. 1633 af 20. december 2017 om anvendelse af vejafmærkning, som ændret ved bekendtgørelse nr. 1056 af 17. august 2018, bekendtgørelse nr. 314 af 21. marts 2019, bekendtgørelse nr. 352 af 3. april 2019, bekendtgørelse nr. 1090 af 31. oktober 2019, bekendtgørelse nr. 669 af 25. maj 2020 og bekendtgørelse nr. 2152 af 21. december 2020, foretages følgende ændringer:
 1. § 1, stk. 4, affattes således:
»Stk. 4. Transportministeriet kan godkende, at Vejdirektoratet samt Sund & Bælt Holding A/S med datterselskaber, som privat vej- og broejer, anvender afmærkning, der ikke er vist eller omtalt i bekendtgørelse om vejafmærkning.« 2. § 2, stk. 2, affattes således:
»Stk. 2. Transportministeriet kan meddele Vejdirektoratet samt Sund & Bælt Holding A/S med datterselskaber, som privat vej- og broejer, dispensation fra bestemmelser, der er fastsat i denne bekendtgørelse, jf. dog stk. 3.« § 2 Bekendtgørelsen træder i kraft den 1. april 2021.
