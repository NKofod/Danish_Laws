Nr BTL 255 Betænkning over Forslag til lov om ændring af lov om individuel  

 boligstøtte og om ændring af lov om boligbyggeri (Flygtninge m.v.)   

 Nr L 255 1985-86, 1. samling Blad nr 1077 Afgivet af boligudvalget Afgivet: 19860526 Udvalget har behandlet lovforslaget i flere møder og har herunder stillet spørgsmål til boligministeren, som denne har besvaret skriftligt.
 Udvalget har endvidere modtaget skriftlige henvendelser fra:
Centralindstillingsudvalget for kollegier i hovedstadsområdet, Kommunernes Landsforening, LLO, Lærlingenes og Ungarbejdernes Landsorganisation og RIU-Fyn, Regionalindstillingsudvalget for Fyns amt.
Der er af boligministeren stillet ændringsforslag, hvorom henvises til de ledsagende bemærkninger.
Herefter indstiller UDVALGET lovforslaget til VEDTAGELSE med de stillede ændringsforslag.
Et FLERTAL (socialdemokratiets, socialistisk folkepartis og det radikale venstres medlemmer af udvalget) opfordrer boligministeren til i begyndelsen af næste folketingssamling at sikre den private boligmasses deltagelse i løsningen af flygtningenes bosætningsproblemer - så vidt muligt ad frivillighedens vej.
Ændringsforslag Af BOLIGMINISTEREN, tiltrådt af UDVALGET:
Til § 1 1) I den under nr. 4 foreslåede affattelse af § 64 indsættes i stk. 1 efter 2. pkt. som nyt pkt.:
»Tilskud ydet i medfør af § 24 b refunderes af staten med 50  

 pct.« 3. pkt. bliver herefter 4. pkt.
Til § 2 2) Nr. 3 udgår.
3) I den under nr. 4 foreslåede nye § 69 a indsættes efter »ungdomsboliger, der« ordene: »får eller«.
Bemærkninger Til nr. 1 Ændringsforslaget er en konsekvens af de samtidig hermed stillede ændringsforslag til L 141 (forslag til lov om ændring af lov om individuel boligstøtte, om ændring af lov om byfornyelse og boligforbedring og om ændring af ligningsloven).
Til nr. 2 Bestemmelsen om flygtninges adgang til at opnå bolig i de statsstøttede kollegier trækkes tilbage indtil videre med henblik på fortsatte overvejelser i det udvalg under boligministeriet, der løbende behandler de boligmæssige problemer i forbindelse med flygtningenes integration i Danmark.
Til nr. 3 Ændringsforslaget har til formål at præcisere, at adgangen til ejerlejlighedsopdeling også omfatter fremtidige projekter.
Der er således ikke tale om en realitetsændring.
Agnete Laustsen (KF) Birgit Fogh-Andersen (KF) Svend Åge Petersen (KF) Merete Aarup (KF) Bente Nielsen (V) nfmd.
Helge Sander (V) Birgith Mogensen (CD) Arne Bjerregaard (KrF) Svend Andersen (S) Bakholt (S) Baadsgaard (S) Knud Damgaard (S) fmd.
Torben Lund (S) Lissa Mathiasen (S) Ruth Olsen (SF) Pelle Voigt (SF) Estrup (RV) Partierne VS, FP og FD havde ikke medlemmer i udvalget.
