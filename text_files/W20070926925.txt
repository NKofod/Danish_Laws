Landsskatteretskendelse vedr.
Omkostningsgodtgørelse -  

 udgifter til sagkyndig bistand ved Vestre Landsret Klagen skyldes, at SKAT ikke  

 fuldt ud har imødekommet klagerens ansøgning om omkostningsgodtgørelse for  

 udgifter til sagkyndig bistand i forbindelse med en sag ved Vestre Landsret.
Landsskatterettens afgørelse SKATs afgørelse stadfæstes.
Sagens oplysninger X kommunes skatteforvaltning  

 forhøjede klagerens indkomstansættelser med værdi af fri bil i  

 virksomhedsordningen  

 med 18.000 kr. for indkomståret 1999 og med 112.500 kr. for hvert af  

 indkomstårene  

 2000 og 2001, jf. virksomhedsordningens § 1, stk. 3, jf. ligningslovens § 16,  

 stk. 4.
Ved kendelse af 30. november  

 2004 stadfæstede Landsskatteretten afgørelsen herom.
Sagen blev herefter  

 indbragt for Vestre Landsret ved stævning af 29. marts 2005.
Den 29. juni 2005 anmodede  

 klageren den kommunale skatteforvaltning om selvangivelsesomvalg, jf.  

 skattestyrelseslovens 37 D, vedrørende indkomstårene 1999-2001, således at  

 klagerens bil, indskudt i virksomhedsordningen, blev taget ud af  

 virksomhedsordningen med virkning fra og med indkomståret 1999. Som  

 begrundelse  

 blev det anført, at skattemyndighedernes skatteansættelse havde medført  

 utilsigtede  

 skattemæssige virkninger for klageren.
Klageren ønskede at tage bilen ud af  

 virksomhedsordningen, så den i stedet var en blandet benyttet bil i  

 skattemæssig henseende.
Angående fordelingsforholdet blev det foreslået, at  

 den  

 blandede private/erhvervsmæssige benyttelse blev fastsat til 25/75.
 Sønderborg kommunes  

 skatteforvaltning imødekom anmodningen ved brev af 4. juli 2005. Ændringen af  

 klagerens skattepligtige indkomst for indkomstårene 1999-2001 blev således:
Oprindelig forhøjelse Nedsættelse Endelig forhøjelse 1999 18.000 - 41.638 59.638 2000 112.500 73.620 38.880 2001 112.500 86.076 26.424 Repræsentanten har oplyst, at  

 klageren beholdt den omhandlede bil.
Tilladelsen til selvangivelsesomvalg  

 medførte derfor konsekvensændringer i de efterfølgende indkomstår.
Efter godkendelsen af  

 selvangivelsesomvalget blev den verserende sag ved Vestre Landsret hævet.  

 Klageren søgte herefter om omkostningsgodtgørelse med 100 % for udgifter  

 afholdt til sagkyndig bistand på 78.250 kr. samt resterende 50 % af tidligere  

 á  

 conto udbetaling på 2.500 kr.
Det fremgår af en vedlagt salærredegørelse, at  

 honoraret vedrører førelse af sagen ved Vestre Landsret.
SKATs afgørelse SKAT har alene imødekommet  

 klagerens ansøgning om omkostningsgodtgørelse med et beløb på 39.125 kr.  

 svarende til 50 % af 78.250 kr.
Der er tale om to  

 selvstændige sagsforløb, dels den oprindelige sag vedrørende ændring af  

 skatteansættelsen  

 og dels anmodningen om selvangivelsesomvalg.
Den omstændighed at anmodningen  

 om  

 selvangivelsesomvalg blev accepteret, medførte ikke, at sagen ved Vestre  

 Landsret blev vundet, da landsretssagen jo blev hævet.
Sagen må således anses  

 for tabt ved landsretten.
Klagerens påstand og argumenter Klagerens repræsentant har  

 fremsat påstand om, at ansøgningen om omkostningsgodtgørelse imødekommes  

 fuldt  

 ud, jf. skatteforvaltningslovens § 52, stk. 1.
Det fremgår af  

 lovbemærkningerne til bestemmelsen, at den samlede medholdsvurdering skal  

 foretages  

 af en skønsmæssig vurdering af betydningen af såvel målelige som  

 ikke-målelige  

 forhold i sagen.
Den beløbsmæssige værdi af sagsgenstanden skal indgå som et  

 betydeligt moment ved medholdsvurderingen, men det fremgår direkte af  

 forarbejderne, at der endvidere skal lægges vægt på sagens betydning for den  

 skattepligtige i efterfølgende år.
 Klageren må anses for at have  

 opnået medhold i overvejende grad med den virkning, at han har krav på fuld  

 omkostningsgodtgørelse af samtlige udgifter til sagkyndig bistand i  

 forbindelse  

 med sagens førelse for samtlige klageinstanser, dvs. fra skatteankenævnet til  

 domstolene inklusiv.
 Den talmæssige opgørelse  

 viser, at klageren har fået medhold i mere end 50 % i to af de påklagede  

 indkomstår (2000 og 2001). Indkomståret 1999 er specielt derved, at fri bil  

 beskatningen kun var effektueret i 2 måneder, hvorfor dette indkomstår ikke  

 er  

 direkte sammenligneligt med forhøjelsen for den blandede benyttelse, som jo  

 gælder for hele skatteåret.
 Tilladelsen til  

 selvangivelsesomvalg har desuden medført en ændring for de efterfølgende år  

 på  

 mere end 50 %. Da tilladelsen til selvangivelsesomvalg derfor har haft  

 vidtrækkende økonomisk virkning for klageren i flere år end umiddelbart  

 omfattet af den tidligere klagesag, skal der ifølge forarbejderne lægges vægt  

 herpå.
 Da en vurdering af samtlige  

 forhold således viser, at klageren har fået medhold i overvejende grad, inden  

 sagen blev hævet ved landsretten, har han krav på fuld dækning af samtlige  

 udgifter til sagkyndig bistand i forbindelse med sagens førelse.
Dette må gælde på samme måde,  

 som når en skatteansættende myndighed under en Landsskatteretssag ændrer sin  

 tidligere afgørelse, hvorefter klagen tilbagekaldes fra Landsskatteretten.
I  

 sådanne tilfælde er der fast praksis for, at der ydes omkostningsgodtgørelse,  

 som om sagen var vundet i Landsskatteretten.
Skattecentret begrunder sit  

 afslag på fuld omkostningsgodtgørelse med, at den oprindelige sag vedrørende  

 ændring af skatteansættelsen og anmodningen om selvangivelsesomvalg er to  

 selvstændige sagsforløb.
Men situationen svarer til den, hvor en underordnet  

 skattemyndighed accepterer at genoptage en tidligere ansættelse, hvorefter  

 sagen tilbagekaldes fra klageinstansen.
Det fremgår af bemærkningerne  

 til lovforslag nr. 54 i folketingsåret 2001/2002, at der kan opnås fuld  

 omkostningsgodtgørelse for sagkyndig bistand i forbindelse med udarbejdelse  

 af  

 selve ansøgningen om genoptagelse, uanset om myndighedernes genoptagelse  

 fører  

 til et gunstigt resultat for skatteyderen.
Der er ikke taget stilling til,  

 hvorledes medholdsvurderingen skal foretages, når genoptagelsen herefter  

 munder  

 ud i en ændring i personens skatteansættelse, der samtidig har været påklaget  

 i  

 det skatteretlige system.
Da sagsgenstanden har været  

 den samme i både anmodning om selvangivelsesomvalg samt  

 skatteansættelsessagen,  

 har klageren fået medhold i overvejende grad.
I sådan et tilfælde, er der  

 fast  

 praksis for, at der ydes fuld omkostningsgodtgørelse til arbejdet i  

 klageinstansen, hvis det endelige udfald af sagen medfører, at  

 skatteansættelsen vedrørende tvistpunkterne nedsættes med mere end 50 % ved  

 genoptagelsen.
Det samme gælder ved en selvangivelsesomgørelse, der  

 resulterer  

 i, at sagen hæves ved klageinstansen.
Sagens omstændigheder minder  

 mest om almindelig genoptagelse.
Der burde således være søgt om genoptagelse  

 i  

 stedet for selvangivelsesomvalg, da klageren ikke har selvangivet fri bil.  

 Resultatet var blevet det samme, uanset om ændringen skete som følge af et  

 selvangivelsesomvalg eller ved en genoptagelse.
 Ved frafald af sagen for  

 landsretten skal medholdsvurderingen foretages på grundlag af det endelige  

 resultat efter den af skatteforvaltningen accepterede fordeling, sammenholdt  

 med klagerens påstand ved landsretten, jf.  

 procesvejledningen 2006-3, K.5.1.
Såfremt der ikke gives  

 omkostningsgodtgørelse i situationer som den her foreliggende, vil det hindre  

 en fornuftig sagsbehandling i lignende sager fremover, idet der således ikke  

 vil være incitament til at forsøge at forhandle sig frem til en udenretlig  

 løsning.
Et sådant resultat vil dermed belaste det administrative klagesystem  

 eller domstolene med sager, der ellers kunne have været undgået.
Landsskatterettens bemærkninger og begrundelse Af skatteforvaltningslovens §  

 52, stk. 1, fremgår følgende:
Der ydes en godtgørelse på  

 50 pct. af de udgifter, som en person omfattet af § 53 ifølge regning skal  

 betale eller har betalt til sagkyndig bistand m.v. som nævnt i § 54 i de  

 sager,  

 der er nævnt i § 55. Dog ydes en godtgørelse på 100 pct., hvis den pågældende  

 person i sagen har fået fuldt medhold eller medhold i overvejende grad. Endvidere fremgår følgende af  

 skatteforvaltningslovens § 55, stk. 3:
Godtgørelse ydes endvidere  

 ved domstolsprøvelse af sager, som er godtgørelsesberettigede efter stk. 1,  

 nr.  

 1-3, og ved domstolsprøvelse af afgørelser i sager som nævnt i stk. 2. Klagerens anmodning om  

 selvangivelsesomvalg blev først fremsat efter, at afgørelsen om beskatning af  

 værdi af fri bil var indbragt for Vestre Landsret.
Der var således ikke i den  

 indbragte afgørelse taget stilling hertil.
 Skattemyndighedens tilladelse  

 til selvangivelsesomvalg var derfor ikke en følge af, at klageren indbragte  

 Landsskatterettens afgørelse for Vestre Landsret, men imødekommelse af en  

 anmodning, som skattemyndigheden ikke tidligere havde behandlet.
 Klageren kan derfor ikke  

 anses for at have fået fuldt medhold eller medhold i overvejende grad i sagen  

 som følge af indbringelsen for Vestre Landsret.
 Det  

 er derfor med rette, at SKAT alene har godkendt omkostningsgodtgørelse med 50  

 %, og den påklagede afgørelse stadfæstes derfor.
