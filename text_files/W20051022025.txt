Klage over at den dybe galdegang blev overskåret i forbindelse med fjernelse  

 af galdeblæren Nævnet fandt grundlag for at kritisere overlægens  

 behandling af patienten.
Nævnet lagde til grund, at en efterfølgende operation  

 påviste, at den dybe galdegang var aflukket og overskåret ved udførselsgangen  

 i  

 tolvfingertarmen.
Der manglede et 5 cm langt stykke af den dybe galdegang  

 (ductus choledochus).
 Nævnet lagde således til grund, at delingen af den rørformede  

 struktur, som overlægen vurderede til at være galdeblærens udførselsgang  

 (ductus cysticus), rent faktisk var en deling af den dybe galdegang fra  

 leveren  

 (ductus choledochus).
 Ud fra det faktum at overlægen tog fejl af galdeblærens  

 udførselsgang fra den dybe galdegang fandt nævnet, at han ikke kunne antages  

 at  

 have frilagt de anatomiske strukturer i tilstrækkeligt omfang.
 Da identifikation af de anatomiske strukturer efter  

 operationsbeskrivelsen var besværliggjort var det nævnets opfattelse, at  

 overlægen  

 enten burde have fået foretaget en røntgenfotografering igennem den struktur,  

 som han mente var galdeblærens udførselsgang i den dybe galdegang, eller have  

 afsluttet  

 operationen og viderevisiteret patienten til en subspecialiseret afdeling med  

 speciel ekspertise i rekonstruktion af de dybe galdegange.
Nævnet oplyste , at læsion af den dybe galdegang er en  

 velkendt alvorlig komplikation i forbindelse med operativ fjernelse af  

 galdeblæren.
Der er en læsion, der kan opstå i forbindelse med såvel åben  

 operation  

 som ved kikkertrørsoperation.
Hyppigheden af læsionen er under 1 %, og  

 hyppigheden af læsionerne er større i forbindelse med kikkertrørsoperation  

 end  

 efter åben operation.
