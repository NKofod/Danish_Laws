Medlemmet opsagde sit arbejde pr. 30. november 1999. Begrundelsen for  

 opsigelsen var forskellige forventninger.
Medlemmet forsøgte ikke at  

 få andet arbejde på arbejdspladsen, ligesom der ikke forelå  

 lægelig dokumentation for, at han på grund af sit helbred ikke  

 eller kun med vanskelighed kunne udføre arbejdet.
Ankenævnet fandt, at medlemmet ikke havde en gyldig grund til at  

 sige sit arbejde op.
Han blev derfor anset for selvforskyldt ledig.
Medlemmet  

 blev pålagt 5 ugers karantæne på grund af  

 arbejdsophøret.
 Medlemmet opsagde på ny et arbejde pr. 5. maj 2000. Begrundelsen for  

 denne opsigelse, at medlemmet ikke fungerede så godt i jobbet.
Ankenævnet fandt, at medlemmet ikke havde en gyldig grund til at  

 sige sit arbejde op.
Han blev derfor anset for selvforskyldt ledig også  

 i forbindelse med dette arbejdsophør.
 Ankenævnet anførte, at arbejdsophøret den 5. maj 2000  

 efter reglerne skulle medføre, at medlemmet blev udlukket fra retten  

 til dagpenge, indtil han havde haft 300 timers arbejde i en periode på  

 10 uger (gentagelsesvirkning).
Ankenævnet fandt imidlertid, at kassen i forbindelse med medlemmets  

 arbejdsophør den 30. november 1999 ikke havde vejledt ham  

 tilstrækkeligt.
Ankenævnet lagde vægt på, at kassen  

 ikke traf en skriftlig afgørelse, og at kassen ikke - han medlemmet  

 ved 2 lejligheder i januar 2000 havde kontakt med kassen - vejledte ham om  

 reglerne om gentagelsesvirkningen i forbindelse med selvforskyldt  

 ledighed.
 Ankenævnet fandt, at medlemmet skulle stilles, som om han havde  

 modtaget en korrekt vejledning af kassen.
 Arbejdsophøret den 5. maj 2000 skulle derfor ikke medføre  

 gentagelsesvirkning men alene 5 ugers karantæne.
Gentagelsesvirkning på grund af 2  

 arbejdsophør De har i brev af 17. august 2000 klaget over Arbejdsdirektoratets  

 (tidligere Direktoratet for Arbejdsløshedsforsikringen)  

 afgørelse af 26. juli 2000 om tab af dagpengeret på grund af  

 selvforskyldt ledighed.
 Sagen har været behandlet på ankenævnets møde den  

 5. april 2001.
Der blev truffet følgende A F G Ø R E L S E Ankenævnet finder, at De ved Deres arbejdsophør den 5. maj  

 2000 er selvforskyldt ledig.
De har derfor ikke ret til dagpenge i 5 uger fra  

 den 6. maj 2000. Arbejdsophøret skal ikke tillægges  

 gentagelsesvirkning.
 Begrundelsen for afgørelsen er følgende:
De er selvforskyldt ledig i forbindelse med Deres arbejdsophør den  

 30. november 1999 hos XXX, idet De sagde Deres arbejde op uden en gyldig  

 grund.
Der er herved lagt vægt på, at De sagde Deres arbejde op  

 på grund af forskellige forventninger, som var ved at "slide"  

 Dem op.
De forsøgte imidlertid ikke ved opsigelsen at få andet  

 arbejde på arbejdspladsen.
Der foreligger heller ikke lægelig  

 dokumentation for, at De på grund af Deres helbred ikke eller kun med  

 vanskelighed kunne udføre arbejdet.
Ankenævnet finder derfor, at  

 De ikke har en gyldig grund efter bekendtgørelse nr. 1073 af 21.  

 december 1998 om selvforskyldt ledighed § 21, stk. 1, nr. 1.
De er også selvforskyldt ledig i forbindelse med Deres  

 arbejdsophør den 5. maj 2000 hos XXX Skole.
Der er herved lagt  

 vægt på, at De sagde arbejdet op, fordi De ikke fungerede  

 tilfredsstillende i sammenhængen med de mange børn.
Ad gentagelsesvirkning Efter reglerne skulle arbejdsophøret den 5. maj 2000 derfor  

 medføre, at De blev udelukket fra dagpenge indtil De havde haft mere  

 end 300 timers arbejde i en periode på 10 uger (gentagelsesvirkningen).  

 Dette fremgår af § 27 i ovennævnte bekendtgørelse.
Ankenævnet finder imidlertid, at kassen ikke i forbindelse med Deres  

 arbejdsophør den 30. november 1999 har vejledt Dem  

 tilstrækkeligt.
Der er herved lagt vægt på, at kassen ikke  

 traf en skriftlig afgørelse, og at kassen ikke - da De ved 2  

 lejligheder i januar 2000 havde kontakt til kassen - vejledte Dem om reglerne  

 vedrørende gentagelsesvirkningen ved selvforskyldt ledighed.  

 Ankenævnet finder derfor, at De skal stilles som om, De havde modtaget  

 en korrekt vejledning af kassen.
Ankenævnet har noteret sig, at kassen med brev af 12. august 1996  

 sendte Dem pjecen "Om at være selvforskyldt ledig", hvoraf  

 reglerne om gentagelsesvirkningen fremgik.
Ankenævnet vurderer dog, at  

 dette ikke kan bevirke, at De ikke kan anses for at være i begrundet  

 god tro med hensyn til reglerne om gentagelsesvirkning.
Der er herved lagt  

 vægt på, at pjecen blev sendt til Dem 4 år forinden som led  

 i et vejledningsafsnit i et brev om rådighed og ikke drejede sig om,  

 hvordan De skulle forholde Dem ved arbejdsophør.
 Arbejdsophøret skal derfor ikke medføre gentagelsesvirkning  

 men alene 5 ugers karantæne.
 Ankenævnet henviser til § 63, stk. 1, nr. 2 i lov om  

 arbejdsløshedsforsikring m.v. og § 4, stk. 1, § 17, og § 24, stk. 1 i  

 direktoratets bekendtgørelse nr. 1073 af 21. december 1998 om  

 selvforskyldt ledighed samt Arbejdsministeriets vejledning nr. 217 af 7.  

 december 1994 om almindelige krav til arbejdsløshedskassernes  

 (afdelingernes) sagsbehandling og afgørelser.
 Ankenævnet ændrer således delvist direktoratets  

 afgørelse.
På ankenævnets vegne XXX XX På de følgende sider kan De læse om det  

 faktiske grundlag og retsgrundlaget, som sagen er afgjort efter.
 Kopi til:
XXX XXX 1. Sagsforløb Sagsfremstillingen som den fremgår af  

 direktoratets afgørelse:
 "Det fremgår af Deres ansættelsesaftale  

 med XXX bl.a., at De blev ansat som XXX den 1. september 1998, og at  

 arbejdstiden var på 37 timer om ugen.
 De oplyste på en ledighedserklæring af 13.  

 januar 2000, at De havde været ansat som XXX hos XXX fra den 1.  

 september 1998 til den 31. december 1999. De opsagde Deres stilling den 30.  

 november 1999.
 De opsagde ifølge ledighedserklæringen  

 arbejdet på grund af forskellige forventninger, som var ved at  

 "slide" Dem op.
Det fremgår af sagens akter, at De henvendte Dem i a-kassen den 13.  

 januar 2000, og at De ved samtalen tilkendegav, at De havde fået et  

 arbejde på nedsat tid.
A-kassen vejledte Dem i den forbindelse om  

 reglerne for frigørelsesattest og supplerende dagpenge.
 Det fremgår af Deres ansættelsesbrev af 1. februar 2000 hos  

 XXX Skole, at De blev ansat som medarbejder i pasningsordningen fra den 1.  

 februar 2000, og at arbejdstiden var på 23 timer om ugen.
 De oplyste på en ledighedserklæring af 12. maj 2000, at De  

 havde været ansat som XXX hos XXX Skole fra den 1. februar 2000 til den  

 5. maj 2000. De opsagde Deres stilling den 31. marts 2000, fordi De ikke  

 fungerede tilfredsstillende i sammenhængen med de mange  

 børn.
 Det fremgår af sagens akter, at De ikke bad om supplerende dagpenge,  

 imens De arbejdede som XXX hos XXX Skole.
 I brev af 16. maj 2000 traf a-kassen afgørelse om, at De ikke kunne  

 få dagpenge, fordi De 2 gange inden for 12 måneder var blevet  

 selvforskyldt ledig.
 A-kassen traf også afgørelse om, at De først kunne  

 få dagpenge igen, når De havde haft mere end 300 timers  

 ustøttet arbejde i en periode på 10 uger.
De klagede i et brev af 12. juni 2000 til direktoratet over a-kassens  

 afgørelse, da De mente, at a-kassen ikke havde givet Dem oplysninger  

 om gældende regler på området om, at De var selvforskyldt  

 ledig 2 gange.
De oplyste også, at De ville indsende yderligere  

 materiale.
 I et brev af 19. juni 2000 sendte De en uddybende klage til  

 direktoratet.
De anførte bl.a., at De blev ansat som XXX den 1. september 1998  

 hos XXX, hvilket var et ønskejob.
De anførte videre, at De  

 efterhånden fik problemer med at varetage jobbet på grund af det  

 dårlige psykiske arbejdsmiljø. I modsætning til Deres  

 kolleger blev De kun sat på projekter, hvor De arbejdede alene, og  

 samtidig blev De udsat for massiv kritik, og Deres ønsker om at blive  

 sat på andre projekter, hvor der var flere konsulenter, vandt ikke  

 gehør hos Deres chef.
Dette var ellers vigtigt for Dem, fordi det  

 ville have givet Dem mulighed for at lære af Deres kolleger og dermed  

 undgå kritik.
De anførte endvidere, at De flere gange blev syg i kortere  

 perioder, og da Deres tilstand blev synlig for Deres omgivelser, tog Deres  

 kolleger initiativ til at bringe problemet frem i lyset ved en samtale med  

 Dem.
Dette blev derefter forelagt Deres chef.
Efter aftale med Deres chef  

 skulle Deres arbejdspres sættes ned i en periode, men bl.a. på  

 grund af, at en kollega sagde op, lykkedes dette kun reelt i en uges tid,  

 hvorefter arbejdspresset var lige så højt som tidligere.  De  

 diskuterede også nedsat arbejdstid og hjemmearbejde med Deres chef,  

 hvilket dog ikke kunne lade sig gøre.
De anførte også, at  

 en placering i en anden afdeling efter Deres opfattelse var udelukket, da  

 dette ville involvere personaleafdelingen, som tidligere havde udvist  

 manglende diskretion i personalesager, hvilket selvsagt kunne skade Deres  

 arbejdsforhold.
Da Deres chef i november 1999 pålagde Dem endnu flere  

 arbejdsopgaver blev det psykiske pres for stort, og De så Dem derfor  

 nødsaget til at opsige arbejdet med henblik på et mindre  

 belastende arbejde.
De anførte derudover, at De ikke klagede over a-kassens  

 afgørelse om 5 ugers karantæne for selvforskyldt ledighed  

 på grund af manglende psykisk overskud, og fordi Deres  

 økonomiske situation så ud til at kunne bære det.
De  

 anførte derudover, at De i januar 2000 havde nogle vikartimer på  

 XXX Skole, og at De i februar 2000 fik fastansættelse på 23 timer  

 om ugen.
Da De allerede fik arbejde under karantæneperioden, modtog De  

 ikke dagpenge.
Den 13. januar 2000 havde De en samtale med en konsulent i a-kassen om et  

 karriereskift både som ingeniør og ikke-ingeniør.
Den 28.  

 januar 2000 meddelte De telefonisk til a-kassen, at De havde fået et  

 nyt arbejde, og det blev aftalt, at det var tilstrækkeligt, at det  

 skete telefonisk, og at De heller ikke behøvede at indsende et  

 dagpengekort eller søge om supplerende dagpenge, hvis De ikke  

 ønskede dette.
De anførte herefter, at a-kassen hverken ved  

 samtalen den 13. januar 2000 eller den 28. januar 2000 eller i det hele  

 taget, inden afgørelsen blev truffet, oplyste Dem om reglerne om tab  

 af dagpengeret, som følge af gentagen selvforskyldt ledighed inden for  

 12 måneder.
De anførte desuden, at jobbet hos XXX Skole stillede langt  

 større udfordringer end forventet, og at De manglende  

 pædagogiske kvalifikationer til at varetage jobbet på en  

 måde, der var betryggende for børnene.
De opsagde derfor jobbet  

 og meldte Dem arbejdsløs på AF den 10. maj 2000.
Den 15. maj 2000 blev De kontaktet telefonisk af a-kassen, som oplyste Dem  

 om afgørelsen.
De fik under denne samtale at vide, at a-kassen ikke  

 havde noteret, at De havde været i arbejde, og at a-kassen  

 administrerede oplysningspligten således, at tab af dagpengeret blev  

 oplyst ved indsendelsen af dagpengekort, ved begæring af supplerende  

 dagpenge og ved oplysning om påbegyndt arbejde.
De anførte yderligere, at a-kassen således havde undladt at  

 oplyse Dem om de regler, der gjaldt ved en gentagen selvforskyldt ledighed.  

 De kendte regler om 5 ugers karantæne, men De havde aldrig før  

 den 16. maj 2000 hørt om reglerne om tab af dagpengeret.
De  

 anførte i den sammenhæng, at det var klart, at De trods  

 omstændighederne omkring Deres job hos XXX Skole både havde  

 kunnet og villet foretage andre valg, hvis De havde kendt reglerne.
 De anførte endelig, at selv om De oprindeligt ikke havde anket  

 afgørelsen, var det Deres opfattelse, at De ikke var selvforskyldt  

 ledig ved den første karantæne, da De kun havde det valg at  

 opsige Deres arbejde for at tage vare på Deres helbred.
 De mente på den baggrund, at da sagen netop vedrørte en  

 gentagelsesvirkning, var det rimeligt, at der blev foretaget en ny og samlet  

 vurdering af de to karantæner, uanset ankefristen.
I brev af 7. juli 2000 fastholdt a-kassen efter en ny vurdering af sagen  

 sin afgørelse og sendte sagen til direktoratet.
A-kassen oplyste i  

 oversendelsesbrevet bl.a., at man mente, at De ikke havde en gyldig grund til  

 at opsige Deres arbejde hos XXX, fordi det ikke var dokumenteret ved en  

 lægeerklæring, at De var nødt til at opsige arbejdet  

 på (grund) af Deres helbred, og fordi De ikke havde forsøgt at  

 få andet arbejde på arbejdspladsen, inden De opsagde  

 arbejdet.
 A-kassen beklagede, at der ikke var truffet en skriftlig afgørelse  

 i forbindelse med Deres arbejdsophør hos XXX.
 Den 12. juli 2000 bad direktoratet a-kassen om at oplyse, om De tidligere  

 var blevet vejledt om gentagelsesvirkningen.
 I brev af 18. juli 2000 oplyste a-kassen bl.a., at man den 12. august 1996  

 sendte et ledighedsbrev til Dem, og at De ikke blev vejledt om  

 gentagelsesvirkningen i den forbindelse, da De ikke var selvforskyldt ledig.  

 Vedlagt brevet var dog direktoratets pjece "Om at være  

 selvforskyldt ledig".
 A-kassen oplyste også, at De ikke på noget tidspunkt  

 før januar 2000 var blevet vejledt om gentagelsesvirkningen, da De  

 ikke tidligere havde været selvforskyldt ledig.
Det fremgår af pjecen "Om at være selvforskyldt  

 ledig" under punkt 5 om "Gentagelsesvirkning": "Hvis du 2  

 gange inden for 12 måneder er blevet selvforskyldt ledig, kan du ikke  

 få dagpenge, før du har haft arbejde af et vist omfang, se punkt  

 9". Det fremgår af pjecens punkt 9 under overskriften  

 "Hvornår kan du få dagpenge igen?", bl.a. at:  

 "Hvis du mister retten til dagpenge, fordi a-kassen vurderer, at du ikke  

 står til rådighed, eller fordi du har været selvforskyldt  

 ledig 2 gange inden for 12 måneder, kan du igen få ret til  

 dagpenge, hvis du: Som fuldtidsforsikret medlem har haft ustøttet  

 arbejde i mere end 300 timer i en periode på 10 uger."" Ankenævnets sekretariat er enig i direktoratets  

 sagsfremstilling.
2. Direktoratets afgørelse Direktoratet traf den 26. juli 2000 følgende  

 afgørelse:
 "De kan ikke få dagpenge fra den 6. maj 2000,  

 fordi De 2 gange inden for de seneste 12 måneder er blevet  

 selvforskyldt ledig.
 De kan igen få dagpenge, når De har haft mere  

 end 300 timers ustøttet arbejde i en periode på 10 uger.
*** Direktoratet finder, at det er beklageligt, at a-kassen  

 ikke vejledte Dem om gentagelsesvirkningen, da De henvendte Dem den 13.  

 januar 2000 og oplyste, at De havde fået et arbejde på nedsat  

 tid.
Begrundelse Når De har opsagt et arbejde, anses De som  

 hovedregel for selv at være skyld i, at De blev ledig.
 Se § 4, stk. 1, i bekendtgørelse nr. 1073 af 21.  

 december 1998 om selvforskyldt ledighed (bekendtgørelsen).
De er dog ikke selv skyld i ledigheden, hvis der har  

 været en gyldig grund til opsigelsen.
Gyldige grunde vil som hovedregel  

 have relation til arbejdsmarkedet og vil ikke være personlige grunde.  

 Alle de gyldige grunde er nævnt i § 21, stk. 1, i  

 bekendtgørelsen.
 Det er lagt til grund, at De er fuldtidsforsikret medlem  

 af a-kassen.
 Direktoratet vurderer, at De ikke havde en gyldig grund  

 efter § 21, stk. 1, nr. 1, i bekendtgørelsen, til at opsige arbejdet  

 hos XXX den 30. november 1999. De blev derfor selvforskyldt ledig den 1.  

 januar 2000.
 Der er i den forbindelse lagt vægt på Deres  

 oplysninger om, at en placering i en anden afdeling efter Deres opfattelse  

 var udelukket, da dette ville involvere personaleafdelingen, som tidligere  

 havde udvist manglende diskretion i personalesager, og at det ikke er  

 dokumenteret ved en lægeerklæring, at De var nødt til at  

 opsige arbejdet på af Deres helbred.
 Der er videre lagt vægt på, at De selv opsagde  

 arbejdet som XXX hos XXX Skole den 31. marts 2000 og fratrådte den 5.  

 maj 2000.
 Deres begrundelse for at opsige arbejdet hos XXX Skole var, at arbejdet  

 stillede langt større udfordringer end forventet, at De manglede  

 pædagogiske kvalifikationer til at varetage arbejdet på en  

 måde, der var betryggende for børnene, og at De derfor ikke  

 fungerede tilfredsstillende i sammenhængen med de mange  

 børn.
 Der er endelig lagt vægt på, at De i  

 forbindelse med a-kassens godkendelsesbrev af 12. august 1996 fik tilsendt  

 pjecen "Om at være selvforskyldt ledig", og at det klart  

 fremgik af pjecen, at hvis De blev selvforskyldt ledig 2 gange inden for 12  

 måneder, kunne De først få dagpenge igen, når De  

 havde haft mere end 300 timers ustøttet arbejde i en periode på  

 10 uger.
 Direktoratet vurderer, at De ikke havde en gyldig grund  

 til at opsige arbejdet hos XXX Skole, og at De opsagde arbejdet af personlige  

 grunde.
De kan derfor ikke få dagpenge fra den 6. maj 2000,  

 fordi De 2 gange inden for de seneste 12 måneder er blevet  

 selvforskyldt ledig.
Se § 27, stk. 1, i bekendtgørelsen.
De kan igen få dagpenge, når De har haft mere  

 end 300 timers ustøttet arbejde i en periode på 10 uger.
Se §  

 27, stk. 2, i bekendtgørelsen." 3. Klagen til ankenævnet Kassen har i brev af 18. august 2000 fremsendt Deres  

 klage af 17. august 2000, idet kassen har bemærket, at kassen  

 støtter Dem i klagen.
Det fremgår bl.a. af Deres klage, at De var bekendt med reglerne om  

 5 ugers karantæne og var forberedt på en afgørelse i  

 forhold hertil, men at De ikke havde kendskab til reglerne om  

 gentagelsesvirkning.
Afgørelsen havde store økonomiske  

 konsekvenser for Dem, og hvis De havde haft kendskab til reglen, både  

 kunne og ville De have truffet andre valg.
De anførte, at pjecen "Om at være selvforskyldt  

 ledig" var vedlagt et brev, og sendt til Dem for 4 år siden og  

 meget før de ansættelser, der var tale om i sagen.
Oplysningerne  

 var alene givet i form af pjecen og ikke som personligt rettede oplysninger,  

 fx i brevet.
Pjecen indeholdt desuden mange andre informationer, som var  

 irrelevante for Dem.
De var desuden flyttet siden De modtog brevet, og havde  

 ikke længere den nævnte pjece.
De anførte endvidere, at såfremt ankenævnet fastholder  

 afgørelsen, ville en a-kasse som konsekvens kunne opfylde sin  

 generelle oplysningspligt blot ved en række pjecer, når et medlem  

 indmeldes som medlem.
Dette var efter Deres opfattelse ikke lovens intention,  

 specielt ikke i sager med større konsekvenser.
 Kassen bemærkede i brevet af 18. august 2000, at kassen ved  

 oversendelsen af Deres klage til direktoratet havde indstillet, at  

 direktoratet ophævede gentagelsesvirkningen, med henvisning til at De  

 ikke var blevet vejledt om gentagelsesvirkningen i forbindelse med Deres  

 første selvforskyldte arbejdsophør i januar 2000.
 Direktoratet havde imidlertid lagt vægt på, at De i  

 forbindelse med kassens godkendelsesbrev af 12. august 1996 havde fået  

 tilsendt pjecen "Om at være selvforskyldt ledig", hvor  

 reglerne om gentagelsesvirkning var beskrevet.
 Det var kassens opfattelse, at direktoratets afgørelse om  

 gentagelsesvirkning ikke var proportional i forhold til, at De ikke var  

 blevet vejledt om gentagelsesvirkningen i forbindelse med det første  

 arbejdsophør.
 Kassen fandt det herudover retssikkerhedsmæssigt betænkeligt,  

 at direktoratet lagde vægt på, at De i 1996 havde modtaget en  

 pjece, hvor reglerne om gentagelsesvirkning var beskrevet.
 Kassen bemærkede, at pjecen blev sendt vedlagt et almindeligt  

 godkendelsesbrev, og at oplysningerne (vejledningen) alene blev givet i form  

 af pjecen og ikke i selve brevet.
 Kassen bemærkede endvidere, at De ikke på noget tidspunkt  

 før januar 2000 var blevet selvforskyldt ledig, og således  

 på intet tidspunkt konkret var blevet vejledt om gentagelses-  

 virkningen.
 Endelig bemærkede kassen, at De hele tiden havde anført, at  

 De var bekendt med reglerne om 5 ugers karantæne og var forberedt  

 på en afgørelse om karantæne, og at De, hvis De havde haft  

 kendskab til reglerne om gentagelsesvirkning, både havde kunnet og  

 villet handle anderledes.
 Kassen anmodede på denne baggrund ankenævnet om at  

 ophæve afgørelsen om gentagelsesvirkning.
4. Direktoratets bemærkninger til klagen Direktoratet fandt ved oversendelsen af sagen til  

 ankenævnet den 7. september 2000  ikke grundlag for at ændre  

 afgørelsen af 26. juli 2000.
5. Nyt efter klagen Intet.
6. Gældende regler Lov om arbejdsløshedsforsikring m.v., jf.  

 lovbek. nr. 592 af 14. juli 1999 § 63. Dagpenge må ikke udbetales til  

 et medlem, hvis ledighed skyldes, ...
2)    at medlemmet uden fyldestgørende grund  

 ophører med sit arbejde, ...
 Stk. 5. Direktøren for arbejdsløshedsforsikringen  

 fastsætter efter forhandling med Landsarbejdsrådet de  

 nærmere regler for anvendelse af bestemmelserne i stk. 1-4 samt om de  

 dagpengemæssige konsekvenser over for medlemmerne som følge af  

 stk. 1-4.
Direktoratets bekendtgørelse nr. 1073 af 21. december 1998 om  

 selvforskyldt ledighed Opsigelse af arbejde § 4. Et medlem er selvforskyldt ledig,  

 hvis medlemmet opsiger et arbejde uden en gyldig grund, jf. § 21.
Situationer, hvor et medlem ikke skal anses for  

 selvforskyldt ledig § 17. Der skal ikke ske registrering af  

 selvforskyldt ledighed i tilfælde, hvor et medlem ophører med  

 sit arbejde i forbindelse med 1)   overtagelse af andet varigt arbejde, der ikke gives offentligt  

 løntilskud til, med samme eller højere ugentlige timetal, eller  

 et omfang, der ikke vil kunne give ret til supplerende dagpenge, 2)   overtagelse af arbejde, der er formidlet af medlemmets  

 arbejdsløshedskasse eller AF efter reglerne i Arbejdsmarkedsstyrelsens  

 bekendtgørelse om en aktiv arbejdsmarkedsindsats, 3)   påbegyndelse af uddannelse af mindst 1 års varighed  

 eller 4)   påbegyndelse af selvstændig virksomhed mere end  

 midlertidigt og i væsentligt omfang.
 ...
Gyldige grunde § 21. Gyldige grunde, jf. §§ 4, 5,  

 7 og 9-13, er:
1)   Helbred Et medlem kan afslå eller opsige arbejdet, hvis der er  

 lægelig dokumentation   for, a)   at medlemmet på opsigelsestidspunktet på grund af sit  

 helbred ikke eller kun med vanskelighed kan udføre arbejdet, eller b)   at arbejdet på opsigelsestidspunktet forventes at  

 medføre, at der opstår eller sker en forværring af  

 helbredsmæssige problemer, herunder problemer i forbindelse med  

 graviditet.
 Ved opsigelse er det en betingelse, at medlemmet har forsøgt at  

 få andet arbejde på arbejdspladsen.
11)  Arbejdspladsen Et medlem kan opsige arbejdet, hvis almindelige  

 arbejdsretlige principper gør, at medlemmet ikke skal fortsætte  

 med arbejdet.
Medlemmet skal have henvendt sig til arbejdsgiveren for at  

 opnå en løsning på de opståede problemer eventuelt  

 gennem den faglige organisation.
Stk. 3. Den gyldige grund skal  

 foreligge på det tidspunkt, hvor medlemmet afslår eller  

 ophører i arbejdet, tilbudet m.v.
Ved ophør må den  

 gyldige grund ikke være en afledt følge af en handling,  

 medlemmet har foretaget efter eget valg.
Karantæner § 24. Et medlem, der er selvforskyldt ledig i  

 medfør af §§ 4-6 og 9, pålægges 5 ugers effektiv  

 karantæne, jf. dog stk. 2 og § 27.
 ...
Afvikling af karantæner § 26. En effektiv karantæne kan kun afvikles i  

 perioder, hvor medlemmet ellers ville have været berettiget dagpenge  

 eller en anden ydelse, som arbejdsløshedskassen udbetaler.
 Stk. 2. Karantænen har virkning  

 fra dagen efter afslaget, arbejdsophøret eller tilbudets ophør,  

 jf. dog stk. 3-5.
 ...
 Stk. 6. Den effektive karantæne  

 anses for udstået, hvis karantænen ikke er afviklet senest 3  

 måneder efter afslaget, arbejdsophøret eller tilbudets  

 ophør.
Stk. 7. Karantænen anses endvidere for udstået, hvis et  

 medlem efter afslaget eller ophøret har haft ustøttet  

 beskæftigelse i et omfang, der for fuldtidsforsikrede udgør  

 mindst 185 timer.
For deltidsforsikrede er kravet 5 gange den gennemsnitlige  

 ugentlige arbejdstid, opgjort på grundlag af beskæftigelsen i den  

 periode, der danner grundlag for beregningen af medlemmets dagpengesats.
Gentagelsesvirkning og arbejdskrav § 27. Et medlem, der 2 gange inden for de seneste 12 måneder  

 er blevet selvforskyldt ledig i medfør af §§ 4-13, kan ikke få  

 dagpenge.
Stk. 2. Et fuldtidsforsikret medlem kan igen få dagpenge,  

 når medlemmet har haft mere end 300 timers arbejde i en periode  

 på 10 uger.
Det er en betingelse, at arbejdet er udbudt på  

 almindelige løn- og arbejdsvilkår, og at der ikke er givet  

 offentlige løntilskud til arbejdet.
Uddrag af Arbejdsministeriets vejledning nr. 217 af 7. december 1994 om  

 almindelige krav til arbejdsløshedskassernes (afdelingernes)  

 sagsbehandling og afgørelser 9. Krav til bebyrdende afgørelser A.
Indledning Arbejdsløshedskasserne skal altid skriftligt  

 underrette medlemmerne, hvis der sker begrænsninger i retten til  

 ydelser fra kassen og medlemskab af kassen.
 Det vil f.eks. sige, at et medlem, der i forbindelse med  

 et arbejdsophør udelukkes fra dagpenge, jf.  

 arbejdsløshedsforsikringslovens § 63, skal underrettes herom af  

 arbejdsløshedskassen.
 Det bemærkes, at de følgende retningslinjer  

 også gælder, selv om der er tale om sager, hvor medlemmet har  

 klaget til arbejdsløshedskassen (afdelingen) over en truffet  

 afgørelse eller sager, der er opstået i forbindelse med  

 direktoratets tilsynsvirksomhed.
 Der gælder herefter følgende almindelige  

 krav, hvis der er tale om afgørelser, der ikke fuldt ud giver  

 medlemmerne medhold, og hvis allerede udbetalte ydelser kræves  

 tilbagebetalt af medlemmerne (bebyrdende afgørelser):
B.
Skriftlig afgørelse Afgørelsen skal være skriftlig, dateret og  

 underskrevet.
Afgørelsen skal også være udformet på  

 arbejdsløshedskassens brevpapir.
 Afgørelsen skal stiles til det enkelte medlem eller  

 dennes repræsentant, og afgørelsen må kun vedrøre  

 et enkelt medlem.
