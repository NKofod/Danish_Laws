 I medfør af §1, stk. 3, nr. 7, og §5, stk. 2, i lov nr. 131 af 26. februar  

 1992 om gødning og jordforbedringsmidler m.m., som ændret ved lov nr. 400 af  

 14. juni 1995, og efter bemyndigelse fastsættes:
 § 1.  Producenter af produkter omfattet af  

 bekendtgørelse om tilsyn med kvaliteten af kommunalt spildevandsslam og  

 komposteret husholdningsaffald m.m. til jordbrugsformål skal betale en årlig  

 afgift til dækning af Plantedirektoratets udgifter i finansåret til tilsynet  

 og kontrollen med overholdelsen af bekendtgørelsen.
Stk. 2.  Afgiften fastsættes som Stk. 3.  Dækker de samlede afgiftsbeløb ikke  

 direktoratets udgifter, kan direktoratet opkræve det manglende beløb  

 forholdsmæssigt hos de afgiftspligtige producenter, på samme grundlag som  

 nævnt i stk. 2, nr. 2. Et eventuelt overskydende beløb kan tilbagebetales  

 efter samme retningslinjer.
 Stk. 4.  Kontrolafgiften tillægges merværdiafgift.
 § 2.  Kontrolafgiften forfalder ved påkrav, og  

 betaling skal ske senest 30 dage efter fakturaens dato.
Stk. 2.  Betales en forfalden afgift ikke rettidigt,  

 skal der betales rente af beløbet.
Renten fastsættes til 1,3 pct. månedligt  

 for hver påbegyndt måned fra forfaldsdagen at regne.
 Stk. 3.  Kontrolafgiften er tillagt udpantningsret.
§ 3.  Producenterne skal hvert år inden den l. marts  

 indberette til Plantedirektoratet, hvilke mængder af de anmeldte produkter de  

 har overdraget i det foregående kalenderår.
Mængderne skal indberettes som  

 vægt af det foreliggende produkt og af tørstof.
Indberetning skal ske på et  

 skema, der udsendes af direktoratet.
 § 4.  Overtrædelse af § 3 straffes med bøde.
 § 5.  Bekendtgørelsen træder i kraft den 1. oktober  

 1996.
