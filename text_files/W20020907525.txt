Klager klagede endvidere over bladets beskrivelse af  

 klagers rolle i forbindelse med hjemgivelse af  

 to børn.
Endelig anførte klager, at bladet både i lederen  

 og artiklerne anvendte et særdeles groft og krænkende  

 ordvalg.
 Pressenævnet bemærkede indledningsvis, at det  

 er nævnets opfattelse, at folkevalgte politikere, blandt andet som et  

 led i vælgernes kontrol, i højere grad end personer i  

 almindelighed må tåle kritiske udtalelser og angreb, og at der i  

 forbindelse hermed   og i den politiske debat i øvrigt   består  

 et frisprog, der rækker videre end i mange andre tilfælde.  

 Ligeledes må offentlige myndigheder, herunder kommunale  

 forvaltningsmyndigheder, i højere grad end privatpersoner acceptere at  

 være genstand for en kritisk medieomtale.
 Nævnet bemærkede til det første  

 klagepunkt, at der   blandt andet henset til den formuleringsfrihed, som der  

 tilkommer medierne   ikke var tilstrækkelig grundlag for at udtale  

 kritik af bladet.
Nævnet fandt endvidere, at artiklen bragt den 3.  

 september 2001 sammenholdt med chefredaktørens indlæg af 5.  

 september 2001 gav læseren det indtryk, at den tidligere  

 socialborgmester var medansvarlig for beslutningen om at hjemsende et  

 søskendepar til forældrene i Jordan, uagtet det var  

 Børne- og Ungeudvalget, der stod bag denne beslutning.
Bladet havde  

 følgelig handlet i strid med god presseskik, og nævnet udtalte  

 sin kritik.
 Nævnet fandt endelig   særligt henset til det  

 frisprog, der må gælde i forhold til politikere og offentlige  

 myndigheder   ikke grundlag for at udtale kritik i anledning af sprogbrugen i  

 artiklerne.
Kendelse fra Pressenævnet i sag nr.  

 101/2001 Københavns Kommune, Familie- og  

 Arbejdsmarkedsforvaltningen, har ved advokat Bjarke Vejby har klaget til  

 Pressenævnet over fem artikler bragt i Ekstra Bladet den 1., 3., 5. og  

 7. september 2001, idet man mener, at god presseskik er tilsidesat.
 I lederartiklen bragt den 1. september 2001 med  

 overskriften "DEN MORALSKE GRÆNSE" hed det:
 "Den socialdemokratiske borgmester for familie- og  

 arbejdsmarkedsforhold i København,  Winnie  Larsen-Jensen, er en dame,  

 der er i besiddelse af en ganske særegen moralsk og etisk grænse.  

 Borgmesteren lod i går en jurist fortælle, at denne grænse  

 forbyder hende at udtale sig om tvangsfjernelsen af den fireårige Z fra  

 en plejefamilie i Taastrup.
Til gengæld forhindrer den selv samme grænse  

 ikke borgmesteren i at lade sit stivnakkede system skalte og valte med et  

 sårbart og forsvarsløst barn.
Det forekommer åbenlyst, at  

 forvaltningen har begået en oplagt brøler ved at fjerne den  

 lille Z fra plejefamilie, og anbringe hende på Skodsborg Observations-  

 og Behandlingshjem.
Plejefamilien beskrives i en undersøgelse som en  

 familie i særklasse.
Ikke én finger har man kunnet sætte  

 på deres omgang med barnet   tværtimod.
Begrundelsen for  

 tvangsfjernelsen hører da også hjemme i den helt bizarre ende.  

 Det hedder sig, at barnet "ikke magter at gøre brug af et  

 så tæt følelsesmæssigt tilbud, som en anbringelse i  

 en plejefamilie kræver".
Vi lader den stå et øjeblik og overlader til  

 læserne at vurdere, hvilke mennesker der kan skrive den slags.
Vi  

 konstaterer samtidig, at denne formulering ikke overskrider den  

 socialdemokratiske borgmesters etiske og moralske grænse.
I hvert fald  

 har hendes system hele vejen igennem sanktioneret uvæsnet.
 Den kendsgerning, at  Winnie  Larsen-Jensens grænse  

 ikke bliver overskredet af den behandling, det kommunale system har udsat et  

 i forvejen sårbart barn for, men først bliver anfægtet,  

 når systemet angribes, siger alt om den tankegang, der ligger dybt i  

 hovedstadens socialdemokratiske magthavere.
I stedet for at indrømme fejlen og forsøge  

 at redde Z fra flere urimeligheder slår systemet ring om sig selv.
Der  

 er intet at komme efter, bedyrer man.
Alle klager fra plejefamilien er jo  

 blevet afvist.
At klagerne til blandt andet Ombudsmanden er blevet afvist,  

 fordi plejefamilien ikke bliver betragtet som part i sagen, vil normalt  

 tænkende mennesker næppe tage som udtryk for, at alt er i  

 orden.
Men dette bureaukratiske halmstrå er imidlertid nok  

 til at både borgmester og embedsværk kan frikende sig selv.
I  

 denne syge skrankepave-verden er det nemlig vigtigere at undgå at tabe  

 ansigt end at redde et fireårigt barn." Ekstra Bladet bragte samme dag en artikel med overskriften  

"EN PERFEKT PLEJEFAMILIE", hvori det i en underrubrik  

 hed:
"Arrogante myndigheder vil ikke erkende fejl   Z  

 skulle ikke have været tvangsfjernet." I artiklen hed det:
 "En familie i særklasse.
Så flot konkluderer kurator  Elsebet  

  Nørgaard   en undersøgelse af plejefamilien  Grant i Taastrup.  

 Alligevel blev plejebarnet Z som etårig tvangsfjernet fra den  

 kærlige familie og anbragt på Skodsborg Observations- og  

 Behandlingshjem.
Som beskrevet i Ekstra Bladet i går blev Z fjernet,  

 fordi plejefamilien gav hende meget kærlighed og omsorg.
Nu skal Z  

 så i pleje hos en helt anden plejefamilie og ikke hos familien  Grant,  

 der elsker den lille pige, som var det deres egen.
 "Det er sjældent at møde en familie, der  

 har så meget indsigt i, hvad plejebørn har behov for   samtidig  

 med, at de også har forståelse for og respekt for  

 forældrene forenet med, at de brænder for deres plejebørn.  

 Der er tale om et par, der er rummelige, indsigtsfulde, indlevende,  

 superviserbare", skriver kurator  Elsebet  Nørgaard   i  

 socialrapporten om familien, som Ekstra Bladet er i besiddelse af.
De rosende ord fortsætter: "Jeg mener, at der  

 er tale om en familie i særklasse, der vil kunne påtage sig mange  

 forskelligartede opgaver.
Både fordi de udviser respekt for barnet og  

 forældrene er interesserede i at modtage supervision og i øvrigt  

 tilegner sig viden om den problematik, som barnet har".
KÆRLIGHED OG HYGGE Den sociale rapport er fra den 26. april i år, men  

 det har ikke været muligt at få en mundtlig kommentar fra kurator  

  Elsebet  Nørgaard.
Den ni sider lange rapport taler imidlertid sit eget  

 tydelige sprog.
Der er tale om en familie, der elsker børn overalt  

 på jorden.
Mor  Magali  Grant   på 32 år har de sidste 7  

 år været beskæftiget som familieplejer og taget forskellige  

 kurser om børn og psykologi.
Faderen,  Anthony på 40 år,  

 arbejder som kok, og familiens økonomi er helt fin.
Efter en  

 svær fødsel valgte det børneglade par at passe  

 plejebørn, der trænger til hjælp, i stedet for at få  

 flere børn selv.
Notater i den sociale rapport som "parret siger  

 samstemmende, at børn skal have kærlighed", og "parret  

 bruger meget tid på at hygge sig i og omkring hjemmet, gerne med  

 venner.
Deres omgangskreds er gearet til, at der kan være børn  

 med" vidner om, hvor stor opmærksomhed og tryghed,  

 plejebørn vil få i den familie.
Derfor virker det underligt, at netop denne familie fik  

 tvangsfjernet en lille plejedatter pga. for meget kærlighed.
Men  

 systemet vil ikke indrømme fejlen.
INGEN KOMMENTARER Advokat Ulla Wulff Hansen har udtalt til Ekstra Bladet, at  

 myndighederne ikke vil erkende fadæsen.
Det hænger også  

 fint sammen med borgmester for familie- og arbejdsmarkedsforhold  Winnie  

  Larsen-Jensens kommentar til sagen.
Eller måske snarere mangel  

 på kommentar.
Da Ekstra Bladet i går ringede til borgmesteren,  

 var hun i møde.
Senere ringede jurist  Thomas  Larsen   fra  

 socialforvaltningen på vegne af  Winnie  Larsen-Jensen.
- Borgmesteren er blevet orienteret om sagen, og den  

 orientering er hun tilfreds med.
Hun har ingen kommentarer til den konkrete  

 sag, da det vil gå ud over hendes tavshedspligt.
Desuden vil det  

 også være en overskridelse af hendes moralske og etiske  

 grænse, siger  Thomas  Larsen.
 - Den kommentar vil jeg gerne høre fra hende  

 selv.
 - Hun ønsker ikke at udtale sig.
- Som borgmester for familie- og arbejdsmarkedsforhold  

 er  Winnie  Larsen-Jensen ansvarlig for den slags sager i København,  

 vil hun ikke stå ved det ansvar? - Sagen er behandlet, og der er truffet en  

 afgørelse.
Andet er der ikke at sige til det.
- Hvad så hvis afgørelsen er forkert? - Ombudsmanden har været inde over  

 afgørelsen.
Jeg har ikke yderligere kommentarer, svarer juristen kort  

 for hovedet.
Socialcenteret i København Kommune ønsker  

 heller ikke at udtale sig i denne artikel." Den 3. september 2001 bragte Ekstra Bladet en artikel med  

 overskriften "RÆDSELSKABINETTET". I forbindelse hermed  

 blev der vist en række billeder af følgende personer:  Martin  

  Günther   (SF), Børn- og Ungeudvalget,  Wallait  Khan   (V),  

 Familie- og Arbejdsmarkedsudvalget,  Naser  Khader, Familie- og  

 Arbejdsmarkedsudvalget,  Hanne  Nielsen   (S), Familie- og  

 Arbejdsmarkedsudvalget,  Lubna  Elahi   (løsgænger),  

 Børn- og Ungeudvalget,  Martin  Raahauge  Geertsen   (V), Familie- og  

 Arbejdsmarkedsudvalget og socialborgmester  Winnie  Larsen-Jensen (S),  

 Familie- og Arbejdsmarkedsudvalget.
 I artiklens underrubrik hed det:
"Sådan skalter og valter de københavnske  

 socialpolitikere i børnesager." I artiklen hed det:
"X og Y blev sendt hjem til deres voldelige,  

 jordanske forældre.
Voldtægtsforbrydere skulle anbringes på  

 børnehjem, hvor flere unge voldtægtsofre forsøger at  

 komme sig.
Senest var der sagen med plejeforældrene, der elskede deres  

 plejebarn Z så meget, at systemet besluttede at tage barnet fra  

 dem.
 Listen over katastrofale beslutninger truffet af  

 rædselskabinettet af socialpolitikere i Københavns Kommune er  

 lang og frygtindgydende.
 Især Familie- og Arbejdsmarkedsudvalget med den  

 socialdemokratiske formand,  Winnie  Larsen-Jensen, i spidsen, har skabt  

 ulykkelige skæbner i kølvandet på deres fatale  

 beslutninger.
 Da søskendeparret X og Y blev sendt tilbage til  

 forældrene i Jordan, blev beslutningen taget af Børn- og  

 Ungeudvalget i Københavns Kommune.
GROV VANRØGT Det var bl.a. løsgængeren  Lubna  Elahi,    

 der var med til at træffe beslutningen, hvor de to børn blev  

 sendt lige lukt i armene på grov vanrøgt fra især deres  

 far.
Da pressen havde skrevet spalte op og spalte ned om sagen,  

 forsøgte socialborgmester  Winnie  Larsen-Jensen desperat at rede  

 trådene ud.
Uden held.
Børnene er stadig i Jordan.
 Da en 30-årig dansk kvinde blev masse-voldtaget af  

 fire unge indvandrer-drenge på et toilet på Gammel Torv i  

 København, ville socialborgmester  Larsen-Jensen sende den ene dreng  

 til børnehjemmet Nærumgård i Nordsjælland.
En uforståelig beslutning, da børnehjemmet  

 har mange mindreårige piger boende, som har været udsat for netop  

 voldtægter.
Drengen angrede ikke og pralede højlydt med sine  

 bedrifter.
Den besynderlige beslutning blev dog trukket tilbage af  Winnie  

  Larsen-Jensen, så drengen ikke kom på Nærumgård.
Men  

 det skete først, da forældre til pigerne på  

 børnehjemmet havde klaget, og pressen havde skrevet om det.
KASTEBOLD Senest har Ekstra Bladet beskrevet endnu en af  

 Københavns Kommunes fadæser.
Plejefamilien  Grant fra Taastrup betegnes i en  

 socialrapport som "en familie i særklasse". Familien er  

 dygtige, kærlige og omsorgsfulde plejeforældre.
Netop deres  

 kærlighed til plejebarnet Z gjorde, at hun blev tvangsfjernet og  

 anbragt på Skodsborg Observations- og Behandlingshjem.
Nu er den fire et halvt-årige pige dømt til  

 en tilværelse som kastebold, fordi de ansvarlige   bl.a.  Winnie  

  Larsen-Jensen   ikke vil stå ved fejlvurderingen.
Lille Z får  

 ikke lov til at vokse op i det trygge  Grant-hjem, men skal starte på  

 en frisk i en helt ny plejefamilie.
Listen af fejlvurderede sager er lang.
Kendetegnende for  

 dem er, at de ansvarlige ikke er meget for at stå ved deres ansvar.  

 Gang på gang kaster de bolden videre og nægter at tabe ansigt ved  

 at indrømme fejl.
Dog har socialborgmester  Winnie  Larsen-Jensen  

 jævnligt måttet krybe til korset og undskylde.
REJEKÆLLING Winnie  Larsen-Jensen har stået model til lidt af  

 hvert.
Hun bliver kaldt for umenneskelig og børnefjendsk.  

 En rejekælling.
En kold politiker, der sjældent lader sit  

 bløde hjerte løbe af med sig.
Og det undrer, når hun  

 netop har ansvaret for så følelsesladede sager.
 Siden 1989 har hun siddet med de sociale sager i  

 København, og intet tyder på, at hun frivilligt viger den plads.  

 Øretæver eller ej.
Winnie  Larsen-Jensen har ikke ønsket at udtale  

 sig i denne artikel." Ekstra Bladet bragte den 5. september 2001 i  

 læserbrevsdebatten en beklagelse med overskriften "MISVISENDE  

 UDHÆNGNING", hvori det hed:
"Kritikken fra  Martin  Hjort   og  Naser  Khader    

 er berettiget.
En række af de bragte billeder hænger hverken  

 sammen med den artikel, de ledsager, eller den kritik af håndteringen  

 af børnesager, som var artiklens ærinde.
Ekstra Bladet beklager den misvisende udhængning af  

 nogle borgerrepræsentanter.
Kritikken burde have rettet sig imod den  

 egentlige ansvarlige, socialborgmester  Winnie  Larsen-Jensen." Bent  Falbert, Chefredaktør" I en artikel bragt den 7. september 2001 med overskriften  

"VILLE REDDE BARN   FYRES SOM BELØNNING" fremgik det  

 af en underrubrik, at ""Ægtepar i særklasse" må  

 ikke mere få børn i pleje, fordi de i Ekstra Bladet talte lille  

 Zs sag imod behandler-vældet." I artiklen hed det:
 " Magali  Grant   får ikke mere lov at pleje og  

 hjælpe børn, der i København svigtes af egne  

 forældre eller systemet.
 Da hun og hendes mand Antony i sidste uge anklagede  

 myndighederne for at ødelægge 4-årige Z i en kommunal,  

 bedrevidende behandler-mølle, underskrev hun åbenbart sin egen  

 fyreseddel.
Nu rammes ægteparret fra Taastrup på deres  

 økonomi.
Som straf.
Eller simpel hævn.
Selv om de kan fremvise en 9 siders kommunal rapport  

 på at være en familie i absolut særklasse! I et brev, underskrevet af afdelingsleder  Ulla  Wiese,  

 opsiger socialforvaltningen på Indre Nørrebro alle aftaler med  

 parret   begrundet med dets åbenmundethed over for Ekstra Bladet og  

 parrets tidligere forsøg på at hjælpe Z ved at overtage  

 hendes forældremyndighed.
- Jamen, da vi i sin tid søgte om  

 forældremyndigheden, skete det i fuld forståelse med Zs  

 biologiske forældre, og kommunen var på alle måder  

 informeret.
Det er utroligt, et forsøg på at hjælpe et  

 forsvarsløst barn flere år efter bruges imod os.
Vi kan ikke  

 opfatte opsigelsen på anden måde, end at systemet vil lukke  

 munden på alle plejeforældre, der i retfærdig harme  

 råber op om urimeligheder, siger  Magali  Grant, 32.
 Med opsigelsen har borgmester  Winnie  Larsen-Jensens    

 administration afskåret plejefamilien fra nogensinde at gense det barn,  

 den sammen med forældrene har kæmpet for at få tilbage til  

 hjemmet i Taastrup.
NYT BARN GIDSEL Endnu værre er måske, at afgørelsen  

 også afskærer ægteparret  Grant fra at hjælpe en  

 to-årig dreng, de skulle have haft i pleje fra Indre Nørrebro om  

 blot et par uger.
 Selv om  Grant-ægteparret og barnet for længst  

 har gennemgået den "tilvænning", der er en  

 forudsætning for barnets overflyttelse fra et børnehjem, betyder  

 opsigelsen af plejekontrakten, at drengen må blive på  

 børnehjemmet, indtil en ny   mere samarbejdsvillig familie   er fundet  

 til ham.
 Ulla  Wulff  Hansen   hedder den advokat, der  

 forsøger at hjælpe  Grant-familien.
- Hvis det, der skete i relation til lille Z, var  

 ulykkeligt, er den udvikling, myndighederne nu har videreført,  

 næsten tragisk.
Jeg kan ikke se anden baggrund end hævn for  

 kommunens opsigelse.
Vi har et socialsystem, der lukker sig omkring sig selv.  

 Man vil simpelthen ikke se egne fejl, mangler og fadæser udstillet.
Og  

 svarer så igen ved at ramme kritikerne på tegnebogen.
Det er  

 forfærdeligt, at mennesker, der brænder for at hjælpe  

 børn i krise, skal straffes, blot fordi de nægter at holde mund,  

 siger advokaten.
RAMMES PÅ BRØDET Selv om  Magali  og  Antony  Grant   indtil opsigelsen  

 havde kontrakt med Københavns Kommune, er det selvsagt deres  

 hjemkommune   Høje Taastrup   der står for godkendelse af  

 familien som egnet til at have børn i professionel pleje.
 Men efter at opsigelsen fra København i  

 forgårs dumpede ind ad brevsprækken, har også hjemkommunen  

 følt sig tvunget til at tage godkendelsen op til vurdering.
 Det er ikke første gang, det sker.
 Da  Magali  og  Antony  Grant   oprindelig protesterede  

 mod fjernelse af lille Z til Skodsborg Observations- og Behandlingshjem,  

 forsøgte en sagsbehandler i København,  Arne  Christensen, at  

 overbevise Høje Taastrup om det rimelige i én gang for alle at  

 lukke munden på det besværlige ægtepar.
 Dengang afviste Høje Taastrup hans anmodning.
 Hvad der nu kan ske, frygter  Magali.
 - Der er selvfølgelig økonomiske  

 konsekvenser for os, meget store endda, men det værste er  

 omkostningerne for de børn, der bruges som gidsler i et spil, hvor jeg  

 efterhånden tror, vi er de eneste, der optræder en smule voksent,  

 siger den 32-årige plejemor.
 Ekstra Bladet kunne i går intet svar få i  

 Københavns Kommune på, hvordan en årgammel  

 ansøgning om forældremyndighed til Z (der i øvrigt ville  

 have sparet kommunen for 20.000 kr. om måneden) nu bruges som  

 fyringsgrund.
SKULER SIG BAG TAVSHEDSPLIGT Ganske vist blev ansøgningen afvist, men den blev  

 dog behandlet i kommunalt regi, eftersom selv de biologiske forældre  

 mente  Grant-familien bedre end de selv eller behandlerne kunne give den  

 lille pige en ordentlig opvækst.
 Ulla  Wiese,   afdelingslederen, der har underskrevet  

 fyreseddelen, nægter at sige noget som helst.
- Ingen kommentarer! Jeg har tavshedspligt! Og  Winnie  Larsen-Jensen, borgmester og politisk chef i  

 familie- og arbejdsmarkedsforhold, reagerede ikke på opringninger.
 Mens Z på nu tredje år er anbragt på  

 børnehjem   efter sigende p.t. med udgangsforbud, idet plejerne  

 frygter, at fotografer kan være på jagt efter barnet (!)  

 må  Grant-familien oven i de økonomiske ruiner se tilbage  

 på flere års forgæves kamp for et barn, der blev fjernet  

 på baggrund af 30 minutters undersøgelse af hendes udvikling.  

 Endog med konklusioner, der tilbagevises af læssevis af fotografier.  

 Plejefamilien elskede hende bare alt for meget, hed det sig  

 såmænd.
 Hvert eneste nævn og styrelse har undervejs givet  

 behandler-systemet medhold.
Om end argumentet uden undtagelse har været:  

 Plejeforældre er ikke part i sagen.
Og det, de siger, må ikke  

 høres.
Slut, færdig.
- Hvis vi er så umulige, hvorfor er vi i andre sager  

 så blevet anvendt som plejeforældre indtil nu? Vi skal knuses,  

 fordi vi tillod os i Ekstra Bladet at forsvare et barn, der ingen andre har  

 til at kæmpe for sig, når forældrene ikke selv magter det,  

 siger  Magali  Grant." Klageren har anført, at bladet i artikelserien har  

 handlet i strid med god presseskik.
Det er klagers opfattelse, at bladet i  

 såvel lederen som de øvrige artikler bibringer læserne det  

 indtryk, at de konkrete afgørelser om tvangsfjernelse af  

 mindreårige børn er truffet af socialborgmesteren, Familie- og  

 Arbejdsmarkedsudvalget og forvaltningen for at pleje usaglige hensyn.
Dette  

 er ikke rigtigt, idet afgørelserne rent faktisk - i overensstemmelse  

 med de gældende regler - er truffet af Børn- og Ungeudvalget,  

 hvis formand er en dommer.
Klageren har videre anført, at bladet både i  

 lederen og artiklerne anvender et særdeles groft og krænkende  

 ordvalg.
Klager har i den forbindelse fremhævet udsagnet "I denne  

 syge skrankepave-verden er det nemlig vigtigere at undgå at tabe ansigt  

 end at redde et 4-årigt barn" fra bladets lederartikel den 1.  

 september 2001. Et andet eksempel er en passage fra artiklen bragt den 3.  

 september 2001, idet det hedder "Nu er den fire et halvt årige  

 pige dømt til en tilværelse som kastebold, fordi de ansvarlige  

 bl.a.  Winnie  Larsen-Jensen     ikke vil stå ved  

 fejlvurderingen". Tilsvarende anførte bladets chefredaktør  

 som kommentar til to læserbreve bragt den 5. september 2001  

 vedrørende håndteringen af "børnesager", at  

 "Kritikken burde have været rettet imod den egentlig ansvarlige,  

 socialborgmester  Winnie  Larsen-Jensen". Endelig anføres det i  

 artiklen bragt den 7. september 2001, at "Med opsigelsen har borgmester  

  Winnie  Larsen-Jensens   administration afskåret plejefamilien fra  

 nogensinde at gense det barn, den sammen med forældrene har  

 kæmpet for at få tilbage i hjemmet i Taastrup".
Klageren har bestridt, at formålet med klagen -  

 sådan som hævdet af bladet - skulle være at renvaske  

 socialborgmesteren forud for kommunalvalget den 20. november 2001. Klager har  

 samtidig anført, at sagen slet ikke drejer sig om, hvorvidt der er  

 grundlag for at kritisere "borgmester  Larsen-Jensen, hendes  

 politikerkolleger samt hendes kontorfolk" for en påstået  

 fejlagtig beslutning i forbindelse med valg af plejefamilie til et bestemt  

 barn, der i henhold til en afgørelse truffet af Børn- og  

 Ungeudvalget var blevet tvangsfjernet fra sine biologiske forældre.  

 Sagen drejer sig derimod om, at bladet i artikelserien sammenblander ansvars-  

 og kompetenceforhold i en grad, der gør, at bladet bibringer sine  

 læsere den opfattelse, at "borgmesteren  Larsen-Jensen, hendes  

 politikerkolleger samt hendes kontorfolk" er ansvarlige for konkrete  

 tvangsfjernelser.
Som bladet har demonstreret over for Pressenævnet, er  

 det enkelt at skildre sagsgangen for tvangsfjernelser i København.  

 Situationen er imidlertid den, at bladet ikke i sin artikelserie har  

 beskrevet problemstillingerne på tilsvarende vis.
Klageren har over for nævnet fremhævet endnu  

 en række udsagn fra de indklagede artikler, som i den sammenhæng,  

 hvori de er bragt, forleder bladets læsere til at tro, at  

 socialborgmesteren er ansvarlig for de bagvedliggende sager om  

 tvangsfjernelser, der er henlagt til Børn- og Ungeudvalget at  

 træffe afgørelse i.
Der kan kun gisnes om, hvorvidt journalisten  

 var bekendt med kompetence- og ansvarsforholdene på det tidspunkt, hvor  

 hun forfattede sine artikler, men den konsekvente anvendelse af ordet  

 "tvangsfjernelse" tyder på, at dette ikke var  

 tilfældet.
Var hun imidlertid bekendt med kompetence- og  

 ansvarsforholdene, er ordvalget i disse udtryk for en bevidst  

 skadeforvoldende hensigt.
 Klageren har derudover fremhævet to uddrag fra  

 artiklen bragt den 3. september 2001, hvori kommunens socialpolitikeres og  

 Familie- og Arbejdsmarkedsudvalgets rolle i sagen om de to søskende X  

 og Y omtales.
Klageren har i tilknytning hertil bemærket, at  

 realiteten i sagen var den, at Børn- og Ungeudvalget på et  

 tidspunkt traf beslutning om tvangsfjernelse af de to jordanske børn  

 fra deres biologiske forældre.
I forbindelse med forældrenes  

 hjemrejse til Jordan skulle Børn- og Ungeudvalget træffe  

 afgørelse om, hvorvidt de tvangsfjernede børn skulle hjemgives  

 til forældrene.
En sådan afgørelse blev truffet af  

 Børn- og Ungeudvalget.
Efterfølgende opstod der kritik af denne  

 beslutning, og Borgerrepræsentationen pålagde Familie- og  

 Arbejdsmarkedsforvaltningen at undersøge, hvorvidt der var mulighed  

 for at omgøre beslutningen, der allerede var effektueret.
Efter en  

 juridisk analyse måtte forvaltningen imidlertid konkludere, at der ikke  

 bestod nogen sådan mulighed for at ændre på konsekvenserne  

 af den afgørelse, som Børn- og Ungeudvalget havde truffet.  

 Beskrivelsen af socialborgmesterens og forvaltningens ansvar i den konkrete  

 sag, herunder i den anførte sammenhæng, er åbenbart  

 forkert.
I hvilket omfang dette beror på, at journalisten ikke forud  

 for artiklen har undersøgt kompetence- og ansvarsforhold, kan der som  

 nævnt kun gisnes om.
Sammenblandingen som ses ved udsagnene  

 "Rædselskabinettet af socialpolitikere i Københavns  

 Kommune", "Familie- og Arbejdsmarkedsudvalget med den  

 socialdemokratiske formand, borgmester  Winnie  Larsen-Jensen,   i  

 spidsen.." og "Børn- og Ungeudvalget i Københavns  

 Kommune" synes imidlertid at pege i denne retning.  Det må  

 således stå klart, at læserne bibringes det indtryk, at det  

 er borgmesteren, der personligt har ansvaret for den konkrete sag, uagtet det  

 er Børn- og Ungeudvalget, der som enekompetent myndighed havde truffet  

 beslutningen om hjemgivelse af børnene.
 Klageren har noteret sig, at artiklen med overskriften  

 "Rædselskabinettet" har affødt en partiel berigtigelse  

 fra chefredaktørens side, men da det heri fastholdes, at borgmesteren  

 bærer ansvaret for X og Y-sagen, kan berigtigelsen ikke tillægges  

 nogen betydning.
Det er sammenfattende klagers opfattelse, at bladet i den  

 påtalte artikelseries omtale af "børnesager" ikke i  

 tilstrækkeligt omfang har sat sig ind de konkrete kompetence- og  

 ansvarsforhold og som følge heraf har bragt ukorrekt og fejlagtig  

 information ud til offentligheden.
Bladet har herved bibragt dets  

 læsere den opfattelse, at socialborgmester  Winnie  Larsen-Jensen   og  

 Familie- og Arbejdsmarkedsforvaltningen er ansvarlig for afgørelser,  

 som henhører under Børn- og Ungeudvalgets kompetence, dvs.  

 tvangsfjernelser og hjemgivelse.
Derudover har bladet efter klagers  

 opfattelse anvendt et særdeles groft og krænkende ordvalg i en  

 sammenhæng, hvor kompetence- og ansvarsforhold i øvrigt  

 beskrives ukorrekt og fejlagtigt.
 Klageren har til sin klage vedlagt et notat om Familie- og  

 Arbejdsmarkedsudvalgets kompetence i forhold til Børn- og  

 Ungeudvalgets, hvoraf blandt andet fremgår, at Familie- og  

 Arbejdsmarkedsudvalget og socialborgmesteren ikke har nogen  

 instruktionsbeføjelse i forhold til Børn- og Ungeudvalget,  

 ligesom det fremgår, hvilke afgørelser det tilkommer dette  

 udvalg at træffe.
 Bladet har anført, at skønt klageren  

 identificerer sig som en forvaltningsgren, er det let at gennemskue, at  

 klagers advokat er sat i arbejde af socialborgmester  Winnie  Larsen-Jensen    

 i et forsøg på at renvaske denne inden kommunalvalget i november  

 måned 2001.
 Bladet har desuden anført, at klagen er  

 præget af tankens uklarhed, hvorfor man for at lette  

 Pressenævnets forståelse for det passerede har skitseret  

 arbejdsgangen ved tvangsfjernelser i København på  

 følgende vis:
Børne- og Ungeudvalget er det organ, der beslutter,  

 at 4-årige Z skal fjernes fra de biologiske forældre.
Denne  

 beslutning er ikke anfægtet af sagens parter eller bladet.
Familie- og Arbejdsmarkedsudvalget, hvis formand er  

  Winnie  Larsen-Jensen, er det organ, der herefter beslutter, hvor barnet  

 skal hen.
Dette udvalg anbringer barnet hos familien  Grant.
Den beslutning  

 er heller ikke omtvistet fra nogen side.
Samme Familie- og Arbejdsmarkedsudvalg står  

 imidlertid også for beslutningen om at flytte Z fra plejefamilien.
Den  

 afgørelse er  Winnie  Larsen-Jensen   den øverste ansvarlige  

 for.
Bladet har gjort gældende, at dets kritik har rettet  

 sig imod, at Familie- og Arbejdsmarkedsudvalget,  Winnie  Larsen-Jensen    

 samt hendes forvaltning fjerner barnet fra en perfekt plejefamilie   en  

 vurdering, der stammer fra kurator  Elsebet  Nørgaards    

 socialrapport, som bladet ligger inde med.
Begrundelsen for at fjerne barnet  

 er den absurde, at hun fik for meget kærlighed.
Bladet har endvidere anført, at den karske  

 karakteristik af borgmester  Winnie  Larsen-Jensen, hendes politikerkolleger  

 samt hendes kontorfolk beror på, at der oplagt er tale om en fejlagtig  

 beslutning, som systemet derefter rigidt forsvarer med stedse stigende  

 desperation.
Bladet har ikke grund til at fortryde den hårde kritik af,  

 at barnet blev fjernet fra plejefamilien, ligesom man står ved  

 kritikken af beslutningen om at fyre plejefamilien efter, at denne havde  

 gjort indsigelser mod beslutningen.
 Bladet har erkendt, at der i en enkelt artikel er  

 begået fejl, idet nogle politikere uberettiget er gjort ansvarlige for  

 de forkerte beslutninger, men bladet mener at have rettet op på dette i  

 et indlæg i avisen den 15. september 2001. Den pågældende  

 klage hidrører imidlertid ikke fra de forurettede  

 borgerrepræsentationsmedlemmer, men derimod fra  Winnie  Larsen-Jensen  

   og hendes forvaltning, der efter bladets opfattelse rigeligt har fortjent  

 den omtale, der er blevet dem til del.
Bladet har afslutningsvis anført, at det korte af  

 det lange er, at de kommunale myndigheder har truffet to forkerte  

 beslutninger vedrørende fjernelse af børn, og at det er sket  

 på grundlag af materiale og indstillinger fra borgmester  Winnie  

  Larsen-Jensens   Familie- og Arbejdsmarkedsforvaltning.
Klageren har i sit  

 indlæg til nævnet forsøgt at opstille en knivskarp  

 distinktion mellem borgmesterens og Børne- og Ungdomsudvalgets  

 kompetencer.
Det fremhæves således, at udvalget er  

 "enekompetent myndighed med en dommer som formand". Ikke desto  

 mindre fremgår det af indlægget, at borgmesterens forvaltning har  

 beskæftiget sig indgående med muligheden for at  

 "omgøre beslutningen" i det enekompetente udvalg   nemlig  

 den forkerte afgørelse om at sende to børn til Jordan.
Allerede  

 heraf fremgår, at kompetencerne i disse sager i praksis er uklare.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
Pressenævnet skal indledningsvis bemærke, at  

 det er nævnets opfattelse, at folkevalgte politikere, blandt andet som  

 et led i vælgernes kontrol, i højere grad end personer i  

 almindelighed må tåle kritiske udtalelser og angreb, og at der i  

 forbindelse hermed - og i den politiske debat i øvrigt - består  

 et frisprog, der rækker videre end i mange andre tilfælde.
Det er  

 ligeledes nævnets opfattelse, at offentlige myndigheder, - herunder  

 kommunale forvaltningsmyndigheder - i højere grad end privatpersoner  

 må acceptere at være genstand for en kritisk medieomtale.
Nævnet finder, at bladet med fordel kunne have  

 undladt at anvende betegnelserne "tvangsfjernelsen" og  

 "tvangsfjernet" i artiklerne den 1. og 3. september 2001 med hensyn  

 til Familie- og Arbejdsmarkedsudvalgets beslutning om at flytte den  

 4-årige pige Z, idet disse betegnelser dækker over en type  

 beslutning, som alene Børn- og Ungeudvalget har kompetence til at  

 træffe.
Nævnet finder   således som sagen er oplyst   at  

 kunne lægge til grund, at beslutningen om at flytte Z blev truffet af  

 Familie- og Arbejdsmarkedsudvalget, der havde den tidligere socialborgmester  

  Winnie  Larsen-Jensen som formand.
På den baggrund og henset til den  

 formuleringsfrihed, som der tilkommer medierne, finder nævnet ikke  

 tilstrækkeligt grundlag for at udtale kritik af bladet på dette  

 punkt.
Nævnet finder endvidere, at artiklen bragt den 3.  

 september 2001 sammenholdt med chefredaktørens indlæg af 5.  

 september 2001 giver læseren det indtryk, at den tidligere  

 socialborgmester var medansvarlig for beslutningen om at hjemsende  

 søskendeparret X og Y til forældrene i Jordan, uagtet det var  

 Børn- og Ungeudvalget, der stod bag denne beslutning.
Bladet har  

 følgelig handlet i strid med god presseskik, og nævnet udtaler  

 sin kritik.
 Nævnet finder   særligt henset til det  

 frisprog, der må gælde i forhold til politikere og offentlige  

 myndigheder   ikke grundlag for at udtale kritik i anledning af sprogbrugen i  

 artiklerne.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
"Kendelse fra Pressenævnet Den 1., 3., 5. og 7. september 2001 bragte  

 Ekstra Bladet en artikelserie om Københavns Kommunes Familie- og  

 Arbejdsmarkedsforvaltnings og den tidligere socialborgmester  Winnie  

  Larsen-Jensens   roller i forbindelse med to sager om henholdsvis flytning  

 af et barn og hjemgivelse af to andre børn.
Familie- og  

 Arbejdsmarkedsforvaltningen har klaget til Pressenævnet, idet man  

 mener, at god presseskik er tilsidesat.
Nævnet finder, at artiklen bragt den 3. september  

 2001 sammenholdt med chefredaktørens indlæg af 5. september 2001  

 giver læseren det indtryk, at den tidligere socialborgmester var  

 medansvarlig for beslutningen om at hjemsende søskendeparret X og Y  

 til forældrene i Jordan, uagtet det var Børn- og Ungeudvalget,  

 der stod bag denne beslutning.
Bladet har følgelig handlet i strid med  

 god presseskik, og nævnet udtaler sin kritik.
