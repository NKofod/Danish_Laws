Betænkning afgivet af Retsudvalget den 9. december 2002 Betænkning over Forslag til lov om  

 ændring af lov om erstatningsansvar og lov om erstatning fra staten til ofre  

 for forbrydelser (Godtgørelse til efterladte ved dødsfald) [af justitsminister Lene Espersen] Ændringsforslag Der er af Socialdemokratiets medlemmer af udvalget stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 2. oktober 2002 og var til 1.  

 behandling den 8. oktober 2002. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 6 møder.
Høring Lovforslaget bygger på betænkning nr. 1412/2002, som  

 justitsministeren den 22. februar 2002 har tilsendt udvalget, jf. alm. del  

   

 bilag 316 (2001-02, 2. samling). Betænkningen har været sendt i høring.
Den  

 4.  

 oktober 2002 sendte justitsministeren de indkomne høringssvar samt et notat  

 herom til udvalget.
Spørgsmål Udvalget har stillet 20 spørgsmål til justitsministeren til  

 skriftlig besvarelse, som denne har besvaret.
3. Indstillinger Et  

  

 flertal  

  

 i udvalget  

 (S, SF, RV, EL og KRF) indstiller lovforslaget til  

  

 vedtagelse  

  

 med det stillede ændringsforslag.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret  

                                                                         .
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af et  

  

 mindretal  

  

 (S),  

 tiltrådt af et  

  

 mindretal  

  

 (SF, RV, EL  

 og KRF):
Til § 2 1)  

  

 I den under  

  

 nr. 1  

  

 foreslåede  

  

 § 2  

  

 indsættes som nyt stykke:
»Stk. 2.  

  

 Uanset § 1, stk. 3, yder staten erstatning for  

 dødsfald, der forvoldes ved handlinger begået uden for den danske stat, hvis  

 afdøde på gerningstidspunktet havde dansk indfødsret og fast bopæl i Danmark  

 eller havde dansk indfødsret og anses for at have haft fast bopæl i Danmark,  

 jf. § 2 i lov om valg til Folketinget.  

 « [Godtgørelse til efterladte, hvis danske statsborgere med  

 bopæl i Danmark afgår ved døden ved forbrydelser i udlandet] Bemærkninger Til nr. 1 Justitsministeren har i besvarelsen af spørgsmål 4 og 5, jf.
L 4  

  bilag 8 og 11, oplyst, at staten efter offererstatningsloven yder  

 erstatning  

 for personskader m.v., der forvoldes ved overtrædelse af straffeloven, men at  

 loven som hovedregel kun finder anvendelse for forbrydelser, der er begået i  

 den danske stat.
Efter § 1, stk. 3, kan der dog i særlige tilfælde ydes  

 erstatning for skader, der forvoldes ved handlinger begået uden for den  

 danske  

 stat.
 Forslagsstillerne ønsker at sikre, at de efterladte, hvis  

 dødsfaldet er forvoldt ved handling i udlandet, under alle omstændigheder kan  

 kræve en godtgørelse fra staten, hvis betingelserne i lovforslagets § 26 a i  

 øvrigt er opfyldt.
Ændringsforslaget indebærer, at de efterladte i alle tilfælde,  

 hvor en dansk statsborger bliver dræbt ved en forbrydelse i udlandet, kan  

 kræve  

 en godtgørelse fra staten, hvis betingelserne efter den i lovforslaget  

 foreslåede § 26 a i erstatningsansvarsloven er opfyldt.
Det er efter  

 ændringsforslaget en forudsætning for at kunne kræve godtgørelse fra staten  

 efter erstatningsansvarslovens § 26 a ved dødsfald i udlandet, at den afdøde  

 på  

 gerningstidspunktet ud over at have dansk indfødsret havde fast bopæl i  

 Danmark  

 eller havde dansk indfødsret og anses for at have haft fast bopæl i Danmark,  

 jf. afgrænsning heraf i folketingsvalglovens § 2. Efter folketingsvalglovens  

 §  

 2 anses personer, der midlertidigt har taget ophold i udlandet, f.eks.  

 pågrund  

 af udsendelse for en dansk offentlig myndighed, privat virksomhed eller  

 forening, for at have fast bopæl i Danmark.
 Ændringsforslaget indebærer endvidere, at staten efter  

 offererstatningsloven  udover godtgørelse efter den i lovforslaget  

 foreslåede  

 § 26 a  skal yde erstatning for erstatningsansvarslovens øvrige  

 erstatningsposter (§§ 12-14 a) ved dødsfald,  

    

  

 uanset om dødsfaldet er forvoldt ved handling i udlandet, dog forudsat,  

 at betingelserne i ændringsforslaget om indfødsret og fast bopæl i Danmark er  

 opfyldt.
Udtrykket  

 »U  

  

 anset  

 «  

  

 i ændringsforslaget betyder, at  

 offererstatningslovens § 1, stk. 3, fortsat gælder.
Hensigten med  

 ændringsforslaget er, at offererstatningslovens § 1, stk. 3, fortsat skal  

 finde  

 anvendelse i tilfælde, hvor den pågældende forbrydelse er begået uden for den  

 danske stat, og således skal gælde ved siden af ændringsforslagets regel om  

 dødsfald i udlandet  

                                                                          .
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Jørgen Winther (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KRF)  

    

  

 Torben Hansen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
