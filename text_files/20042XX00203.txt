Skriftlig fremsættelse (16. marts 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om en aktiv beskæftigelsesindsats (Forlængelse af mulighed for  

 1-årige tilbud om vejledning og opkvalificering i første ledighedsperiode) (Lovforslag nr.
L 128).
Efter gældende regler kan der i det første ledighedsår  

 normalt kun tilbydes vejledning og opkvalificering i 6 uger.
Reglen er et  

 udslag af et af de grundlæggende principper i Flere i Arbejde om,  

 at  

 indsatsen i den første ledighedsperiode skal være målrettet job og  

 jobsøgning.
Der er indført en særlig ordning, der giver mulighed for at  

 give tilbud om vejledning og opkvalificering i op til 1 år til nyledige under  

 visse betingelser.
Ordningen er tidsbegrænset, således at kommunerne og AF  

 kan  

 afgive tilbud frem til 1. juli 2005.
 Det foreslås, at muligheden for at give tilbud om vejledning  

 og opkvalificering til nyledige i op til 1 år forlænges et halvt år frem  

 til 1. januar 2006.
 For at give det udvidede uddannelsestilbud skal visse  

 arbejdsmarkedspolitisk begrundede betingelser være opfyldte:
  

 	  

 den ledige kan ikke  

 umiddelbart formidles arbejde inden for sit faglige område,   

 	  

 det påtænkte tilbud  

 kvalificerer til beskæftigelse inden for et område, hvor der er eller kan  

 forventes mangel på arbejdskraft, og   

 	  

 uddannelsen skal være  

 enten statsligt finansieret eller offentligt finansieret og statsligt  

 godkendt.
En del af de personer, der bliver ledige nu, kommer fra  

 brancher, hvor der ikke er udsigt til beskæftigelse fremover.
Ledige fra  

 disse brancher vil få forbedret deres chance for igen at få arbejde, hvis de  

 får mulighed for at omskole sig.
 Forslaget vil medvirke til at flytte arbejdsstyrkens  

 kompetence fra områder med overskud af arbejdskraft til områder med mangel  

 eller mulig mangel på arbejdskraft.
 Forslaget vil endvidere give mulighed for at opkvalificere  

 arbejdsstyrken ekstraordinært i Nordjyllands amt.
 Idet jeg i øvrigt henviser til lovforslaget og  

 bemærkningerne hertil, skal jeg anbefale forslaget til Folketingets  

 velvillige  

 behandling.
