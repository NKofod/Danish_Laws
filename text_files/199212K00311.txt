Nr LSF 311 Forslag til Lov om midlertidig refusion af kommunernes merudgifter på  

 børnepasnings- og ældreområdet Fremsat af indenrigsministeren (Birte Weiss) den 19. maj 1993 Vedtaget ved tredjebehandling den 25. juni 1993 Lov nr. 461 af 30/06/1993 Midlertidig refusion § 1. Staten refunderer for regnskabsårene 1994 og 1995 30 pct. af  

 den reale stigning i forhold til budget 1993 i kommunernes lønudgifter  

 vedrørende dagpleje, daginstitutioner eller private pasningsordninger, jf.  

 lov om social bistand §§ 64, 69 og 70, og skolefritidsordninger, jf. lov om  

 folkeskolen § 3, stk. 4.
 § 2. Staten refunderer for regnskabsårene 1994 og 1995 50 pct. af  

 den reale stigning i forhold til budget 1993 i kommunernes lønudgifter  

 vedrørende kommunernes ældreservice.
 § 3. En kommunes tilskud efter §§ 1 og 2 kan i alt maksimalt  

 udgøre 0,08 pct. af kommunens budgetterede beskatningsgrundlag i 1993, jf.  

 dog stk. 2.
 Stk. 2. Tilskud efter §§ 1 og 2 til kommuner, der i året forud for  

 regnskabsåret har et budgetteret udgiftsniveau på børne- og ældreområdet på  

 under henholdsvis 65 og 75 pct. af landsgennemsnittet, kan dog udgøre op til  

 maksimalt 0,20 pct. af kommunens budgetterede beskatningsgrundlag i 1993.
 Stk. 3. Det maksimale tilskudsbeløb, jf. stk. 1 og 2, reguleres  

 for 1995 på grundlag af den af Indenrigsministeriet skønnede udvikling i  

 lønninger i kommunerne fra 1994 til 1995.
Administration § 4. Indenrigsministeren fastsætter regler for anvisning af  

 refusion efter denne lov, regnskabsaflæggelse og revision.
 § 5. Indenrigsministeren fastsætter nærmere regler for opgørelse  

 af tilskud efter §§ 1-3, herunder regler for afgrænsning af lønudgifter.  

 Beskatningsgrundlag opgøres i henhold til lov om kommunal udligning og  

 generelle tilskud til kommuner og amtskommuner.
 § 6. Indenrigsministeren fastsætter regler for beregning af,  

 hvilke kommuner der kan modtage tilskud i henhold til § 3, stk. 2.
 Stk. 2. Indenrigsministeriet giver senest 1. juli året forud for  

 regnskabsåret kommunerne meddelelse om det maksimale tilskudsbeløb, jf. § 3.
Ikrafttrædelsesbestemmelser § 7. Loven træder i kraft dagen efter bekendtgørelsen i Lovtidende  

 og har virkning for lønudgifter, der afholdes i regnskabsårene 1994 og 1995.
 § 8. Loven gælder ikke for Færøerne og Grønland.
Oprindeligt fremsat forslag Midlertidig refusion § 1. Staten refunderer for regnskabsårene 1994 og 1995 30 pct. af  

 den reale stigning i forhold til budget 1993 i kommunernes lønudgifter  

 vedrørende dagpleje, daginstitutioner eller private pasningsordninger, jf.  

 lov om social bistand §§ 64, 69 og 70, og skolefritidsordninger, jf. lov om  

 folkeskolen § 3, stk. 4.
 § 2. Staten refunderer for regnskabsårene 1994 og 1995 50 pct. af  

 den reale stigning i forhold til budget 1993 i kommunernes lønudgifter  

 vedrørende kommunernes ældreservice.
 § 3. En kommunes tilskud efter §§ 1-2 kan i alt maksimalt udgøre  

 0,08 pct af kommunens budgetterede beskatningsgrundlag i 1993, jf. dog stk.  

 2.
 Stk. 2. Tilskud efter §§ 1-2 til kommuner, der i året forud for  

 regnskabsåret har et budgetteret udgiftsniveau på børne- og ældreområdet på  

 under henholdsvis 65 og 75 pct. af landsgennemsnittet, kan dog udgøre op til  

 maksimalt 0,20 pct. af kommunens budgetterede beskatningsgrundlag i 1993.
 Stk. 3. Det maksimale tilskudsbeløb, jf. stk. 1 og 2, reguleres  

 for 1995 på grundlag af den af Indenrigsministeriet skønnede udvikling i  

 lønninger i kommunerne fra 1994 til 1995.
Administration § 4. Indenrigsministeren fastsætter regler for anvisning af  

 refusion efter denne lov, regnskabsaflæggelse og revision.
 § 5. Indenrigsministeren fastsætter nærmere regler for opgørelse  

 af tilskud efter §§ 1-3, herunder regler for afgrænsning af lønudgifter.  

 Beskatningsgrundlag opgøres i henhold til lov om kommunal udligning og  

 generelle tilskud til kommuner og amtskommuner.
 § 6. Indenrigsministeren fastsætter regler for beregning af hvilke  

 kommuner, der kan modtage tilskud i henhold til § 3, stk. 2.
 Stk. 2. Indenrigsministeriet giver senest 1. juli året forud for  

 regnskabsåret kommunerne meddelelse om det maksimale tilskudsbeløb, jf. § 3.
Ikrafttrædelsesbestemmelser § 7. Loven træder i kraft dagen efter bekendtgørelsen i Lovtidende  

 og har virkning for lønudgifter, der afholdes i regnskabsårene 1994 og 1995.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Formål.
 Lovens formål er gennem en midlertidig, toårig refusionsordning, der  

 omfatter stigning i kommunernes udgifter på børne- og ældreområdet, at fremme  

 kommunernes udbygning af foranstaltningerne på børne- og ældreområdet.
 Lovforslaget er en del af regeringens samlede forslag vedrørende en  

 styrkelse af den kommunale beskæftigelsesindsats.
 2. Baggrund.
 Den foreslåede ordning består i, at kommunerne kan ansætte mere personale  

 indenfor ældreservice og børnepasningsområdet og få refunderet en andel af  

 udgiftsstigningen fra staten.
 Den foreslåede ordning omfatter de samlede kommunale lønudgifter på børne-  

 og ældreområdet, og der er således ikke fastsat begrænsninger m.h.t., hvem  

 kommunerne kan ansætte.
 Kommunale beboerrådgivere vil kunne indgå i ordningen på linje med de  

 kommunale ældreudgifter.
 Idet de kommunale udgifter på børnepasningsområdet er delvist finansieret  

 ved forældrebetaling, foreslås anvendt en lavere refusionsprocent på  

 børneområdet end på ældreområdet.
 Det foreslås således, at give kommunerne en refusion på henholdsvis 50 og  

 30 pct. af væksten i lønudgifterne til personale indenfor henholdsvis  

 ældreservice og dagpasningstilbud til børn, i forhold til budgettet for 1993.
En kommunes samlede refusion kan dog normalt højst udgøre 0,08 pct. af  

 kommunens budgetterede beskatningsgrundlag i 1993. Med henblik på at  

 tilskuddet navnlig kan anvendes til at forbedre serviceniveauet i de  

 kommuner, der har de laveste dækningsgrader m.v., vil disse kommuner få  

 mulighed for at få et særligt højt refusionsbeløb målt i forhold til  

 beskatningsgrundlaget.
Det drejer sig om kommuner, hvis udgiftsniveau er  

 under 65 pct. (børnepasning) og 75 pct. (ældreområdet) af landsgennemsnittet.  

 Disse kommuner vil kunne få refusion på op til 0,20 pct. af  

 beskatningsgrundlaget.
 Det skønnes, at den maksimale refusion for 1994 vil udgøre ca. 400 mio.  

 kr.
Refusionsbeløbet vedrørende 1994 beregnes foreløbigt på basis af  

 lønudgifterne i budget 1994 og udbetales a conto i månederne oktober,  

 november og december 1994 i forbindelse med »midtvejsreguleringen«  

 af kommunernes generelle tilskud og udligningsbeløb, jf. lov om kommunal  

 udligning og generelle tilskud.
Refusionen efterreguleres på baggrund af de  

 faktiske regnskabstal i månederne oktober, november og december 1995. A conto  

 beløbet vedrørende 1995 udbetales tilsvarende i månederne oktober, november  

 og december 1995, og efterreguleres i 1996 ud fra de faktiske regnskabstal.
 3. Lovforslagets økonomiske konsekvenser.
Jf. tidligere skønnes det, at den maksimale refusion for 1994 vil udgøre  

 ca. 400 mio. kr.
I det omfang enkelte kommuner ikke udnytter den maksimale  

 refusionsmulighed, vil den samlede statslige refusion blive mindre.
Der kan  

 dog vanskeligt skønnes over kommunernes faktiske udnyttelse af  

 refusionsmulighederne.
 Det skønnede maksimale refusionsbeløb på ca. 400 mio. kr. i 1994 udgør ca.  

 1,2 pct. af kommunernes budgetterede lønudgifter på børnepasnings- og  

 ældreområdet.
4. Udtalelser over lovforslaget Lovforslaget er sendt til høring hos Københavns og Frederiksberg kommuner  

 og Kommunernes Landsforening.
Bemærkninger til de enkelte bestemmelser Til § 1 Staten refunderer for 1994 og 1995 30 pct. af stigningen, i forhold til  

 budget 1993, i kommunernes lønudgifter (korrigeret for lønudvikling) vedr.  

 børnepasning.
Børnepasning omfatter dagpleje, vuggestuer, børnehaver,  

 integrerede institutioner, fritidshjem, skolefritidsordninger, tilskud til  

 private pasningsordninger samt legesteder og klubber.
 De refusionsberettigede lønudgifter omfatter alle lønudgifter, og der er  

 således ikke fastsat begrænsninger m.h.t., hvem kommunerne kan ansætte.
Til § 2 Staten refunderer for 1994 og 1995 50 pct. af stigningen, i forhold til  

 budget 1993 (korrigeret for lønudvikling), i kommunernes lønudgifter vedr.  

 ældreservice. Ældreservice omfatter bl.a. plejehjem, hjemmehjælp, døgnpleje,  

 dagcentre, hjemmesygepleje, og kommunale beboerrådgivere.
Til § 3 En kommunes samlede refusion efter §§ 1-2 kan maksimalt udgøre 0,08 pct.  

 af kommunens budgetterede beskatningsgrundlag for 1993. I kommuner, der i  

 året forud for tilskudsåret, har budgetteret med et forholdsvist lavt  

 udgiftsniveau på børne- og ældreområdet, kan den samlede refusion efter §§  

 1-2, dog udgøre 0,20 pct. af det budgetterede beskatningsgrundlag i 1993.  

 Indenrigsministeriet giver kommunerne meddelelse om det maksimale  

 tilskudsbeløb, senest 1. juli året før tilskudsåret.
Til §§ 4-6 Bestemmelserne bemyndiger indenrigsministeren til at fastsætte de nærmere  

 regler for opgørelse og revision af tilskud efter denne lov.
Til § 7 Loven har virkning for lønudgifter, der afholdes i regnskabsårene 1994 og  

 1995.
