Fremsat den 31. januar 2001 af  

 kulturministeren (Elsebeth Gerner Nielsen) Forslag til Lov om billedkunst Kapitel 1 Lovens formål § 1. Lovens formål er at fremme billedkunsten i hele  

 Danmark.
Kapitel 2 Billedkunstrådet § 2. Billedkunstrådets opgave er at fremme billedkunsten  

 i hele Danmark ved at yde tilskud til de foranstaltninger, der nævnes i  

 §§ 4-7.
§ 3. Billedkunstrådet består af fem kunstkyndige  

 medlemmer, der beskikkes for fire år.
Umiddelbar genbeskikkelse kan  

 ikke finde sted.
Stk. 2. Kulturministeren udpeger to af medlemmerne af  

 Billedkunstrådet.
Akademiraadet og Statens Kunstfonds  

 repræsentantskab udpeger hver et medlem, et medlem udpeges af  

 Foreningen af Danske Kunstmuseer og Foreningen af Kunsthaller i Danmark i  

 fællesskab.
De af kulturministeren udpegede medlemmer skal være  

 billedkunstnere.
Kulturministeren udpeger Billedkunstrådets formand  

 blandt medlemmerne.
Formanden skal være billedkunstner.
 Stk. 3. Afgår et medlem inden udløbet af sin  

 beskikkelsesperiode, foretages nybeskikkelse kun for den resterende del af  

 perioden.
 Stk. 4. Rådet fastsætter selv sin  

 forretningsorden.
 § 4. Rådet kan yde tilskud til billedkunstnerisk  

 produktion.
Stk. 2. Tilskuddene skal være med til at dække de  

 omkostninger, der medgår til værkernes udfærdigelse,  

 herunder honorering af kunstneren.
Ved kunstnerens salg af værker, til  

 hvilke der er ydet tilskud af Billedkunstrådet, tilbagebetales  

 produktionsstøtten helt eller delvis, alt efter om salgsprisen  

 dækker omkostningerne ved frembringelsen.
Billedkunstrådet  

 fastsætter nærmere regler herom.
 Stk. 3. Billedkunstrådet kan ikke yde  

 arbejdslegater.
§ 5. Rådet kan afholde udgifter til billedkunstnerisk  

 udsmykning af statens bygninger og anlæg.
Desuden kan det yde tilskud  

 til udsmykning af kommunale bygninger og anlæg samt til andre bygninger  

 og anlæg, der er tilgængelige for offentligheden eller videre  

 kredse, jf. § 9.
 § 6. Billedkunstrådet kan yde tilskud til udstillinger  

 af nulevende billedkunstneres værker.
 Stk. 2. Tilskuddene skal medgå til finansiering af  

 udgifter i forbindelse med udstillinger, herunder til honorering af  

 kunstnernes arbejde i denne forbindelse.
Stk. 3. Rådet kan yde tilskud til driften af kunsthaller  

 og andre kunstudstillingsinstitutioner.
Rådet fastsætter  

 vilkårene for sådan driftsstøtte i det konkrete  

 tilfælde.
 § 7. Billedkunstrådet kan yde tilskud til andre  

 foranstaltninger, der er egnede til at opfylde lovens formål.
Stk. 2. Rådet kan på eget initiativ behandle  

 spørgsmål vedrørende billedkunst og fremsætte  

 erklæringer herom.
Rådet kan endvidere rådgive  

 Kulturministeriet, offentlige myndigheder og private i billedkunstfaglige  

 spørgsmål.
Stk. 3. Rådet kan udbetale faste mindre grundtilskud til  

 de amtskommunale billedkunstråd, som oprettes i medfør af  

 § 10, under forudsætning af mindst tilsvarende amtskommunal  

 finansiering.
Yderligere tilskud kan gives efter ansøgning til  

 konkrete projekter og initiativer, herunder lokale udsmykningsopgaver, der  

 gennemføres i det amtskommunale billedkunstråds regi.
§ 8. Billedkunstrådet udarbejder forud for hvert  

 finansår en plan for rådets aktiviteter.
Planen skal indeholde  

 angivelse af de tilskudsrammer, der foreslås afsat til lovens  

 støtteområder.
Aktivitetsplanen forelægges  

 kulturministeren til godkendelse.
 Stk. 2. Billedkunstrådet udarbejder hvert år en  

 beretning om rådets virksomhed i det forløbne år til  

 kulturministeren.
 Stk. 3. Rådet har inden for rammerne af den godkendte  

 aktivitetsplan den endelige administrative afgørelse med hensyn til  

 fordelingen af den konkrete støtte til lovens formål.
 Stk. 4. Kulturministeriet stiller sekretariatsbistand til  

 rådighed for rådet.
§ 9. Til at varetage de funktioner, der er nævnt i  

 § 5, nedsætter Billedkunstrådet blandt sine medlemmer et  

 udvalg, Billedkunstrådets Udsmykningsudvalg, bestående af tre  

 medlemmer.
Rådets formand er formand for udvalget.
Stk. 2. Når udsmykningsudvalget har besluttet at ville  

 imødekomme en ansøgning om gennemførelse af en  

 udsmykningsopgave, skal udvalget i det enkelte tilfælde suppleres med  

 to repræsentanter udpeget af den ansøgende institution eller  

 lokale myndighed samt bygningens arkitekt, der derefter deltager i  

 forhandlingerne om og afgørelsen vedrørende opgavens udformning  

 og løsning.
Kulturministeren fastsætter nærmere regler  

 herfor.
Kapitel 3 Amtskommunale billedkunstråd § 10. Hver amtskommune kan nedsætte et amtskommunalt  

 billedkunstråd.
Billedkunstrådenes formål er at virke til  

 fremme af billedkunsten inden for amtskommunen.
Københavns og  

 Frederiksberg Kommuner kan i fællesskab nedsætte et kommunalt  

 billedkunstråd.
 Stk. 2. Billedkunstrådene kan rådgive lokale  

 myndigheder vedrørende billedkunstneriske spørgsmål, yde  

 støtte til billedkunst og medvirke til gennemførelsen af lokale  

 udsmykningsopgaver.
Stk. 3. De amtskommunale billedkunstråd består af  

 fem medlemmer og sammensættes således: tre medlemmer udpeges af  

 amtsrådet.
De to af de af amtsrådet udpegede medlemmer skal  

 udpeges blandt de billedkunstnere, der er optaget på den fortegnelse  

 over billedkunstnere, som Akademiraadet udfærdiger i medfør af  

 lov nr. 1287 af 20. december 2000 § 44 A, stk. 3. Et medlem udpeges  

 af Foreningen af Danske Kunstmuseer i fællesskab med Foreningen af  

 Kunsthaller i Danmark blandt repræsentanter for kunstmuseerne og  

 kunsthallerne i den pågældende amtskommune.
Et medlem udpeges af  

 kommuneforeningen.
Stk. 4. Københavns og Frederiksberg Kommuner udpeger i  

 fællesskab fire medlemmer til et fælles kommunalt  

 billedkunstråd.
To af de nævnte medlemmer skal være  

 billedkunstnere og udpeges blandt billedkunstnerne på den i stk. 3  

 nævnte fortegnelse.
Et medlem udpeges af Foreningen af Danske  

 Kunstmuseer i fællesskab med Foreningen af Kunsthaller blandt  

 repræsentanter for kunstmuseerne og kunsthallerne i Københavns  

 og Frederiksberg Kommuner.
 Stk. 5. Kunstnermedlemmerne af de amtskommunale  

 billedkunstråd og det i stk. 4 omhandlede billedkunstråd  

 udpeges fortrinsvis blandt kunstnere, som har bopæl i, subsidiært  

 tilknytning til den pågældende amtskommune.
 Stk. 6. Såfremt der ikke er medlemmer af Foreningen af  

 Kunsthaller i Danmark i amtskommunen, udpeges det pågældende  

 medlem af Foreningen af Danske Kunstmuseer blandt repræsentanter for  

 kunstmuseerne i amtskommunen.
 Stk. 7. Medlemmer, der ikke er billedkunstnere eller  

 kunstkyndige med relevant faglig baggrund, kan ikke beklæde  

 formandsposten i billedkunstrådene.
Stk.8. De amtskommunale billedkunstråd udpeges for fire  

 år ad gangen.
Umiddelbar genbeskikkelse kan ikke finde sted.  

 Rådenes funktionsperiode indledes tre måneder efter hver ny  

 amtskommunal valgperiodes begyndelse.
 Stk. 9. Kulturministeren kan i forbindelse med indgåelse  

 af regionale kulturaftaler fravige bestemmelserne i stk. 1-8.
Kapitel 4 Andre bestemmelser § 11. De statslige og statsstøttede museer og de  

 statslige og statsstøttede kunsthaller og udstillingssteder skal  

 betale udstillingsvederlag til nulevende billedkunstnere for værker  

 udlånt til udstillinger på de nævnte institutioner.  

 Kulturministeren fastsætter nærmere regler herfor.
 § 12. Kulturministeren kan fastsætte nærmere  

 regler for Det Kongelige Akademi for de Skønne Kunsters forhold.
 Stk.2 . Kulturministeren kan fastsætte nærmere regler  

 for Charlottenborg Udstillingsbygnings forhold.
Kapitel 5 Regnskab, revision § 13. Kulturministeren fastsætter nærmere regler  

 for fordeling af tilskud, vilkår for anvendelsen af tilskud,  

 indsendelse af ansøgninger, regnskabsaflæggelse og revisionens  

 udførelse for tilskud, der udbetales efter denne lov.
 Stk. 2. Afgivne tilsagn kan bortfalde, og udbetalte tilskud  

 kan kræves tilbagebetalt i tilfælde, hvor tilskudsmodtager ikke  

 opfylder betingelserne for tilskuddet eller ikke gennemfører den  

 forudsatte aktivitet.
 Stk. 3. Udbetalinger af tilskud kan ske  

 forskudsmæssigt.
Kapitel 6 Ikrafttræden m.v.
 § 14. Loven træder i kraft den 1. juni 2001, § 5,  

 § 11 og § 15 dog først den 1. januar 2002.
 § 15. I lov om Statens Kunstfond, jf. lovbekendtgørelse  

 nr. 220 af 17. februar 1998, foretages følgende ændringer:
1. § 2, nr. 3, ophæves.
Nr. 4 og 5 bliver  

 herefter nr. 3 og 4.
2. § 4, stk. 2, affattes således: " Til  

 at administrere fondens midler i øvrigt nedsættes et udvalg for  

 den bildende kunst, et udvalg for den litterære kunst, to udvalg for  

 tonekunsten, heraf et udvalg for den klassiske musik og et udvalg for den  

 rytmiske musik, et udvalg for kunsthåndværket og den kunstneriske  

 formgivning, et udvalg for arkitekturen og et udvalg for film- og  

 teaterkunsten." 3. § 4, stk. 3, 7. pkt., ophæves.
 4. § 4, stk. 6, ophæves.
 § 16. Lov nr. 105 af 24. juli 1880 om opførelse af en  

 Udstillingsbygning ved Charlottenborg Slot ophæves.
 Stk. 2. Regler, der er udstedt med hjemmel i den i stk. 1  

 nævnte lov forbliver i kraft indtil de ophæves eller  

 afløses af nye regler udstedt i medfør af § 12,  

 stk. 2.
 § 17. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger Efter fremkomsten af betænkning nr. 1360 om  

 billedkunst i 1998 og den efterfølgende debat om billedkunstens  

 vilkår i Folketinget den 23. marts 1999 (Forespørgsel om  

 Betænkning om billedkunst og forslag om en egentlig billedkunstlov, F  

 33) har regeringen besluttet at fremsætte forslag til lov om  

 billedkunst.
Lovforslaget skal ses som et betydningsfuldt led i  

 bestræbelserne på at gavne billedkunsten og sikre  

 tilstedeværelsen af billedkunst af høj kvalitet i Danmark.
Betænkning nr. 1360 om billedkunst påpegede  

 behovet for en samlet statslig politik på billedkunstområdet.
Den  

 hidtidige statslige kulturpolitiske indsats for billedkunsten er bl. a. den  

 støttevirksomhed til den skabende del af kunstområdet, som  

 Statens Kunstfond og Statens Værksteder for Kunst og  

 Håndværk udfolder.
På det kunstformidlende område er  

 det virksomheden på kunstmuseerne, Center for Dansk Billedkunst,  

 Charlottenborg Udstillingsbygning og andre formidlingsinstitutioner.
Billedkunsten har således ikke haft en lovgivning,  

 der på tilsvarende måde som ved kunstarterne musik, teater og  

 litteratur har kunnet medvirke til en konsolideret og bred formidlingsindsats  

 af samtidskunsten, når der bortses fra kunstmuseerne.
Det spiller her  

 en vigtig rolle, at kunstmuseerne også har en række andre  

 forpligtelser, herunder over for tidligere tiders kunst.
Betænkning om  

 billedkunst, nr. 1360, fastslår, at der på  

 billedkunstområdet er behov for et samlet kulturpolitisk  

 støttesystem, der opfylder tilsvarende funktioner vedrørende  

 nutidens kunst, som de øvrige kunstområder allerede har.
Lovforslaget skal ses i sammenhæng med andre  

 initiativer, der alle arbejder i retning af at fremme nutidens billedkunst i  

 Danmark.
Her kan nævnes ændringen af afskrivningsloven, hvor der  

 er indført en adgang til skattemæssige afskrivninger af  

 kunstnerisk udsmykning i forbindelse med det private erhvervslivs ny-, om-,  

 og tilbygninger.
Lovændringen udsprang af folketingsdebatten den 23.  

 marts 1999. Endvidere kan nævnes, at By- og Boligministeriet arbejder  

 på en styrkelse af det såkaldte 1 %-cirkulære om  

 kunstnerisk udsmykning af statsligt byggeri, hvor det af SF, CD, V, KF og  

 regeringspartierne under forhandlingerne vedtoges (V 51) at forhøje  

 cirkulærets sats til 1,2 %. Endelig blev det under forhandlingerne  

 vedtaget at iværksætte forsøg med oprettelse af regionale  

 billedkunstråd, eventuelt som led i opfølgning af de regionale  

 kulturforsøg.
I 1999 har Kulturministeriet indgået aftale med  

 Vestsjællands og Storstrøms Amter om regionale  

 billedkunstråd i forbindelse med indgåelsen af de regionale  

 kulturaftaler.
Billedkunstrådet Der foreslås oprettet et Billedkunstråd  

 på fem medlemmer.
Billedkunstrådet skal ses som en parallel til  

 Statens Musikråd, Teaterrådet og Litteraturrådet og virke  

 som et redskab for en samlet dansk billedkunstpolitik, der arbejder for at  

 styrke billedkunstens stilling.
Rådet yder tilskud til bl. a.  

 kunstneres produktion og formidling af samtidskunst.
Det bør  

 være en aktiv og opsøgende dialog- og samarbejdspartner for  

 interessenterne på billedkunstområdet i hele landet Det er hensigten i vidt omfang at overlade det til  

 Billedkunstrådet selv at beslutte formerne for dets  

 støttevirksomhed inden for lovens rammer.
Billedkunstrådet og de  

 amtskommunale billedkunstråd forventes i lighed med Teaterrådet,  

 Litteraturrådet og Musikrådet at basere deres tilskudspraksis  

 alene på en vurdering af kunstnerisk kvalitet og talent.
Det forventes,  

 at der i øvrigt tages udgangspunkt i forslagene til  

 støtteformer i betænkning nr. 1360, og at Billedkunstrådet  

 vil tilgodese geografisk spredning i sin støttevirksomhed.
I den  

 forbindelse forventes det desuden, at Billedkunstrådet er  

 opmærksomt på den kulturelle mangfoldighed, der i stadig  

 højere grad præger kunstlivet i Danmark, og at det tilgodeser  

 formidlingen af billedkunst over for børn og unge.
 De overordnede retningslinier for rådets virksomhed  

 kan kort beskrives således:
Billedkunstrådet kan -	rådgive om konkrete, faglige billedkunstneriske  

 spørgsmål -	yde tilskud til kunstnernes produktion -	yde tilskud til formidling af billedkunst -	yde driftstilskud til kunsthaller og  

 kunstudstillingsinstitutioner -	yde tilskud til andre foranstaltninger, der er egnede til at opfylde  

 lovens formål -	fremsætte udtalelser om kunstfaglige og billedkunstpolitiske  

 spørgsmål på eget initiativ.
 Der er afsat følgende bevilling til  

 Billedkunstrådet i 2001:
 Mio. kr.
Kunstnerstøtte (§ 21.21.05.30.) 22,2 Bevillingen på finansloven for 2001  

 udgøres af uforbrugte midler fra Statens Kunstfonds  

 igangsætningsstipendier fra årene 1998 til og med 2000 og midler  

 fra en reduktion af bevillingen til igangsætningsstipendier i 2001  

 på 6 mio. kr.
Bevillingen i de kommende år tilvejebringes dels  

 via midler fra igangsætningsstipendieordningen, dels via overflytning  

 af Kunstfondens billedkunstneriske udsmykningsudvalgs bevilling og dels via  

 nye midler på finansloven.
Der forventes således at være  

 ca. 40 mio. kr. til rådighed for Billedkunstrådet fra 2002 og  

 frem.
 Billedkunstrådet forventes løbende at  

 følge udviklingen på billedkunstområdet i Danmark og kan  

 fremsætte udtalelser af billedkunstpolitisk og -faglig karakter  

 herom.
Billedkunstrådet vil kunne påtage sig at  

 støtte løsningen af generelle, overordnede opgaver, der  

 vedrører registrering af og tilsyn med kunstværker i det  

 offentlige rum.
I den forbindelse forventer ministeriet, at  

 Billedkunstrådet vil foretage eksperimenter med nye dialogformer i  

 forhold til befolkningen i forbindelse med spørgsmålet om  

 kunstværker i det offentlige rum (stedsspecifik kunst). Formålet  

 med sådanne dialoger er at fremme og kvalificere debatten om det  

 demokratiske aspekt over for den kunstneriske frihed og kvalitet.
Betænkningen om billedkunst havde foreslået et  

 Billedkunstråd på ni medlemmer sammensat af bl. a. en række  

 organisationsrepræsentanter.
Kulturministeriet har foretrukket at  

 foreslå et mindre råd på fem medlemmer svarende til  

 størrelsen af Litteraturrådet og Teaterrådet.
 Ministeriet vil på et passende tidspunkt  

 gennemføre en evaluering af Billedkunstloven med henblik på en  

 afklaring af, hvorvidt resultatet står i rimeligt forhold til de  

 ønskede billedkunstpolitiske mål om en styrkelse af produktionen  

 og formidlingen af billedkunst.
Billedkunstlovens virkeområde Der henvises til bemærkningerne til § 1.
Forholdet til Akademiraadet og Statens Kunstfonds billedkunstneriske  

 udvalg I forholdet til Kunstfonden udgør  

 Billedkunstrådets ydelser tilskud til materialer, honorering af  

 kunstnere m.v. til den kunstneriske produktion.
Derimod er der ikke tale om  

 arbejdslegater, jf. § 4, stk. 2, og bemærkningerne  

 hertil.
Kunstfondens opgave er at støtte den skabende kunst  

 ved at indkøbe værker og ved at tildele arbejdslegater, som ikke  

 er knyttet til produktionen af bestemte værker.
Billedkunstrådet  

 skal give støtte til billedkunstnerisk produktion, herunder i  

 forbindelse med udsmykningsopgaver og formidling.
I overensstemmelse med  

 denne arbejdsdeling foreslås det at overføre Kunstfondens  

 udsmykningsopgaver til Billedkunstrådet, jf. nedenfor.
Akademiraadet er statens rådgiver i kunstneriske  

 spørgsmål.
Der er ikke tilsigtet nogen ændring i denne  

 rådgivningsfunktion.
Akademiraadets funktioner vedrørende  

 kirkekunst bliver således uændret.
Der henvises i øvrigt  

 til bemærkningerne til § 7, hvor det forventes, at  

 Billedkunstrådet, Akademiraadet og Statens Kunstfond drøfter og  

 træffer nærmere aftale om de tre institutioners indbyrdes  

 opgavefordeling.
Udsmykningsudvalget Betænkningen om billedkunst foreslog, at  

 Kunstfondens Udsmykningsudvalg fortsat skulle opretholdes parallelt med  

 Billedkunstrådet og de amtskommunale billedkunstråd, hvorved  

 disse også skulle kunne gennemføre udsmykningsprojekter.  

 Ministeriet har ikke fundet, at det vil være hensigtsmæssigt at  

 gennemføre forslaget, som ikke indeholdt en sikring af en koordinering  

 og en udbygget samarbejdsmulighed mellem de tre forskellige typer af  

 institutioner.
Det indgår i lovforslaget, at Statens Kunstfonds  

 billedkunstneriske udsmykningsudvalgs funktion og bevilling overføres  

 til Billedkunstrådet med virkning fra 2002. Med udgangen af 2001  

 udløber Kunstfondens nuværende udsmykningsudvalgs  

 beskikkelsesperiode.
Bag forslaget ligger følgende overvejelser:
På kunststøtteområdet er det generelt  

 de faglige råd og nævn, der støtter kunstnerisk  

 produktion, mens Kunstfonden yder støtte til kunstnerne.
Dette er  

 især tilfældet med Teaterrådet og Statens  

 Musikråd.
Det eneste område, hvor Kunstfonden direkte  

 støtter konkret produktion, er via udsmykningsudvalget.
Da  

 udsmykningsopgaverne ligger inden for det faglige område, som  

 foreslås dækket af et kommende Billedkunstråd, vil det  

 være i overensstemmelse med den generelle opdeling mellem støtte  

 til produktion og støtte til kunstnere at overflytte Kunstfondens  

 udsmykningsudvalgs funktion til Billedkunstrådet.
For Kunstfonden vil  

 det betyde en større grad af ensartethed i fondens funktioner mellem  

 de forskellige kunstarter i fremtiden.
Hertil kommer, at kunstnerisk  

 udsmykning af det offentlige rum må anses som en vigtig form for  

 formidling af billedkunst og derfor i højere grad hører hjemme  

 i en lov, der overordnet er rettet mod kunstformidling.
For overflytningen taler også, at der gennem  

 oprettelsen af de amtskommunale billedkunstråd, se nedenfor, kan blive  

 etableret en tættere organisatorisk forbindelse og et samarbejde mellem  

 det statslige og det lokale niveau vedrørende kunstnerisk udsmykning  

 af det offentlige rum.
Gennem tilskud fra Billedkunstrådet til lokale  

 udsmykningsprojekter bliver der etableret et tæt samarbejde, som vil  

 være til fordel for kvaliteten af den kunst, der placeres i det  

 offentlige rum i Danmark.
Behovet for et sådant tættere  

 samarbejde er bl. a. påpeget i By- og Boligministeriets og  

 Kulturministeriets rapport fra 1999, Kunsten ud i det offentlige rum.
Det er af største betydning, at der i forbindelse  

 med overførelsen af denne kompetence til Billedkunstrådet kan  

 sikres tilsvarende garantier for kunstnerisk sagkundskab og  

 uafhængighed i de enkelte beslutninger, som det nuværende system  

 i Statens Kunstfond frembyder.
Desuden bør det samtidig sikres, at  

 rådets udsmykningsopgaver udføres på en rationel og  

 effektiv måde.
Det foreslås derfor, at Billedkunstrådet  

 nedsætter et Udsmykningsudvalg, der varetager udsmykningsopgaverne.  

 Udvalget foreslås at komme til at bestå af tre medlemmer valgt af  

 og blandt medlemmerne af Billedkunstrådet og med samme formand som  

 Billedkunstrådet.
Medlemsantallet svarer til det nuværende  

 Udsmykningsudvalg i Kunstfonden.
Billedkunstrådets Udsmykningsudvalg  

 viderefører den funktion, som Kunstfondens Udsmykningsudvalg hidtil  

 har varetaget, herunder udsmykningsprojekter, der vil være af betydning  

 for den fortsatte udvikling af offentlig udsmykningskunst i landet samt  

 udsmykninger inden for det statslige område.
Disse og øvrige  

 udsmykningsprojekter foreslås at foregå i et samarbejde med  

 statslige og lokale myndigheder efter samme retningslinier som i den  

 nuværende ordning, der sikrer lokal medindflydelse i de konkrete  

 projekter.
De amtskommunale billedkunstråd Der foreslås mulighed for at oprette amtskommunale  

 billedkunstråd, hvorved hver amtskommune kan oprette et råd med  

 den opgave at fremme det kunstfaglige niveau lokalt og samarbejde med  

 Billedkunstrådet.
Med betænkningens forslag som udgangspunkt  

 finder ministeriet, at de amtskommunale billedkunstråd bør  

 afspejle stor regional indflydelse og kunsterisk sagkundskab på  

 professionelt niveau.
For således at fremhæve den regionale  

 indflydelse i de amtskommunale billedkunstråd foreslås det, at  

 amtsrådet udpeger tre medlemmer, hvoraf de to skal være  

 kunstnere.
Kunstnerne skal fortrinsvis have bopæl inden for eller have  

 anden tilknytning til amtskommunen, se nærmere bemærkningerne til  

 § 10.
De amtskommunale råd skal rådgive lokale  

 myndigheder i amtskommunen, medvirke til gennemførelsen af lokale  

 udsmykningsopgaver og støtte lokale billedkunstformål i  

 øvrigt.
Der forventes etableret en tæt dialog mellem de  

 amtskommunale billedkunstråd og det statslige Billedkunstråd om  

 kunstfaglige spørgsmål, herunder om lokale udsmykningsprojekter.  

 Ad denne vej tænkes der således skabt ny sammenhæng mellem  

 det statslige niveau og det regionale niveau om kunstfaglige  

 spørgsmål og om kunstværker i det offentlige rum m.v.
 Det er en forudsætning for, at et amtskommunalt  

 billedkunstråd kan modtage tilskud fra Billedkunstrådet, at det  

 amtskommunale billedkunstråd er sammensat i henhold til reglerne i  

 lovens § 10, stk. 1-8. I medfør af stk. 9 kan  

 kulturministeren fravige bestemmelserne i stk. 1-8, i forbindelse med  

 regionale kulturaftaler.
Eksisterende støtteområder Folketingets Finansudvalg godkender hvert år  

 aktstykket vedrørende fordelingen af Kulturministeriets kulturelle  

 tipsmidler, hvor en række eksisterende billedkunstneriske  

 støtteordninger hidtil er indgået.
Det foreslås, at disse  

 vil blive overført til Billedkunstrådet med virkning fra 2002.  

 Det drejer sig om nedenstående årlige hidtidige  

 tipsbevillinger.
Kunstnersammenslutningernes udstillingsvirksomhed, Yngre  

 Kunstneres Udstillingsvirksomhed og til De Censurerede Kunstudstillinger.
For  

 tiden administreres disse af Kunstnersamfundets og Akademiraadets Jury.  

 Ministeriet er enig med udvalget bag betænkningen om billedkunst i det  

 hensigtsmæssige i at overføre disse områder  

 vedrørende formidling af billedkunst til Billedkunstrådet.  

 På tilsvarende måde overføres til Billedkunstrådets  

 regi de hidtidige tipsfinansierede tilskud til Billedkunstnernes Forbund,  

 Gymnasiernes Vandreudstilling, Seminariernes Vandreudstilling,  

 Sammenslutningen af Danske Kunstforeninger, Skolernes Kunstforening, Kunst  

 på Arbejdspladsen og Arbejdernes Kunstforening.
Forvaltningen af tipstilskud til Vandreudstillingernes  

 Sekretariat overføres til Billedkunstrådet.
Sekretariatet er  

 fællessekretariat for Gymnasiernes Vandreudstilling, Seminariernes  

 Vandreudstilling og Sammenslutningen af Danske Kunstforeninger.
Det er  

 Billedkunstrådets opgave at vurdere de nævnte tilskudsordninger  

 og afgive indstilling om deres videreførelse.
Center for Dansk Billedkunst Centret er oprettet som en selvejende institution af  

 Kulturministeriet, og centrets virksomhed er rettet mod den internationale  

 udveksling på billedkunstområdet.
Centret varetager udbredelsen  

 af kendskabet til dansk billedkunst og danske billedkunstnere i udlandet.
Det  

 gennemfører danske kunstudstillinger i udlandet og yder tilskud til  

 udenlandske udstillinger i Danmark.
Herudover yder centret tilskud til danske  

 kunstneres udstillinger i udlandet og varetager informationsfunktioner om  

 dansk kunst og kunstnere.
Billedkunstrådets opgave er derimod at yde  

 tilskud til produktion og formidling af kunst på det nationale plan.  

 Centrets virksomhed fortsætter som hidtil på basis af  

 Kulturministeriets driftsbevilling på finansloven til formålet.  

 Betænkning om billedkunst foreslog, at Billedkunstrådet skulle  

 yde produktionstilskud til den eller de kunstnere, der udpeges af Center for  

 Dansk Billedkunst til at deltage som Danmarks repræsentanter ved  

 biennalerne i Venedig og Sao Paulo.
Ministeriet har imidlertid fundet, at det  

 er vigtigt at fastholde centrets eneansvar for biennaledeltagelsen.
Centret  

 vil derfor få ansvaret for tilvejebringelsen og forvaltningen af  

 midlerne til den kunstnerisk skabende produktion i forbindelse med de to  

 nævnte biennaler.
Fra og med 2002 overføres på finansloven  

 1 mio. kr. til Center for Dansk Billedkunst til dette formål.
Det  

 kommende husfællesskab mellem centret og Kunstsekretariatet vil give et  

 godt udgangspunkt for tætte samarbejdsrelationer mellem centret og  

 Billedkunstrådet til gavn for begge institutioner.
Det forventes, at  

 der mellem Center for Dansk Billedkunst og Billedkunstrådet  

 indgås en aftale om samarbejde og arbejdsdeling, således at der  

 undgås unødvendige overlapninger.
Den nære forbindelse  

 mellem de to institutioner, der arbejder på henholdsvis det nationale  

 og det internationale område, vil desuden kunne skabe større  

 sammenhæng og synergi til fordel for billedkunstområdet som  

 helhed.
Visningsret/afgift Betænkningen om billedkunst har foreslået  

 indførelse af en visningsret/afgift.
Ministeriet har ikke  

 imødekommet forslaget allerede på grund af de begrænsede  

 midler, der forventes at være til rådighed for  

 Billedkunstrådet.
Lovforslagets administrative, personalemæssige og  

 økonomiske konsekvenser Forslaget indebærer, at der oprettes et  

 Billedkunstråd på fire medlemmer og en formand.  

 Billedkunstrådet er en statsinstitution.
Rådet vil blive  

 sekretariatsmæssigt betjent af det af Kulturministeriet oprettede  

 Kunstsekretariat.
Der vil være forbundet en honorering med rådets  

 arbejde.
Udgifterne til Billedkunstrådet vil blive afholdt af den  

 bevilling, der er afsat på FL 2001 under § 21.21.05.30.  

 Kunstnerstøtte.
De samlede sekretariatsudgifter inkl. honoreringen af  

 Billedkunstrådets medlemmer ventes at ligge inden for en ramme på  

 3,0 mio. kr.
Heraf forventes ca. 1 mio. kr. dækket af en besparelse  

 på Statens Kunstfonds driftsbevilling i forbindelse med  

 overførelsen af udsmykningsudvalgets funktion til  

 Billedkunstrådet.
Der forventes således en samlet merudgift til  

 administration m.v. på ca. 2 mio. kr. til Billedkunstrådet.  

 Sekretariatsudgiften i Kunstsekretariatet afholdes af Billedkunstrådets  

 bevilling.
Den administrative udgift til Kunstfondens sekretariats  

 færdiggørelse af igangsatte udsmykningssager skønnes at  

 udgøre 0,2 mio. kr. årligt.
Iflg. oplysninger fra Statens  

 Kunstfond strækker gennemførelsen af en udsmykningssag sig i  

 gennemsnit over 3-4 år.
 De samlede udgifter for 2001, som vil blive afholdt inden  

 for Kulturministeriets rammer, vil blive udmøntet på et  

 aktstykke til Finansudvalget.
 I forbindelse med høringen over lovudkastet har  

 hverken Kommunernes Landsforening eller Amtsrådsforeningen i Danmark  

 gjort krav gældende vedrørende økonomisk kompensation til  

 de kommunale parter som følge af lovens bestemmelser.
Erhvervsøkonomiske konsekvenser Lovforslaget skønnes ikke at have direkte  

 erhvervsmæssige konsekvenser.
Administrative konsekvenser for stat, amter og kommuner Forslaget indebærer oprettelse af  

 Billedkunstrådet som statsinstitution.
Samtidig overføres en  

 række opgaver vedrørende eksisterende ordninger, der hidtil har  

 været varetaget af Kulturministeriet til rådet.
Fra Statens  

 Kunstfond overføres det billedkunstneriske udsmykningsudvalgs funktion  

 og bevilling til Billedkunstrådet tillige med en tilsvarende del af  

 bevillingen til fondens sekretariat.
Overgangsordningen medfører, at  

 Kunstfondens sekretariat afslutter gennemførelsen af  

 udsmykningsprojekter, der er igangsat inden 1. januar 2002. For  

 amtskommunerne vil der blive tale om oprettelse af amtskommunale  

 billedkunstråd i det omfang, amtskommunerne selv ønsker det.  

 Udgiften til sekretariatet for de amtskommunale billedkunstråd samt  

 honoreringen af medlemmerne afholdes af den enkelte amtskommune.
Forslaget  

 skønnes ikke at indebære administrative ændringer for  

 kommunerne.
Administrative konsekvenser for erhvervslivet Forslaget skønnes ikke at have administrative  

 konsekvenser for erhvervslivet.
Miljømæssige konsekvenser Forslaget skønnes ikke at have direkte  

 miljømæssige konsekvenser.
Der kan forventes en vis stigning i  

 omfanget af større udsmykningsprojekter overvejende i byområder.
Forholdet til EU-retten Forslaget indeholder ikke EU-retlige aspekter.
Vurdering af konsekvenser af lovforslag Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner For staten medfører forslaget ikke merudgifter i 2001.  

 Bevillingen i de kommende år forventes at være ca. 40 mio. kr. om  

 året.
De kommunale parter har ikke gjort krav gældende om  

 økonomisk kompensation som følge af lovens  

 bestemmelser.
Administrative konsekvenser for stat, kommuner og  

 amtskommuner Forslaget indebærer overflytning af opgaver fra Statens  

 Kunstfond til Billedkunstrådet samt overflytning af mindre opgaver fra  

 Kulturministeriet til rådet.
Forslaget kan have mindre administrative  

 konsekvenser for de amtskommuner, der ønsker at oprette amtskommunale  

 billedkunstråd.
Det skønnes ikke at have administrative  

 konsekvenser for kommunerne.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Høring Forslaget har været forelagt Finansministeriet,  

 Justitsministeriet, Indenrigsministeriet, Rigsrevisionen,  

 Konkurrencestyrelsen, Akademiraadet, Amtsrådsforeningen, Kommunernes  

 Landsforening, Københavns og Frederiksberg Kommuner, Statens  

 Kunstfond, Kulturrådet for Børn, Center for Dansk Billedkunst,  

 Kulturministeriets Udstillingssted Overgaden, Billedkunstnernes Forbund,  

 Kunstnersammenslutningernes Samråd, Danske Billedkunstneres  

 Fagforening, Foreningen af Kunsthaller, Statens Museumsnævn, Foreningen  

 af Danske Kunstmuseer, Charlottenborg Udstillingsbygning, Børne- og  

 Kulturchefforeningen, Kunstakademiets Fællesadministration på  

 vegne af det kommende Kunstsekretariat og Dansk Gallerisammenslutning.
 Uddrag af de væsentligste høringssvar samt  

 kommentarer er kort gengivet i skemaet neden for:
Organisation Bemærkninger Kommentar Rigsrevisionen Tekniske bemærkninger vedr. regnskab og  

 revision.
Er indarbejdet Konkurrencestyrelsen Finder ikke, at lovens støttemuligheder udgør  

 en samhandelspåvirkende konkurrenceforvridning.
Finansministeriet Har ikke specifikke bemærkninger til  

 lovforslaget.
Akademiraadet Ønsker præcisering af, at  

 Billedkunstrådets tilskud ydes på basis af kunstnerisk  

 kvalitet.
 Er indarbejdet i lovbemærkningerne.
 Foreslår, at Kunstfondens udsmykningsudvalg forbliver i  

 Kunstfonden.
 Det er i bedst overensstemmelse med lovforslagets karakter af  

 formidlings- og produktionslov, at udsmykningsudvalgets funktion  

 overføres til Billedkunstrådet.
 Foreslår, at Akademiraadet skal være  

 Kulturministeriets kunstneriske rådgiver i stedet for  

 Billedkunstrådet.
 Billedkunstrådets konkrete rådgivende funktion i  

 billedkunstfaglige spørgsmål over for ministeriet vil ikke  

 berøre Akademiraadets nuværende rådgivning af staten i  

 kunstneriske spørgsmål.
 Tvivl om bopælskravet i § 10 vedr. de kunstneriske  

 medlemmer af de amtskommunale billedkunstråd.
 En bredere formulering er indarbejdet i  

 lovforslaget.
 Foreslår, at Akademiraadets medlem i  

 Billedkunstrådet bliver født medlem af Billedkunstrådets  

 udsmykningsudvalg.
 Det findes rigtigst, at Billedkunstrådet selv  

 nedsætter sit udsmykningsudvalg, bortset fra formanden, der er  

 født formand for udsmykningsudvalget.
 Foreslår, at loven indeholder krav om honorering af  

 kunstnerne i de amtskommunale billedkunstråd.
Er ikke imødekommet.
Tilskud fra  

 Billedkunstrådet i h. t. loven skal alene medgå til  

 finansieringen af aktiviteter.
Kommunernes Landsforening Finder de amtskommunale billedkunstråd  

 overflødige.
 Ministeriet finder, at helheden i det fremtidige samarbejde  

 nødvendiggør en bred struktur med en formaliseret forbindelse  

 mellem det centrale og det lokale niveau.
 Foreslår, at der skal kunne gives tilskud lokalt,  

 uanset om der er oprettet et amtskommunalt billedkunstråd.
 Det vil være op til Billedkunstrådets beslutning,  

 om der i det enkelte tilfælde kan ydes tilskud til et kommunalt  

 billedkunstprojekt.
 Kan ikke tilslutte sig forslaget om kommunal medfinansiering  

 af kunsthaller.
 Der er tale om en frivillig ordning for  

 kommunerne.
 Ønsker fortsat refusion til institutionerne af disses  

 udgifter til udstillingsvederlagsordningen.
 Ministeriets hidtidige midler hertil vil indgå i den  

 fremtidige ordning.
Statens Museumsnævn Ønsker, at Foreningen af Danske Kunstmuseer og at  

 Foreningen af Kunsthaller kan udpege et medlem hver til  

 Billedkunstrådet.
 Det er ønskeligt, at Billedkunstrådet ikke  

 udvides til et større antal medlemmer.
 Foreslår, at valget af medlemmer til de amtskommunale  

 billedkunstråd sker hos de lokale institutioner.
 Den mere enkle metode i lovforslaget foretrækkes,  

 således at det er de pågældende foreninger, der udpeger.  

 Det kan evt. ske i samråd med de lokale institutioner.
 Foreslår, at det ene af de amtsrådsudpegede  

 medlemmer af de amtskommunale billedkunstråd udpeges af  

 Akademiraadet.
 Der sikres større lokal indflydelse ved at lade  

 amtsrådene udvælge billedkunstnerne.
Statens Kunstfond Foreslår, at udsmykningsudvalget forbliver i  

 fonden.
 På grund af lovens karakter af formidlings- og  

 produktionslov vil det være mest hensigtsmæssigt, at udsmykninger  

 ligesom udstillinger af samtidskunst forenes i samme lov.
 Foreslår, at det fremgår af loven, at kunstnerisk  

 kvalitet skal være tildelingskriterium.
 Spørgsmålet om kunstnerisk kvalitet er behandlet  

 i lovens bemærkninger.
 Bemærkninger om overgangsordning vedr.  

 udsmykningsopgaverne.
 Overgangsordning er indarbejdet i lovforslagets  

 bemærkninger.
 Påpeger mulige problemer med bopælskriteriet for  

 de kunstneriske medlemmer af de amtskommunale  

 billedkunstråd.
 Der er i lovforslagets tekst og bemærkninger taget  

 højde herfor.
Foreningen af Kunsthaller i Danmark Ønsker at udpege eget medlem til  

 Billedkunstrådet.
 Det er ønskeligt, at Billedkunstrådet ikke  

 udvides til et større antal medlemmer.
 Ønsker mulighed for længerevarende  

 driftsstøtte til kunsthaller samt  

 "statsanerkendelse".
Der er ikke fastsat tidsbegrænsninger for  

 driftsstøtte i loven, men Billedkunstrådet vil følge  

 virksomheden i eventuelle tilskudsmodtagende kunsthaller.
Der ses ikke at  

 være grundlag for en statsanerkendelse på dette relativt  

 begrænsede område.
 Ønsker at være omfattet af  

 udstillingsvederlagsordningen.
 Det er indarbejdet i lovforslaget, at kunsthallerne bliver  

 omfattet af ordningen.
Billedkunstnernes Forbund Foreslår, at Statens Kunstfonds repræsentantskab  

 udpeger to medlemmer til Billedkunstrådet og ministeren kun  

 ét.
 Ministeren bør som politisk ansvarlig for loven udpege  

 to medlemmer.
 Foreslår, at forbundet udpeger medlemmer til de  

 amtskommunale billedkunstråd, og at kunstnermedlemmerne skal være  

 medlemmer af BKF eller Kunstnersamfundet.
 Det er Amtsrådet, der udpeger blandt billedkunstnerne  

 på Akademiraadets fortegnelse.
 Ser gerne oprettet et repræsentantskab for  

 Billedkunstrådet.
 Oprettelsen af et repræsentantskab indgår ikke i  

 lovforslaget.
 Ser gerne indført en visningsret for  

 billedkunst.
 De afsatte midler til loven rummer ikke mulighed for  

 indførelse af en visningsret.
 Ønsker honorering af kunstnere for arbejde i  

 forbindelse med udstillinger og henviser til betænkning nr. 1360 om  

 billedkunst.
 Er indarbejdet i lovforslaget.
 Ønsker øremærkning af tilskud til BKF,  

 Kunstnersammenslutningernes udstillinger og Yngre Kunstneres  

 Udstillingsvirksomhed.
 Det vil være op til Billedkunstrådet at vurdere  

 spørgsmålet om tilskud til de nævnte  

 formål.
 Ønsker en styrkelse af Kunstfondens  

 igangsætningsstipendier.
 Der vil blive taget stilling til  

 igangsætningsstipendiernes fremtid i forb. m. den kommende evaluering  

 af ordningen.
Danske Billedkunstneres Fagforening Ønsker udvidelse af antallet af medlemmer af  

 Billedkunstrådet.
 Det er ønskeligt, at Billedkunstrådet ikke  

 udvides til et større antal medlemmer.
 Ønsker geografisk spredning i lovens  

 virksomhed.
 Der er indføjet en forventning herom i  

 lovbemærkningerne.
 De amtskommunale billedkunstråd foreslås  

 sammensat bredere.
 Reglerne om udpegning af de amtskommunale  

 billedkunstråd er gjort bredere.
Kunstnersammenslutningernes Samråd Ser gerne en arkitekt tilknyttet  

 Billedkunstrådet.
 Billedkunstrådet vil efter behov kunne søge  

 arkitektbistand.
Foreningen af Danske Kunstmuseer Foreslår et bredere og større  

 Billedkunstråd.
Det er ønskeligt, at Billedkunstrådet ikke  

 udvides til et større antal medlemmer.
Der er en tilfredsstillende  

 balance mellem kunstnere og formidlere i rådet if.  

 forslaget.
Amtsrådsforeningen Ønsker, at tilskud til billedkunstformål i h. t.  

 loven bør indgå i bloktilskudsordningen.
 Tilskud bør gives gennem Billedkunstrådet for at  

 sikre en målrettet anvendelse efter rådets vurdering.
 Evt. godtgørelse af medlemmerne i de amtskommunale  

 billedkunstråd bør fastsættes af  

 amtsrådene.
 Er i overensstemmelse med forslaget.
 Forudsætter, at de regionale billedkunstråd, der  

 er nedsat i h. t. de regionale kulturaftaler, ligestilles med de  

 amtskommunale billedkunstråd.
 Er i overensstemmelse med forslaget.
Bemærkninger til lovforslagets  

 enkelte bestemmelser Til § 1 Det er lovens formål at fremme billedkunsten i hele  

 Danmark.
Der lægges særlig vægt på at styrke  

 formidlingen og produktionen af samtidskunst i Danmark, at forbedre  

 befolkningens adgang til nutidig billedkunst af kvalitet og at søge at  

 stimulere efterspørgslen efter samtidskunst.
Lovens virkeområde er alle billedkunstneriske  

 udtryk, herunder maleri, skulptur, grafik, fotografisk kunst,  

 installationskunst m.v.
Det vil være op til Billedkunstrådet i  

 det konkrete tilfælde at vurdere spørgsmålet om eventuelle  

 grænsetilfælde, herunder den kunstneriske udvikling i  

 æstetisk henseende og i lyset af ny teknologi m.v.
Se desuden  

 bemærkningerne til § 7, stk. 1.
Til § 2 Med hensyn til rådets støttevirksomhed  

 henvises i hovedsagen til lovforslagets almindelige bemærkninger samt  

 til bemærkningerne til de enkelte paragraffer.
Lovens  

 støtteområder er den kunstneriske produktion, formidling,  

 udsmykningsopgaver og billedkunstfaglig rådgivning m.v.
Tilskuddene fra  

 Billedkunstrådet skal medvirke til at udvikle billedkunsten i dens  

 mangfoldighed af udtryk i hele Danmark.
 Vedrørende afgrænsningen over for  

 Akademiraadet og Statens Kunstfond henvises til de almindelige  

 bemærkninger samt til bemærkningerne til § 7.
Til § 3 Det skal tilstræbes, at Billedkunstrådets  

 medlemmer tilsammen repræsenterer kunstfaglig indsigt i de forskellige  

 udtryk, som samtidskunsten betjener sig af.
Rådet sammensættes  

 under iagttagelse af lovgivningen om ligestilling mellem kønnene.  

 På samme måde som i Litteraturrådet, Statens Musikråd  

 og Teaterrådet vil beskikkelsesperioden for Billedkunstrådet  

 være af fire års varighed uden mulighed for genbeskikkelse for  

 den umiddelbart følgende fireårsperiode.
Til § 4 Et produktionstilskud er et tilskud til dækning af  

 omkostningerne ved udførelsen af et konkret værk eller projekt.  

 Der kan være tale om tilskud til materialer, der indgår i  

 værket, eller til værkets udfærdigelse hos trykkerier,  

 på stenhuggerier, hos bronzestøbere m.v., samt honorering af  

 kunstneren.
Ved salg af værket tilbagebetales produktionsstøtten  

 til Billedkunstrådet helt eller delvis, alt efter om salgsprisen  

 dækker omkostningerne fuldt ud eller ej, jf.
Betænkning om  

 billedkunst, nr. 1360. Billedkunstrådet skal fastsætte  

 nærmere retningslinier for vilkårene for produktionstilskud,  

 herunder for tilbagebetalingskrav, således, at kunstnere, der  

 søger og modtager tilskud, er bekendt med vilkårene.
Til § 5 Bestemmelsen svarer til § 2, nr. 3, i den  

 gældende lov om Statens Kunstfond og indeholder hjemlen til, at  

 Billedkunstrådet får overladt de udsmykningsopgaver, som Statens  

 Kunstfonds billedkunstneriske udsmykningsudvalg hidtil har varetaget.  

 Billedkunstrådet kan herved støtte udsmykningsopgaver på  

 samme måde, som det hidtil er sket gennem Statens Kunstfond.  

 Billedkunstrådet vil endvidere kunne yde tilskud til  

 udsmykningsprojekter i de amtskommunale billedkunstråds regi, jf.  

 § 7, stk. 3.
Til § 6 Billedkunstrådets tilskud til udstillinger af  

 nulevende kunstneres værker skal dække sådanne omkostninger  

 ved udstillinger, der ikke kan dækkes på anden måde.
Der  

 kan være tale om omkostninger til plakat, katalog, lokaleleje m.v. og  

 honorar til kunstnerens arbejde i forbindelse med udstillingens  

 planlægning og ophængning m.v. , jf. stk. 2.
Hvad angår stk. 3, findes der en række  

 kunsthaller i landet, som kontinuerligt viser udstillinger af samtidskunst.
I  

 modsætning til museer har sådanne kunsthaller ikke en permanent  

 samling af kunstværker, men virksomheden går ud på  

 løbende at vise skiftende udstillinger.
Flere kunsthaller modtager  

 driftstilskud fra lokal side.
For at styrke formidlingen af samtidskunst  

 foreslås det, at Billedkunstrådet kan yde driftstilskud til  

 kunsthaller og andre kunstudstillingssteder efter en konkret vurdering.  

 Hensigten er primært at give mulighed for en supplerende statslig  

 støtte til kunsthaller med et højt kunstnerisk ambitionsniveau,  

 som støttes fra lokal side.
Rådet fastsætter  

 vilkårene for driftsstøtten og tager herunder stilling til  

 spørgsmålet om medfinansiering fra anden side.
Det forventes, at  

 Billedkunstrådet tager udgangspunkt i Betænkning om billedkunst,  

 nr. 1360, vedrørende retningslinier for driftstilskuddene.  

 Billedkunstrådet forventes løbende at vurdere  

 udstillingsvirksomheden og foretage en prioritering af driftstilskuddene til  

 kunsthallerne og øvrige udstillingsinstitutioner.
Til § 7 Bestemmelsen giver Billedkunstrådet mulighed for at  

 støtte andre foranstaltninger end omtalt i §§ 4-6, hvis disse  

 efter rådets vurdering er egnede til at opfylde lovens formål.  

 Billedkunstrådet får hermed mulighed for også at tage  

 højde for den kunstneriske og tekniske udvikling på  

 billedkunstområdet, ikke mindst i forbindelse med den  

 informationsteknologiske udvikling.
Sådanne tilskud forventes at  

 respektere opgavefordelingen mellem Billedkunstrådet, Statens Kunstfond  

 og Akademiraadet, jf. de almindelige bemærkninger.
 Den i stk. 2 omtalte rådgivningsfunktion  

 indebærer, at Billedkunstrådet kan fungere som rådgiver og  

 høringsorgan for Kulturministeriet og andre vedrørende konkrete  

 billedkunstfaglige spørgsmål.
 Ministeriet kan f. eks. anmode rådet om kandidater  

 til de ministerudpegede medlemmer af Charlottenborg Udstillingsbygnings  

 bestyrelse.
 Rådet kan deltage i den offentlige debat  

 vedrørende billedkunstpolitik.
De i stk. 3 nævnte grundtilskud er tilskud til  

 det amtskommunale billedkunstråds almindelige virksomhed.
Der  

 forudsættes et tilsvarende lokalt tilskud af mindst samme  

 størrelse.
Herudover kan Billedkunstrådet give yderligere  

 tilskud til konkrete projekter efter rådets vurdering.
Til § 8 Den omtalte aktivitetsplan forudsættes at tage  

 udgangspunkt i billedkunstens aktuelle situation i Danmark.
Det  

 forudsættes desuden, at aktivitetsplanen indeholder en angivelse af den  

 overordnede fordeling af Billedkunstrådets bevilling til de  

 formål, som rådet planlægger tilgodeset inden for lovens  

 område.
Tilsvarende regler gælder i litteraturloven og  

 musikloven.
Såfremt ministeriet ikke kan godkende en af  

 Billedkunstrådet udarbejdet aktivitetsplan, optages der forhandlinger  

 mellem ministeriet og rådet.
Til § 9 Billedkunstrådets udsmykningsudvalg skal fra 1.  

 januar 2002 varetage de funktioner, der indtil den dato varetages af Statens  

 Kunstfonds Udsmykningsudvalg. § 9, stk. 2, svarer til bestemmelsen  

 i den gældende lov om Statens Kunstfond § 2, stk. 6.
Under de almindelige bemærkninger til lovforslaget  

 er nærmere redegjort for ministeriets overvejelser vedrørende  

 overflytningen af udsmykningssagerne til billedkunstloven.
Bemyndigelsen til  

 at fastlægge nærmere regler vil blive benyttet til at  

 videreføre bestemmelserne fra bekendtgørelse nr. 228 af 19.  

 marts 1998, § 3, om Kunstfondens billedkunstneriske udsmykningsudvalgs  

 virke, hvorefter principperne i de hidtidige regler om kunstnerisk udsmykning  

 agtes fortsat.
 Udsmykningsudvalget kan, som det hidtil har været  

 praksis, indhente arkitektfaglig rådgivning til brug for behandlingen  

 af udsmykningsopgaver.
Statens Kunstfonds sekretariat varetager  

 færdiggørelsen af de udsmykningsopgaver, som Kunstfondens  

 udsmykningsudvalg har igangsat inden den 1. januar 2002, og som endnu ikke er  

 tilendebragt.
Der henvises til de almindelige bemærkninger ovenfor.
Til § 10 Det er formålet med de amtskommunale  

 billedkunstråd, at der skal åbnes for en mere udbygget dialog  

 mellem det statslige og det lokale niveau i billedkunstneriske  

 spørgsmål.
Samtidig skabes der en betydelig lokal indflydelse i  

 billedkunstrådene gennem både de kunstkyndige og de øvrige  

 medlemmer af rådene.
Herigennem forventes en styrkelse af den  

 kunstneriske kvalitet ikke mindst i fremtidige lokale  

 udsmykningsprojekter.
I medfør af stk. 3 udpeges de  

 pågældende kunstnermedlemmer blandt de billedkunstnere, der er  

 optaget på den fortegnelse over forhåndsgodkendte kunstnere, som  

 udfærdiges af Akademiraadet i medfør af den foretagne  

 ændring af afskrivningsloven (kunstnerisk udsmykning i forbindelse med  

 opførelse, ombygning og tilbygning til erhvervsmæssigt benyttede  

 ejendomme), lov nr. 1287 af 20. december 2000. Fortegnelsen vil bl. a.  

 omfatte de billedkunstneriske medlemmer af Kunstnersamfundet under Det  

 Kongelige Akademi for de Skønne Kunster, medlemmerne af  

 Billedkunstnernes Forbund og medlemmerne af Danske Billedkunstneres  

 Fagforening.
Fortegnelsen omfatter desuden arkitekter, designere og  

 kunsthåndværkere.
Udpegningen skal imidlertid foregå blandt  

 de førnævnte billedkunstnere.
 Med hensyn til Københavns og Frederiksberg  

 Kommuner, som omtalt i stk. 4, udpeges fire medlemmer af de to kommuner  

 i fællesskab.
 I henhold til stk. 5, skal kunstnerne have  

 bopæl inden for eller have anden tilknytning til amtskommunen.
Med hensyn til stk. 9 kan det oplyses, at der er  

 oprettet regionale billedkunstråd i Vestsjællands og  

 Storstrøms Amter.
Kulturministeren kan fravige bestemmelserne i  

 stk. 1-8 i forbindelse med regionale kulturaftaler.
Til § 11 Der foreslås ved loven indført en pligt for  

 statslige og statsstøttede museer og kunsthaller til at betale  

 udstillingsvederlag til nulevende billedkunstnere for værker  

 udlånt til udstillinger på de nævnte institutioner.
Der er  

 tale om videreførelse af den eksisterende ordning, som nu gøres  

 obligatorisk for statsstøttede institutioner.
Den nuværende  

 ordning er gennemført på aftalemæssigt grundlag med de  

 selvejende institutioner samt for de statslige museer ved Kulturministeriets  

 cirkulære nr. 143 af 23. august 2000 om betaling af udstillingsvederlag  

 til bildende kunstnere.
Ordningen indbefatter, at ministeriet to gange  

 årligt refunderer institutionerne de udgifter, de har haft til betaling  

 af udstillingsvederlag til kunstnerne.
Kulturministeriet fastsætter de nærmere regler  

 for den nye obligatoriske ordning om udstillingsvederlag.
Reglerne vil som i  

 den gældende ordning gå ud på, at institutionerne skal  

 betale et vederlag for den brug, de gør af kunstneres værker,  

 der ikke er afhændet til tredjemand, i forbindelse med udlån til  

 udstillinger.
Vederlaget beregnes efter værkernes værdi og  

 længden af udlånsperioden.
Institutionernes udgifter til  

 vederlaget vil blive kompenseret ved et statstilskud, der finansieres af de  

 midler, der er afsat til den gældende ordning.
Til § 12 Bestemmelsen afløser det hidtidige hjemmelsgrundlag  

 for bestenmmelser om de to institutioner: Det Kongelige Akademi for de  

 Skønne Kunster, for hvilket der findes en førkonstitutionel  

 hjemmel, samt for Charlottenborg Udstillingsbygning, hvor hjemlen er en lov  

 fra 1880, jf. desuden bemærkningerne til § 16. Fremtidige  

 bekendtgørelser om henholdsvis Det Kongelige Akademi for de  

 Skønne Kunster og Charlottenborg Udstillingsbygning vil som hidtil  

 indeholde bestemmelser om institutionernes struktur, opgaver og almindelige  

 virksomhed.
Til § 13 Bestemmelsen kan bl.a. anvendes til, at ministeren kan  

 stille krav om, at Finansministeriets Budgetvejlednings regler om, at  

 selvejende institutioner m.v., der ved statstilskud opnår dækning  

 af driftsudgifter på halvdelen eller mere, skal efterleve løn-  

 og ansættelsesvilkår, der svarer til statens regler.
Til § 14 Loven foreslås at træde i kraft den 1. juni  

 2001. Hvorimod reglerne i § 5, hvorved Statens Kunstfonds  

 billedkunstneriske udsmykningsudvalgs funktion overføres til  

 Billedkunstrådet, § 11 om udstillingsvederlag og § 15, hvor  

 der foretages de nødvendige ændringer i loven om Statens  

 Kunstfond, først skal træde i kraft den 1. januar 2002. På  

 det tidspunkt udløber beskikkelsesperioden for det nuværende  

 udsmykningsudvalg i Statens Kunstfond.
Til § 15 Der foretages herved de nødvendige ændringer  

 af loven om Statens Kunstfond, jf. lovbekendtgørelse nr. 220 af 17.  

 februar 1998.
Billedkunstrådet overtager med virkning fra 1.  

 januar 2002 de fra denne dato indkommende udsmykningsopgaver.
Med hensyn til  

 de i Statens Kunstfond igangværende udsmykningsopgaver, hvor der  

 foreligger en indgået kontrakt med Kunstfondens udsmykningsudvalg,  

 færdiggøres disse af Statens Kunstfonds sekretariat.
I det  

 omfang, der er behov for billedkunstnerisk fagkundskab i forbindelse med  

 færdiggørelsen af disse projekter efter den 1. januar 2002,  

 bistår Billedkunstrådets udsmykningsudvalg fondens sekretariat.  

 Udgiften til færdiggørelsen af de enkelte, aftalte projekter  

 afholdes af Statens Kunstfonds rådighedsbevilling på  

 finansloven.
Til § 16 Lov nr. 105 af 24. juli 1880 om opførelse af en  

 Udstillingsbygning ved Charlottenborg Slot bliver ophævet.  

 Bekendtgørelser, der er udstedt i medfør af den ophævede  

 lov, forbliver i kraft, indtil de ophæves eller afløses af nye  

 regler i medfør af loven om billedkunst.
