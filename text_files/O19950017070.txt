Resumé  


  

 En advokat klagede over at Direktoratet for Kriminalforsorgen under  

 henvisning til hensynet til retsfølelsen havde afslået at give en tv-station  

 tilladelse til at interviewe en indsat i fængslet.
Advokaten mente at det var  

 ulovligt at lægge vægt på dette hensyn, og at afgørelsen var i strid med  

 ytringsfriheden efter artikel 10 i Den Europæiske  

 Menneskerettighedskonvention  

 og eventuelt grundlovens § 77. Han mente også at afgørelsen var  

 utilstrækkeligt  

 begrundet.
Endvidere mente han at manglende bekendtgørelse om tilbagekaldelse  

 af institutionslederens kompetence til at træffe afgørelse i sager af denne  

 art  

 gjorde tilbagekaldelsen ugyldig.
 Ombudsmanden udtalte at det ikke var ulovligt at lægge vægt på  

 hensynet til retsfølelsen og at afgørelsen ikke var i strid med  

 menneskerettighedskonventionens artikel 10 eller grundlovens § 77.  

 Ombudsmanden  

 fandt heller ikke at begrundelsen var utilstrækkelig, da afgørelsen var i  

 overensstemmelse med en fast praksis. Ændring af kompetencen skulle ikke  

 efter  

 ombudsmandens opfattelse have været bekendtgjort. (J. nr. 1994-2783-625).
TV-interview i fængsel En advokat (A) klagede over  

 at Direktoratet for Kriminalforsorgen havde afslået at give en tv-station  

 tilladelse til at interviewe en indsat (B) i fængslet.
 I en synopsis der var vedlagt  

 tv-stationens ansøgning om tilladelse til at interviewe den indsatte i  

 fængslet, skrev tv-stationen bl.a.:
 "  

  

 Formål:  

  

 At lave et portræt af ... (B).
 Ide:  

  

 Portrættet skal skildre ... (B). Hvad var drivkraften, politisk  

 og personligt, og hvilke personlige omkostninger har det haft? Interviewet  

 kommer derfor til at handle om hans politiske syn snarere end de konkrete  

 sager  

 (...), som han er dømt for, men der vil også blive lagt vægt på de personlige  

 omkostninger.
..." Direktoratet afslog  

 ansøgningen med følgende begrundelse:
 "... ved afgørelsen af  

 sager om tilladelse til tv-optagelser af enkelte indsatte indgår dels ordens-  

 og sikkerhedshensyn, dels hensynet til retsfølelsen.
Hvis der alene er tale om at  

 interviewe en indsat om hans egen sag, finder man normalt ikke, at der udfra  

 hensynet til retsfølelsen, herunder hensynet til eventuelle ofre og  

 efterladte  

 for kriminaliteten, bør gives tilladelse til medvirken ved tv-optagelsen.
Er  

 der derimod tale om en tv-udsendelse om generelle kriminalpolitiske  

 spørgsmål,  

 f.eks. afsoningsforhold gives der i almindelighed tilladelse.
I det foreliggende tilfælde  

 finder man ikke, at der er grundlag for at give Dem den ønskede tilladelse  

 til  

 at interviewe (B)." A bad direktoratet om at  

 genoptage sagen.
Han skrev bl.a.  

  

 at  

  

 der ikke i de gældende regler var hjemmel til at inddrage hensynet til  

 retsfølelsen, og at inddragelse af dette hensyn derfor var udtryk for  

 varetagelse af usaglige hensyn,  

  

 at  

  

 direktoratets afgørelse var en overtrædelse af artikel 10 i Den Europæiske  

 Menneskerettighedskonvention og eventuelt også af grundlovens § 77  

 (ytringsfrihed),  

  

 at  

  

 hensynet til  

 ytringsfriheden skulle tillægges særlig vægt,  

  

 at  

  

 afgørelsen ikke var tilstrækkeligt begrundet, og  

  

 at  

  

 tv-stationen var blevet afskåret fra  

 den almindelige klageadgang.
Han begrundede udførligt de enkelte punkter.
I et svar til A den 2. august  

 1994 skrev direktoratet bl.a. at direktoratet ikke var afskåret fra at  

 inddrage hensynet til retsfølelsen, selv om retsgrundlaget for tilladelser  

 til interview ikke indeholder nærmere retningslinier for hvilke hensyn der  

 kan/bør indgå ved sådanne afgørelser.
Direktoratet redegjorde nærmere for  

 denne  

 opfattelse og henviste herunder til udtalelser fra ombudsmanden i tidligere  

 sager (fra 1979 og 1986). Med hensyn til spørgsmålet om overtrædelse af  

 artikel 10 i menneskerettighedskonventionen skrev direktoratet:
"... direktoratet  

 (finder), at det ud fra de i artiklen nævnte modhensyn, som kan begrunde  

 indskrænkninger i ytringsfriheden, ikke følger, at adgang til tv-interview i  

 anstalten ikke kan nægtes af hensyn til retsfølelsen, jfr.
Rehof og Trier:  

 Menneskeret p. 263 ff, hvorefter konventionsorganernes praksis viser, at  

 afsonere på grund af deres særlige situation i fængslet "er underkastet  

 en  

 ganske begrænset ytringsfrihed"." Bortset fra manglende  

 henvisning til retsregler afviste direktoratet at afgørelsen var  

 utilstrækkeligt begrundet.
Direktoratet henviste også til at direktoratet  

 efter  

 afgørelsen i en telefonsamtale med ansøgeren havde uddybet begrundelsen.
 Direktoratet afviste også at  

 klageadgangen var blevet afskåret, idet det siden 1986 havde været fast  

 praksis  

 at direktoratet traf afgørelse i sager om TV's adgang til kriminalforsorgens  

 institutioner.
I anledning af en anmodning fra  

 A om en nærmere redegørelse for praksis, herunder praksis med hensyn til at  

 give tilladelse til radiostationer og den trykte presse, bemærkede  

 direktoratet  

 "at tv-mediets betydelige og særlige gennemslagskraft indgår som et  

 væsentligt  

 moment i vurderingen af hensynet til retsfølelsen." Direktoratet gav  

 efterfølgende tilladelse til at tv-stationen interviewede B under udgang.
I klagen til mig henviste A  

 til det han tillige havde skrevet til direktoratet.
Han kom herudover med  

 supplerende bemærkninger i anledning af det direktoratet havde skrevet den 2.  

 august 1994.
A fastholdt at der ikke var  

  

 hjemmel  

  

 til at inddrage hensynet til retsfølelsen.
Han mente ikke  

 at de tidligere udtalelser fra ombudsmanden kunne tillægges væsentlig  

 betydning  

 for denne sag, og han begrundede dette standpunkt nærmere.
A skrev også at  

 direktoratets afgørelse ikke syntes at være i overensstemmelse med  

 Kriminalforsorgens  

 Principprogram, s. 8, hvor der står at det vil fremgå af lovgivningen og de  

 administrative regler når hensynet til retsfølelsen kan eller skal tillægges  

 betydning.
 A mente også at direktoratets afgørelse var i strid med  

 hjemmelskravet og artikel 10 i  

  

 Den  

 Europæiske Menneskerettighedskonvention.  

  

 Han begrundede også dette  

 standpunkt nærmere og henviste til Den Europæiske Menneskerettighedsdomstols  

 afgørelse af 23. september 1994 (Jersild-sagen), Højesterets dom af 28.  

 oktober  

 1994 (Helle Hansen-sagen) og s. 6 og 11 i Kriminalforsorgens Principprogram.
 Hvis hensynet til retsfølelsen var lovligt, mente A at  

 der ikke i denne sag forelå  

  

 konkrete  

 omstændigheder  

  

 der kunne begrunde afslag i sagen ud fra dette hensyn.
A gjorde samtidig gældende at der var sket  

  

 usaglig begrundet forskelsbehandling  

  

 idet direktoratet har givet tilladelse til interview med C i fængslet.
Han  

 mente at samme synspunkter i øvrigt gjorde sig gældende med hensyn til  

 direktoratets  

 forskellige afgørelser om interview henholdsvis i fængslet og under udgang.
 A mente også fortsat at afgørelsen var  

  

 utilstrækkeligt begrundet,  

  

 da det ikke  

 konkret var angivet hvorfor en tilladelse stred mod hensynet til  

 retsfølelsen.
 Endelig fastholdt A at den normale  

  

 klageadgang  

  

 var blevet afskåret da direktoratets praksisændring  

 ikke var blevet bekendtgjort.
 I en udtalelse til mig skrev  

 direktoratet bl.a.:
 "...
Det af (A) omtalte interview  

 i tv-stationen af (C) afspejler ikke direktoratets praksis.
Sagen opstod på  

 baggrund af en henvendelse fra den skandinaviske korrespondent for (et  

 udenlandsk) tv-selskab.
Det blev oplyst at interviewet var til brug for en  

 programrække i (det pågældende lands) tv om indsatte i forskellige  

 udenlandske  

 fængsler.
Man ønskede at interviewe (C) om hans dagligdag i det danske  

 fængsel,  

 hvad hans tanker var, samt hvad han fik tiden til at gå med.
 Såfremt direktoratet havde  

 været vidende om, at interviewet ville berøre (den konkrete sag) i det skete  

 omfang og blive bragt i dansk tv, ville man i overensstemmelse med fast  

 praksis  

 have meddelt afslag ud fra hensynet til retsfølelsen.
 Direktoratet er ikke enig i,  

 at der er en indbyrdes modstrid mellem afslaget på interview i anstalten og  

 tilladelsen til interview under orlov.
Krænkelsen af retsfølelsen må  

 alt andet lige anses for større ved et tv-interview foretaget på et  

 tidspunkt,  

 hvor den indsatte opholder sig i anstalten og på grund af frihedsberøvelsen  

 ikke har mulighed for umiddelbar kontakt til omverdenen - end i det tilfælde,  

 hvor den indsatte er på bevilget orlov fra anstalten.
Det bemærkes i den  

 forbindelse, at direktoratet forudsatte, at (B's) deltagelse i tv-interviewet  

 ikke skete på en sådan måde, at formålet med orloven blev tilsidesat, jfr.  

 udgangscirkulærets § 10, stk. 2.
 Direktoratet finder fortsat,  

 at direktoratets afslag på interview i anstalten er tilstrækkeligt begrundet,  

 jfr. direktoratets skrivelse af 2. august 1994, pkt. 5. Direktoratet skal  

 understrege, at det, som nævnt i afslaget, er udgangspunktet, at hvis der  

 alene  

 er tale om at interviewe en indsat om hans egen sag, finder man, at der ud  

 fra  

 hensynet til retsfølelsen, herunder hensynet til ofre og efterladte, ikke bør  

 gives tilladelse.
 Der gælder således ikke en  

 formodning for, at indsatte kan deltage i tv-interview vedrørende deres egen  

 sag, hvilket må have væsentlig betydning for kravene til begrundelse.
Direktoratet må fastholde, at  

 (tv-stationen) ikke er blevet afskåret fra den normale klageadgang.
På  

 anstaltsledermøde i 1986 blev anstalterne orienteret om, at sager om  

 tv-interview af indsatte om egen sag fremover skulle afgøres af  

 direktoratet... Direktoratet finder ikke, ... at der kan opstilles krav om  

 egentlig offentliggørelse  

 af en sådan praksisændring.
..." I et brev til A udtalte jeg  

 følgende:
"Afgørelser om  

 tilladelse til tv-interview i fængslet træffes efter Direktoratet for  

 Kriminalforsorgens cirkulære af 13. september 1978 om offentlighedens adgang  

 til kriminalforsorgens anstalter og arresthuse.
Cirkulæret angiver hvilke  

 personer og faglige grupper der kan få tilladelse til besøg i fængslet,  

 herunder besøg hos de indsatte, men cirkulæret siger ikke noget om hvornår  

 der  

 kan/skal gives tilladelse (eller afslag). Afgørelsen heraf bygger derfor på  

 et  

 skøn.
Efter reglerne for min  

 virksomhed kan jeg kun kritisere skønsmæssige afgørelser hvis der er særlige  

 omstændigheder.
Det kan f.eks. være at de kriterier der er lagt til grund for  

 skønsudøvelsen er ulovlige, at eventuelle regler om vægtningen af kriterierne  

 ikke er overholdt, at der er sket en ulovlig begrænsning eller afskæring af  

 afvejningen, at der er sket usaglig begrundet forskelsbehandling, at  

 begrundelsen er utilstrækkelig, at der er sket fejl ved selve behandlingen af  

 sagen osv.
Selve afvejningen af modstående kriterier kan jeg derimod ikke  

 tage stilling til.
1. Inddragelse af hensynet til retsfølelsen 1.1. Bortset fra hensynet til  

 beskyttelse af enkelte indsatte indeholder cirkulæret som nævnt ikke nærmere  

 retningslinier for hvilke hensyn der kan/skal indgå ved afgørelser om  

 tilladelse til interview med enkelte indsatte i fængslerne (arresthusene).  

 Efter praksis indgår dels ordens- og sikkerhedshensyn, dels hensynet til  

 retsfølelsen.
 1.2. Inddragelse af kriterier  

 kræver ikke en udtrykkelig  

  

 hjemmel.  

  

 Om et kriterium er lovligt, afhænger af en fortolkning af reglen på baggrund  

 af  

 en bred og integreret anvendelse af retskildefaktorerne (se Jon Andersen  

 mfl., Forvaltningsret, 1994, s. 228, og Bent Christensen, Forvaltningsret,  

 opgaver, hjemmel, organisation, 1990, s. 139).
1.3. Ombudsmanden har som  

 bekendt tidligere behandlet sager om tv-interview og ikke fundet grundlag for  

 at kritisere at hensynet til retsfølelsen indgår ved sådanne afgørelser.
Som  

 oplyst i mit brev af 8. december 1994 til Dem har jeg (den 28. oktober 1994)  

 afsluttet min behandling af en tilsvarende sag hvor jeg (heller) ikke fandt  

 grundlag for at kritisere, at direktoratet havde afslået tv-interview med en  

 indsat i fængslet ud fra hensynet til retsfølelsen.
Jeg mener altså ikke at det  

 er ulovligt at lægge vægt på hensynet til retsfølelsen ved afgørelser om  

 interview i fængslerne.
At den manglende angivelse ikke er i overensstemmelse  

 med det der står på s. 8 i Kriminalforsorgens Principprogram, kan ikke i sig  

 selv begrunde at det er ulovligt at inddrage dette hensyn.
 1.4. Medmindre der i  

 retsgrundlaget er regler om at bestemte kriterier skal inddrages eller skal  

 tillægges særlig vægt, er myndighederne som regel ret frit stillet både med  

 hensyn til hvilke kriterier der skal inddrages, og hvilken vægt de enkelte  

 kriterier skal have (Forvaltningsret, s.  

 244f  

 ).  

 Kriterier der afledes af menneskerettighederne, skal dog altid inddrages og  

 tillægges særlig vægt (jf. 2.2. nedenfor).
 1.5. Efter praksis gives der  

  

 normalt  

  

 (ud fra hensynet til  

 retsfølelsen) afslag på tilladelse til tv-interview hvis der alene er tale om  

 at interviewe den indsatte om hans (eller hendes) egen sag, jf. direktoratets  

 afgørelse af 11. april 1994. Der er med andre ord tale om at skønnet  

 foretages  

 på grundlag af en intern regel.
 Om anvendelsen af en intern  

 regel er lovlig, afhænger af en fortolkning af det underliggende retsgrundlag  

 og den interne regel (Forvaltningsret, s. 246). En afskæring eller væsentlig  

 begrænsning af skønnet vil normalt kun være tilladt hvis det underliggende  

 retsgrundlag ikke taler herimod.
Den nævnte praksis kan ikke  

 give mig anledning til bemærkninger.
Jeg lægger herved til grund at der alene  

 er tale om et  

  

 vejledende  

  

 udgangspunkt,  

 og at der således foretages et konkret skøn i hvert enkelt tilfælde.
2. Menneskerettighederne 2.1. Konkrete afgørelser skal  

 ud over reglerne på det pågældende område overholde reglerne i grundloven og  

 i  

 tværgående lovgivning som f.eks.
Den Europæiske Menneskerettighedskonvention  

 (der er inkorporeret i dansk ret ved lov nr. 285 af 29. april 1992).
 2.2. I ombudsmandens praksis  

 er det lagt til grund at myndighederne har pligt til at inddrage kriterier  

 der  

 afledes af menneskerettighederne (herunder grundlovens frihedsrettigheder),  

 og til at tillægge disse kriterier særlig vægt ved skønsafvejningen  

 (Forvaltningsret,  

 s. 239 og 245, med henvisninger). Skønnet må udøves på en sådan måde at  

 afgørelsen ikke strider mod menneskerettighederne.
 2.3. I den statsretlige  

 litteratur antages det at grundlovens § 77 om ytringsfrihed ikke er til  

 hinder  

 for at der i et vist omfang sker begrænsninger i indsattes ytringsfrihed.  

 Omfanget af sådanne begrænsninger afhænger af en fortolkning ud fra gældende  

 statsretlige og folkeretlige regler (betænkning nr. 1181/1989 om en lov om  

 fuldbyrdelse af straf m.v., s. 123). Konventionspraksis har også (hidtil)  

 begrænset afsoneres ytringsfrihed på grund af deres særlige situation i  

 fængslet (Lars Adam Rehof og Tyge Trier, Menneskeret, 1990, s. 263).
 2.4. Artikel 10, stk. 1, i  

 Den Europæiske Menneskerettighedskonvention beskytter informations- og  

 ytringsfriheden, herunder valg af meddelelsesform (Peer Lorentzen mfl., Den  

 Europæiske Menneskerettighedskonvention med kommentarer, 1994, s. 262). I  

 artikel 10, stk. 2, er dog angivet modhensyn som kan begrunde begrænsninger i  

 ytringsfriheden.
 Som et almindeligt krav  

 gælder endvidere at der skal være tale om et indgreb (Kommentaren, s. 48, og  

 for så vidt angår artikel 10, s.  

 263f  

 ).
2.5. Begrænsninger efter  

 artikel 10, stk. 2, kan kun ske hvis de er "foreskrevet ved lov og er  

 nødvendige" af nogle nærmere angivne hensyn.
På grund af hensynenes  

 brede  

 formulering tillægges de i praksis ikke selvstændig betydning (Kommentaren,  

 s.  

 49).
 2.5.1.  

  

 Hjemlen  

  

 (i national ret) skal være  

  

 tilgængelig  

  

 og rimelig klar og præcis - dvs.  

  

 forudsigelig  

  

 (Kommentaren, s. 50).
 Administrativ praksis er  

 ikke i sig selv tilstrækkelig hjemmel, men vil i forbindelse med  

 offentliggjorte hjemmelsbestemmelser kunne inddrages ved vurderingen af  

 forudsigeligheden (s. 51 og 53).
 Kravet om forudsigelighed  

 medfører at skønsmæssige beføjelser skal indeholde retningslinier for  

 udøvelsen af skønnet og for udførelsesmåden (s. 53-54), men varierer i øvrigt  

 med indgrebets intensitet mv. (s. 54).
2.5.2. Selv om cirkulæret om  

 offentlighedens adgang ikke indeholder nærmere retningslinier for udøvelsen  

 af  

 skønnet, mener jeg ikke at cirkulæret strider mod hjemmelskravene efter  

 menneskerettighedskonventionen.
Jeg støtter dette på følgende forhold:
Offentligheden har ikke en  

 almindelig adgang til kriminalforsorgens institutioner.
Et afslag til f.eks.  

 pressen på besøg (eller fastsættelse af vilkår herfor) skal dog naturligvis  

 være sagligt begrundet.
 De indsatte har efter  

 reglerne om brevveksling og besøg adgang til kontakt med medierne, herunder  

 TV.  

 Indsatte der har tilladelse til udgang, har normalt også mulighed for at  

 kontakte medierne under udgang.
 Inddragelse af hensynet til  

 retsfølelsen hviler på en fast praksis hvilket som nævnt ovenfor (også) har  

 betydning ved vurderingen af kravet om forudsigelighed.
Der er efter min mening ikke  

 holdepunkter for at antage at der i kravet om hjemmel efter  

 menneskerettighedskonventionen, dvs. i kravet om retningslinier for udøvelsen  

 af skønnet, ligger et krav om at almene kriterier  

  

 skal  

  

 være udtrykkelig angivet.
Hensynet til retsfølelsen er efter  

 min opfattelse et sådant alment kriterium ved afgørelser om de indsattes  

 forhold (jf. også Kriminalforsorgens Principprogram, s. 8). Jeg mener altså  

 ikke at den manglende udtrykkelige angivelse af inddragelse af hensynet til  

 retsfølelsen strider mod konventionens krav.
 Det skal tilføjes at den  

 arbejdsgruppe under Straffelovrådet der har afgivet betænkning (nr. 1181/1989  

 om en lov om fuldbyrdelse af straf m.v.), har foreslået at der i en sådan lov  

 indsættes en udtrykkelig hjemmel til at begrænse de indsattes adgang til at  

 lade sig interviewe af pressen i institutionen ud fra bl.a. hensynet til  

 "en åbenbar krænkelse af retsfølelsen" (betænkningen, s. 129, s.  

 400  

 og s. 459).
 2.5.3. Afgørelsen af om et  

 indgreb er  

  

 nødvendigt,  

  

 bygger på et  

 skøn (som jeg kun vil kunne kritisere hvis der er særlige omstændigheder, jf.  

 ovenfor). I skønnet indgår en række elementer, herunder alternative  

 muligheder  

 (Kommentaren, s. 55). Afgørende efter konventionspraksis er om indgrebet kan  

 betragtes som proportionalt.
 Jeg finder ikke at  

 direktoratets afgørelse er i strid med kravet om proportionalitet, og jeg har  

 heller ikke fundet omstændigheder der kan give mig grundlag for at antage at  

 afgørelsen i øvrigt er i strid med det generelle nødvendighedskrav.
 Jeg mener herefter ikke at  

 der er holdepunkter for at antage at afgørelsen er i strid med  

 ytringsfriheden  

 i henhold til grundlovens § 77 eller artikel 10 i Den Europæiske  

 Menneskerettighedskonvention.
3. Den konkrete sag Tv-mediets betydelige og  

 særlige gennemslagskraft indgår som oplyst af direktoratet i afgørelsen af 2.  

 august 1994 som et væsentligt moment i vurderingen af hensynet til  

 retsfølelsen.
 Direktoratets afgørelse er  

 som nævnt under pkt. 1.5. truffet på grundlag af praksis hvorefter der - ud  

 fra  

 hensynet til retsfølelsen - normalt ikke gives tilladelse til tv-interview af  

 indsatte om deres egne sager.
Om der i det konkrete  

 tilfælde skal ske en fravigelse af praksis, bygger (også) på et skøn.
Jeg har  

 ikke fundet omstændigheder der giver mig grundlag for at kritisere at  

 direktoratet ikke har fraveget praksis i denne sag.
Jeg har herved bl.a. lagt  

 vægt på at (B) er idømt 10 års fængsel for røveri af særlig farlig karakter.
4. Forskelsbehandling Under henvisning til  

 direktoratets udtalelse herom i udtalelsen til mig (jf. citatet ovenfor) om  

 grundlaget for tilladelsen til tv-interview med (C) i fængslet og efter min  

 gennemgang af sagen i øvrigt finder jeg ikke grundlag for at antage at der er  

 sket en usagligt begrundet forskelsbehandling.
5. Begrundelse 5.1. En begrundelse for en  

 afgørelse der bygger på et skøn, skal (ud over henvisning til retsgrundlaget  

 og  

 om fornødent angivelse af de væsentligste faktiske oplysninger) indeholde  

 oplysning om de hovedhensyn der har været bestemmende for udøvelsen af  

 skønnet  

 (forvaltningslovens § 24, stk. 1).
 5.2. Når der til grund for en  

 skønsudøvelse ligger en bestemt praksis, og afgørelsen i den konkrete sag er  

 i  

 overensstemmelse hermed, vil det i begrundelsen være tilstrækkeligt at  

 beskrive  

 praksis, herunder grundlaget herfor (Forvaltningsret, s. 369).
 Da direktoratets begrundelse  

 indeholder en redegørelse for denne praksis og hensynet bag praksis, kan jeg  

 ikke kritisere begrundelsen.
6. Klageadgang 6.1. Justitsministeren  

 fastsætter efter straffelovens § 49, stk. 1, nærmere regler om fuldbyrdelsen.  

 Efter § 23, stk. 2, i fuldbyrdelsesbekendtgørelsen (af 21. juni 1973 med  

 senere ændringer) fastsætter direktoratet nærmere regler om offentlighedens  

 adgang til kriminalforsorgens anstalter og arresthuse.
Sådanne regler er  

 fastsat i det ovenfor nævnte cirkulære af 13. september 1978. Direktoratet  

 har  

 i dette cirkulære givet institutionens leder kompetencen til at træffe  

 afgørelse (med klageadgang til direktoratet) om besøg, interview og  

 fotografering  

 (§§ 1, stk. 1, og 4, stk. 1). Der er altså tale om en ekstern delegation.
6.2. Tv-interview er omfattet  

 af cirkulærets § 4, stk. 1. På et anstaltsledermøde i 1986 bad direktoratet  

 imidlertid om at få forelagt alle sager fra TV om adgang til anstalterne.  

 Anledningen hertil var nogle konkrete sager som gav grundlag for en drøftelse  

 af reglerne og praksis på området.
Direktoratet har i et brev af 5. november  

 1993  

 til anstaltslederne, arrestforvarerne og arrestinspektørerne erindret om  

 denne anmodning.
6.3. Institutionsledernes  

 kompetence efter cirkulæret hviler som nævnt på delegation.
En sådan  

 delegation  

 kan altid tilbagekaldes hvis der er en saglig grund til det (Forvaltningsret,  

 s.  

 632f  

 ).
Når en administrativ praksis  

 ændres,  

  

 kan  

  

 der være krav om at praksisændringen  

 bekendtgøres (Jens Garde mfl., Forvaltningsret, Almindelige emner, 1988, s.  

 254). De her nævnte betragtninger må i første række antages at angå indholdet  

 af de afgørelser der træffes.
Tilbagekaldelse af kompetence kræver derimod  

 ikke i sig selv bekendtgørelse.
 Da tilbagekaldelsen af  

 kompetencen i sager om TV's adgang til kriminalforsorgens institutioner ikke  

 i sig selv indebar en ændring af praksis, kan jeg ikke kritisere at  

 direktoratet ikke bekendtgjorde tilbagekaldelsen.
7. Andet Jeg har heller ikke i øvrigt  

 fundet særlige omstændigheder der kan give mig grundlag for kritik af  

 direktoratets afgørelse.
 Jeg foretager mig herefter ikke  

 mere i sagen.
