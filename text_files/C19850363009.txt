Arbejdsformidlingskontorerne De statsanerkendte arbejdsløshedskasser Ankenævnet har udtalt, at et medlem, der var ansat som lønmodtager i  

 samleverens virksomhed, måtte betragtes som lønmodtager også i relation til  

 arbejdsløshedsforsikringsloven.
Medlemmet kunne derfor bevare sit medlemskab  

 af en arbejdsløshedskasse for lønmodtagere, jfr.
DfA-meddelelse nr. 27.  

 Ankenævnet udtalte dog samtidig, at medlemmet ved ledighed ikke kunne anses  

 for dagpengeberettiget som følge af sin tilknytning til virksomheden.
 På den givne foranledning skal direktoratet anføre følgende:
1. Spørgsmålet om, hvorvidt beskæftigelse i en  

 virksomhed, der drives af pågældendes samlever, kan betragtes som lønarbejde  

 i arbejdsløshedsforsikringslovens betydning, afhænger af en konkret  

 vurdering.
Det må i hvert enkelt tilfælde påses, at medlemmets løn- og  

 ansættelsesvilkår i virksomheden er i overensstemmelse med de vilkår, der  

 ifølge overenskomst gælder for tilsvarende arbejde.
Foreligger der  

 dokumentation herfor, samt for, at der er indbetalt kildeskat, bidrag til ATP  

 m.v., må det anses for hovedreglen, at beskæftigelsen kan anerkendes som  

 lønarbejde i relation til arbejdsløshedsforsikringslovens bestemmelser.
Det  

 er herved forudsat, at medlemmet ikke har økonomiske interesser i  

 virksomheden.
Det anførte gælder også i relation til - direktoratets  

 bekendtgørelse nr. 737 af 28. december 1982 om retten til  

 arbejdsløshedsdagpenge for medlemmer, som under ledighed har bibeskæftigelse  

 ved selvstændig virksomhed, og - direktoratets bekendtgørelse nr. 451 af 11.  

 oktober 1985 om beregning af arbejdskravet i henhold til § 55 i lov om  

 arbejdsformidling og arbejdsløshedsforsikring m.v.
 2. Finder kassen, at medlemmets beskæftigelse i  

 samleverens virksomhed ifølge ovenstående ikke kan anses for at være  

 lønnmodtagerbeskæftigelse, optages pågældende i en arbejdsløshedskasse for  

 selvstændige erhvervsdrivende (medmindre der alene er tale om bibeskæftigelse  

 ved selvstændig virksomhed).
3. For en samlevende, der ifølge ovenstående anses for  

 lønmodtager, vil retten til dagpenge under fuld eller delvis ledighed fra  

 virksomheden altid afhænge af en konkret rådighedsvurdering under hensyn til  

 medlemmets hidtidige - og eventuelt fortsatte - tilknytning til virksomheden.  

 Som udgangspunkt vil delvis eller midlertidig ledighed fra samleverens  

 virksomhed ikke berettige til dagpenge.
Fuld ledighed berettiger derimod til  

 dagpenge efter de almindelige regler, såfremt beskæftigelsen ikke forventes  

 genoptaget.
Der henvises til direktoratets bekendtgørelse nr. 182 af 29.  

 april 1982, om ledige arbejdsløshedskassemedlemmers forpligtelse til at stå  

 til rådighed for arbejdsmarkedet som betingelse for udbetaling af dagpenge,  

 hvorved bemærkes, at et eventuelt krav om arbejde efter bekenbdtgørelsens §  

 11, stk. 2, ikke bør fastsættes til mindre end 13 uger.
 4. For samlevende, der ifølge ovenstående anses for  

 selvstændig som indehaver/medarbejdende ægtefælle gælder i enhver henseende  

 de for selvstændige erhvervsdrivende fastsatte regler.
 Det bemærkes, at nærværende retningslinier indgår i direktoratets  

 igangværende regelsaneringsarbejde.
 P.D.V.
