(Kulturaftalen med Frankrig) Ved kgl. resolution af 5. juni 1967 har Danmark  

 ratificeret den i Paris den 15. februar 1967 undertegnede kulturoverenskomst  

 mellem Danmark og Frankrig.
Overenskomstens ordlyd er som følger:
KULTUROVERENSKOMST MELLEM KONGERIGET DANMARKS REGERING OG DEN FRANSKE  

 REPUBLIKS REGERING Kongeriget Danmarks regering og Den franske Republiks regering er, - besjælede af ønsket om at fremme og udvikle forbindelserne mellem de to  

 lande på uddannelsens, litteraturens, videnskabens og kunstens område, og - besluttede på at iværksætte de foranstaltninger, der er ønskelige med  

 henblik på et bedre gensidigt kendskab til deres sprog og kultur, blevet enige om følgende:
Artikel I De kontraherende parter begunstiger gensidigt undervisningen i det andet  

 lands sprog, litteratur og kultur på deres universiteter, i deres skoler samt  

 i deres institutioner for teknisk, industriel og handelsmæssig undervisning.
 De bestræber sig på i videst muligt omfang at sikre denne undervisning en  

 fremtrædende plads, såvel med hensyn til lærerpersonalets kvalifikationer som  

 med hensyn til antallet af undervisningstimer og til eksamenskravene.
Den danske regering fremmer inden for skolelovgivningens rammer enhver  

 foranstaltning, der bidrager til at forbedre undervisningen i fransk, i  

 særdeleshed ved at støtte en forsøgsvis indførelse af fransk som hovedsprog i  

 gymnasieskolernes nysproglige linie med en afsluttende skriftlig og mundtlig  

 eksamen i dette fag.
Den bestræber sig ligeledes på i videst muligt omfang at  

 bibeholde undervisningen i fransk i de tilfælde, hvor et ikke-traditionelt  

 sprog bliver optaget i læseplanen.
Den er endelig rede til forsøgsvis at  

 oprette nye universitetskursus i fransk, som afsluttes med en eksamen.
Artikel II De kontraherende parter begunstiger med alle midler uden for  

 uddannelsessystemet, herunder radio- og fjernsynsudsendelser, undervisning i  

 den anden parts sprog og udbredelse af kendskab til den anden parts kultur.
Artikel III De kontraherende parter, der erkender betydningen af uddannelsen af lærere  

 i det andet lands sprog og kultur, yder gensidigt deres støtte til dette  

 formål, navnlig gennem udsendelse af lektorer til og ved regelmæssig  

 gennemførelse af studieophold og pædagogiske møder i det ene eller det andet  

 land på en af de kontraherende parters initiativ.
 Den franske regering bestræber sig i særdeleshed på efter aftale med den  

 danske regering at forøge antallet af udsendte lektorer i Danmark, dels ved  

 universiteterne, dels som rejselektorer ved gymnasieskolerne og dels ved  

 Danmarks lærerhøjskole.
Artikel IV Hver af de kontraherende parter begunstiger på sit territorium sådanne  

 kulturelle eller videnskabelige institutioners oprettelse og virke, som den  

 anden part ønsker at oprette eller bevare dersteds.
Disse institutioner nyder  

 inden for rammerne af den nationale lovgivning de størst mulige lettelser med  

 hensyn til deres virke.
Artikel V De kontraherende parter udbygger udvekslingen af gymnasielærere og  

 professorer mellem de to lande.
Formerne for disse udvekslinger vil blive  

 aftalt særskilt.
 De kontraherende parter fremmer i almindelighed møder mellem grupper af  

 unge og ungdomssammenslutninger i de to lande.
 De kontraherende parter erklærer sig velvilligt indstillet over for en  

 udbygning af udvekslingerne på sportens, folkeoplysningens og turismens  

 område.
Artikel VI Hver af de kontraherende parter øger i videst muligt omfang tildelingen af  

 stipendier til de af det andet lands studerende og forskere inden for  

 videnskab og kunst, der ønsker at studere eller videreuddanne sig i det  

 stipendieydende land.
Artikel VII De kontraherende parter undersøger mulighederne for at indrømme de i det  

 ene land gennemførte studier, beståede prøver og eksaminer samt opnåede  

 eksamensbeviser delvis eller fuldstændig ligestilling i det andet land.
Artikel VIII De kontraherende parter fremmer forbindelserne og samarbejdet mellem de to  

 landes institutioner for forskning og videnskab.
De bestræber sig tillige på  

 at fremme udsendelsen af forskere fra hvert land til studieophold ved disse  

 institutioner ved i videst muligt omfang at yde dem de nødvendige lettelser.
Artikel IX De kontraherende parter yder størst mulige lettelser til afholdelse af  

 koncerter, udstillinger, teater-, opera- og balletforestillinger og andre  

 kunstneriske arrangementer, der har sigte på at udbrede kendskabet til hvert  

 lands kultur.
Artikel X De kontraherende parter fremmer gensidigt og inden for rammerne af hvert  

 lands nationale lovgivning indførsel og udbredelse af:
- film, musikværker (i form af partiturer eller indspilninger), radio- og  

 fjernsynsudsendelser, - kunstværker og reproduktioner heraf, - bøger, tidsskrifter og andre kulturelle publikationer samt kataloger  

 desangående.
 De kontraherende parter støtter i videst muligt omfang arrangementer og  

 udvekslinger på dette område.
Artikel XI Hver af de kontraherende parter lader den anden parts statsborgere, som  

 udøver en virksomhed inden for rammerne af nærværende overenskomst, nyde godt  

 af friest mulige vilkår med hensyn til ophold og bevægelsesfrihed.
Artikel XII Hver kontraherende part letter i videst muligt omfang løsningen på  

 finansielle problemer som følge af det andet lands kulturelle virksomhed,  

 navnlig for så vidt angår overførsler af vederlag, honorarer og ydelser i  

 henhold til ophavsrettigheder.
Artikel XIII Hver af de kontraherende parter bestræber sig på at tilvejebringe en  

 ordning med hensyn til spørgsmål om skatter og afgifter, som måtte opstå i  

 forbindelse med de af artikel IV omfattede kulturelle eller videnskabelige  

 institutioner, og med hensyn til toldfri midlertidig indførsel af bohave og  

 køretøjer tilhørende det af nærværende overenskomsts artikler III, V og VIII  

 omfattede personale.
Artikel XIV De kontraherende parter yder inden for deres lovgivnings rammer lettelser  

 i forbindelse med indførsel af inventar og udstyr af enhver art, bestemt for  

 de af artikel IV omfattede kulturelle eller videnskabelige institutioner.
 For så vidt angår kulturelle udstillinger henholder de kontraherende  

 parter sig til den i Bruxelles den 8. juni 1961 undertegnede toldkonvention  

 om lettelser ved indførsel af varer til forevisning eller benyttelse på  

 udstillinger, messer, kongresser eller lignende arrangementer.
Artikel XV En blandet dansk-fransk kommission træder skiftevis sammen i København og  

 Paris, hver gang de to parter finder det nødvendigt og mindst en gang hvert  

 andet år.
Kommissionen består under hvert af disse møder af seks medlemmer,  

 hvoraf tre udpeges af den danske regering og tre af den franske regering.
Til  

 disse medlemmer kan fra hver side knyttes eksperter.
Formandskabet i  

 kommissionen udøves i København af en dansker og i Paris af en franskmand.  

 Kommissionen undersøger spørgsmål vedrørende anvendelsen af nærværende  

 overenskomst og afgiver indstillinger til de to regeringer.
Artikel XVI Hver af de kontraherende parter vil underrette den anden part om  

 opfyldelsen af den i vedkommende parts forfatning foreskrevne fremgangsmåde  

 for ikraftsættelsen af nærværende overenskomst.
Overenskomsten træder i kraft  

 på datoen for den sidste af disse notifikationer.
Overenskomsten afsluttes for en periode på fem år med stiltiende  

 fornyelse.
Efter den første periode på fem år kan overenskomsten opsiges af  

 hver af parterne med seks måneders varsel.
 Til bekræftelse heraf har repræsentanterne for de to regeringer  

 undertegnet nærværende overenskomst.
 UDFÆRDIGET i Paris den 15. februar 1967 i to eksemplarer på dansk og  

 fransk, således at de to tekster har samme gyldighed.
 For Kongeriget Danmarks regering:
Hans Sølvhøj For Den franske Republiks regering:
M.
Couve de Murville Samtidig med overenskomstens undertegnelse er der udvekslet følgende  

 noter:
 Paris, den 15. februar 1967.
Hr. minister, Jeg har herved den ære at meddele Dem, at den danske regering - under  

 henvisning til artikel 1 i den under dags dato mellem Kongeriget Danmarks og  

 Den franske Republiks regeringer indgåede kulturoverenskomst - med henblik på  

 at begunstige undervisningen i fransk ved danske gymnasier og universiteter  

 og inden for rammerne af den danske skoleordning vil fremme gennemførelsen af  

 de nedenfor nævnte foranstaltninger:
1. Gymnasier Ud over den allerede for tiden eksisterende franskundervisning i det  

 sproglige gymnasiums nysproglige linie, d.v.s. 5 ugentlige timer det første  

 år, 3 ugentlige timer det andet år og 4 ugentlige timer det tredje år, vil  

 der efter følgende retningslinier i hvert gymnasium blive indført nye  

 valgmuligheder vedrørende franskundervisningen:
I dette tilfælde vil eleverne få mulighed for at lade undervisning i  

 fransk træde i stedet for undervisning i tysk.
Antallet af undervisningstimer  

 i fransk vil i så fald blive 4 timer pr. uge i hvert af gymnasiets tre år.
I dette tilfælde vil eleverne få mulighed for at vælge en ny retning med  

 fransk som hovedsprog.
Denne franskundervisning vil blive afsluttet med en  

 skriftlig og mundtlig eksamen.
Antallet af undervisningstimer i fransk vil  

 blive 4 timer pr. uge det første år og 6 timer pr. uge i hvert af de følgende  

 år.
 Når et tilstrækkeligt antal elever (10) har udtrykt ønske om at benytte  

 ovennævnte valgmuligheder, vil oprettelse af den under (a) og (b) omhandlede  

 franskundervisning blive begunstiget i videst muligt omfang.
2. Universiteter Københavns Universitet vil forsøgsvis fra efterårssemestret 1967 bestræbe  

 sig på at oprette to nye kursus i fransk, der afsluttes med en eksamen.
 Man vil være indstillet på inden for 2 år efter forsøgsordningens  

 gennemførelse ved Københavns Universitet at udstrække den samme  

 franskundervisning til også at omfatte Århus Universitet.
 Modtag, hr. minister, forsikringen om min udmærkede højagtelse.
Hans Sølvhøj Hans Excellence Hr.
Maurice Couve de Murville, Udenrigsminister, Paris.
 Paris, den 15. februar 1967.
Hr. minister, Ved brev af dags dato har De på den danske regerings vegne underrettet mig  

 om følgende:
(Her følger ordlyden af den danske note) Jeg har den ære at meddele Dem, at jeg har bemærket mig indholdet af Deres  

 brev.
 Modtag, hr. minister, forsikringen om min udmærkede højagtelse.
M.
Couve de Murville Hans Excellence Hr.
Hans Sølvhøj, Minister uden portefølje, Udenrigsministeriet, København.
 Overenskomsten er trådt i kraft den 10. juni 1967.
 Udenrigsministeriet, den 31. juli 1967.
 Hans Sølvhøj.
