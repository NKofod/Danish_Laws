Betænkning afgivet af Finansudvalget den 15. maj 2014 Betænkning og indstilling vedrørende den af Statsrevisorerne afgivne betænkning over statsregnskabet for finansåret 2012 1. Udvalgsarbejdet Statsrevisorerne afgav den 4. april 2014 den endelige betænkning over statsregnskabet for finansåret 2012 og foretog i overensstemmelse med grundlovens § 47, stk. 3, indstilling til Folketingets beslutning med hensyn til statsregnskabet for finansåret 2012. Statsrevisorerne indstillede i lighed med tidligere år, at statsregnskabet godkendes.
Møder Finansudvalget påbegyndte behandling af den endelige betænkning over statsregnskabet den 10. april 2014 og har behandlet betænkningen og de af Statsrevisorerne afgivne beretninger i 2 møder.
Spørgsmål Udvalget har løbende behandlet Statsrevisorernes beretninger og de rigsrevisorrapporter, der ligger til grund for disse, efterhånden som de har foreligget.
Udvalget har herudover i forbindelse med gennemgangen af de årlige bevillingsforslag stillet spørgsmål til eller haft samråd med ministre, hvor der har været anledning hertil.
2. Politiske bemærkninger Statsrevisorerne fremhæver i den endelige betænkning over statsregnskabet for 2012 flere beretningssager på grund af deres kritiske og/eller principielle karakter.
Finansudvalget er enig med Statsrevisorerne i disses bemærkninger.
Finansudvalget vil særlig fremhæve beretning 9/2012 om politiets it-system, POLSAG, der nævnes som et eksempel på et statsligt it-projekt, som var mangelfuldt forberedt og styret og på flere punkter ikke fulgte god praksis for styring af statslige it-projekter.
Finansudvalget har senest den 23. februar 2012 haft justitsministeren i samråd om sagen og har herudover stillet en række spørgsmål til skriftlig besvarelse.
Finansudvalget har noteret sig, at Statsrevisorerne har påtalt, at Justitsministeriet havde ført et utilstrækkeligt tilsyn og ikke havde orienteret Finansudvalget tilstrækkeligt om ændringer i omkostninger og risici ved projektet.
3. Indstillinger Udvalget indstiller herefter i overensstemmelse med Statsrevisorerne følgende:
Forslag til folketingsbeslutning i henhold til grundlovens § 47 med hensyn til statsregnskabet for finansåret 2012 Statsregnskabet for finansåret 2012 godkendes.
 En oversigt over Folketingets sammensætning er optrykt i betænkningen.
Jesper Petersen (S) Benny Engelbrecht (S) Rasmus Prehn (S) Ole Hækkerup (S) John Dyrby Paulsen (S) Christian Friis Bach (RV) fmd.
Jonas Dahl (SF) Frank Aaen (EL) Finn Sørensen (EL) Peter Christensen (V) Claus Hjort Frederiksen (V) Jacob Jensen (V) Kristian Jensen (V) Kristian Thulesen Dahl (DF) nfmd.
René Christensen (DF) Ole Birk Olesen (LA) Mike Legarth (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 119 Bilagsnr.
