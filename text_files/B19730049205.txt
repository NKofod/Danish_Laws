 I henhold til § 2, stk. 3 og § 6 i lov nr. 259 af 4. juni 1970 om  

 folkehøjskoler, landbrugsskoler, husholdningsskoler og efterskoler  

 fastsættes:
 § 1.  Landbrugsteknikereksamen afholdes på de  

 landbrugsskoler, der med godkendelse af undervisningsministeriet,  

 direktoratet for ungdomsundervisningen, afholder kursus til uddannelse af  

 landbrugsteknikere.
 Stk. 2.  Landbrugsteknikereksamen aflægges på specielle  

 linier i overensstemmelse med den for hver enkelt linie godkendte  

 eksamensordning, jfr. § 5.
§ 2.  For hver enkelt linie nedsætter skolen et  

 fagligt kursusudvalg.
Det faglige kursusudvalgs sammensætning og dets enkelte  

 medlemmer godkendes af direktoratet for ungdomsundervisningen.
 § 3.  Optagelsesbetingelserne samt undervisningens  

 indhold, omfang og varighed på de enkelte kurser fastsættes i kursusplanen.
§ 4.  Ved eksamen afholdes der skriftlige, mundtlige  

 og/eller praktiske prøver i de fag, som undervisningen har omfattet.
Eksamen  

 kan endvidere omfatte en skriftlig hovedopgave der udarbejdes inden for en  

 nærmere fastsat periode og som tillige kan gøres til genstand for en mundtlig  

 prøve.
 Stk. 2.  Direktoratet for ungdomsundervisningen kan  

 efter indstilling fra den enkelte skole godkende at prøve bortfalder i nogle  

 af de fag hvor det efter eksamensordningen er muligt jfr § 5 stk. 2 nr. 4.  

 Meddelelse om, i hvilke fag prøve bortfalder, gives de studerende 1 uge før  

 den første eksamensdag.
§ 5.  For hver linie fastsættes der en  

 eksamensordning.
Forslag til eksamensordningen udarbejdes af det faglige  

 kursusudvalg og indsendes til direktoratet for ungdomsundervisningen til  

 godkendelse.
Stk. 2.  Eksamensordningen skal indeholde bestemmelser  

 om 1. den ordinære eksamenstermin 2. eksamensfordringerne, hvis de i et fag ikke fuldt  

 ud omfatter fagets indhold og omfang efter kursusplanen 3. prøvernes form og, for skriftlige prøver, deres  

 varighed 4. i hvilke fag prøve kan bortfalde 5. inden for hvilke fag der kan udarbejdes en  

 skriftlig hovedopgave 6. antallet af karakterer og karakterernes vægt i de  

 enkelte fag.
 § 6.  De nærmere bestemmelser om indmeldelse til og  

 afholdelse af eksamen fastsættes af skolens forstander.
 § 7.  Opgaverne til de skriftlige prøver udarbejdes af  

 de af skolen hertil udpegede lærere og godkendes af de censorer, der skal  

 deltage i bedømmelsen.
Stk. 2.  Omfatter eksamen en skriftlig hovedopgave,  

 vælger den studerende fagområde og emne efter samråd med faglæreren.
Opgavens  

 emne og titel godkendes af den censor, der skal medvirke ved bedømmelsen af  

 opgaven.
Stk. 3.  Spørgsmålene til de mundtlige prøver udarbejdes  

 af læreren i faget og godkendes af censor.
Spørgsmålene skal fyldigt og  

 alsidigt dække hele stoffet uden hensyn til antallet af eksaminander.  

 Spørgsmålenes antal skal overstige antallet af eksaminander med mindst 1/4.  

 Spørgsmålene fordeles mellem eksaminanderne ved lodtrækning.
 § 8.  Ved karaktergivningen anvendes 13-skalaen efter  

 de derom for de højere uddannelsesinstitutioner gældende bestemmelser.
 Stk. 2.  I fag, hvori prøve er bortfaldet, giver læreren  

 årskarakter(er), der udtrykker den studerendes standpunkt ved afslutningen af  

 undervisningen.
Stk. 3.  Ved bedømmelsen af præstationerne ved hver  

 enkelt prøve medvirker en censor og læreren i faget.
For hver prøve giver  

 censor og læreren hver en karakter.
Hvis censor og lærer ikke ved den  

 påfølgende forhandling bliver enige om karakteren, fastsættes denne som  

 gennemsnitstallet mellem de to først givne karakterer.
Svarer  

 gennemsnitstallet ikke til et af tallene i karakterskalaen, bliver karakteren  

 det tal i skalaen, der ligger nærmest gennemsnitstallet.
Ligger  

 gennemsnitstallet midt imellem to karakterer i skalaen, bliver karakteren det  

 nærmeste højere tal i skalaen.
 Stk. 4.  Omfatter eksamen en skriftlig hovedopgave, skal  

 bedømmelsen ledsages af en skriftlig redegørelse for bedømmelsen.
§ 9.  Censorer beskikkes af direktoratet for  

 ungdomsundervisningen efter indstilling fra skolen.
Personer med tilknytning  

 til skolen kan ikke beskikkes.
Beskikkelsen meddeles for en treårig periode,  

 men kan tilbagekaldes af direktoratet inden for perioden.
Ingen kan fungere  

 som censor efter at være fyldt 70 år.
 Stk. 2.  Direktoratet kan fastsætte en instruks for  

 censorerne.
§ 10.  Ved de mundtlige prøver foretages  

 eksaminationen af læreren i faget.
Censor kan dog - som regel gennem  

 eksaminatorstille enkelte spørgsmål til eksaminanden.
Stk. 2.  Censor afgør, om der skal censureres efter hver  

 eksamination eller efter en gruppe eksaminationer.
Censor og eksaminator er  

 alene under censureringen.
 Stk. 3.  De mundtlige prøver er offentlige.
 § 11.  Landbrugsteknikereksamen er bestået, når summen  

 af eksamenskaraktererne og eventuelle årskarakterer efter § 8, stk. 2, er  

 mindst 6 gange karakterernes antal, og ingen af karaktererne er under 5.
Stk. 2.  Studerende, der i et fag - efter prøve eller  

 som årskarakter efter § 8, stk. 2 - har opnået en lavere karakter end 5, kan  

 aflægge prøve i faget næste gang, der afholdes ordinær eksamen.
Er karakteren  

 opnået som årskarakter, har den studerende dog ret til at komme til prøve i  

 faget allerede i den pågældende eksamenstermin.
 Stk. 3.  Studerende, der ikke har opnået en karaktersum  

 på mindst 6 gange karakterernes antal, kan næste gang, der afholdes ordinær  

 eksamen, aflægge prøve i fag, hvori der er opnået en lavere karakter end 6.
 Stk. 4.  Prøver efter stk. 2 og 3 kan højst aflægges 2  

 gange i hvert enkelt fag.
 § 12.  Samtlige eksamenskarakterer samt eventuelle  

 årskarakterer efter § 8, stk. 2 indfores i skolens eksamensprotokol, der  

 autoriseres af direktoratet for ungdomsundervisningen.
§ 13.  For den, der har bestået  

 landbrugsteknikereksamen, udstedes der et eksamensbevis, hvori dimittenden  

 betegnes som landbrugstekniker med linieangivelse.
Beviset underskrives af  

 skolens forstander.
 Stk. 2.  Eksamensbeviset affattes i en af direktoratet  

 for ungdomsundervisningen godkendt form.
 § 14.  Direktoratet for ungdomsundervisningen kan  

 godkende, at der afholdes sygeeksamen for studerende, der på grund af sygdom  

 ikke har kunnet deltage i den ordinære eksamen i et eller flere fag.
 § 15.  Bekendtgørelsen har virkning fra den 1.  

 september 1973.
 Stk. 2.  For de studerende der har påbegyndt uddannelsen  

 før bekendtgørelsens ikrafttræden, gælder de af direktoratet for  

 ungdomsundervisningen fastsatte foreløbige prøve- og ordensbestemmelser og  

 godkendte kursusplaner.
