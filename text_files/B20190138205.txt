Bekendtgørelse om overvågning for aviær influenza hos vilde fugle1) I medfør af § 33, § 67 og § 70, stk. 3, i lov om hold af dyr, jf. lovbekendtgørelse nr. 1 af 2. januar 2019, fastsættes efter bemyndigelse i henhold til § 7, nr. 1, og § 10, stk. 1, nr. 1 og nr. 4, i bekendtgørelse nr. 1614 af 18. december 2018 om Fødevarestyrelsens opgaver og beføjelser:
 § 1. Vildthåndteringsvirksomheder skal efter Fødevarestyrelsens anvisning lade udtage og indsende prøver af fjervildt til undersøgelse for aviær influenza.
 Stk. 2. Prøverne skal indsendes til det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
 § 2. Udgifterne til udtagelse, indsendelse og undersøgelse af de i § 1, stk. 1, nævnte prøver afholdes af Fødevarestyrelsen.
 § 3. Den, der overtræder § 1 straffes med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 4. Bekendtgørelsen træder i kraft den 1. januar 2020.
 Stk. 2. Bekendtgørelse nr. 116 af 8. februar 2007 om overvågning for aviær influenza hos vilde fugle ophæves.
Fødevarestyrelsen, den 12. december 2019 P.D.V.
Hanne Larsen / Marianne Marer 1) Bekendtgørelsen gennemfører dele af Kommissionens beslutning 2006/875/EF af 30. november 2006 om godkendelse af de programmer for udryddelse og overvågning af dyresygdomme og visse former for TSE og for forebyggelse af zoonoser, som medlemsstaterne har forelagt for 2007, EU-Tidende, nr.
L 337, s. 46, som senest ændret ved Kommissionens beslutning 2007/851/EF af 10. december 2007, EU-Tidende, nr.
L 335, s. 47.
