Bekendtgørelse om uddannelsen til  

 maskinsnedker  

 og til trædrejer I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsernes formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
1)	Maskinsnedker 2)	Trædrejer Stk. 2. Specialet vælges ved indgåelse af  

 uddannelsesaftale eller ved optagelse i skolepraktik Uddannelsens mål § 2. Uddannelsens mål er, at den uddannede  

 selvstændigt kan udføre maskinelle træindustrielle og  

 teknisk faglige arbejdsfunktioner.
 Stk. 2. Inden for specialet maskinsnedker skal eleven  

 kunne:
1)	opstille, betjene og vedligeholde almindeligt forekommende  

 standardmaskiner og hel- og halvautomatiske specialmaskiner samt programmere,  

 opstille og betjene NC- og CNC-styrede træbearbejdningsmaskiner, 2)	opstille, betjene og bearbejde på gennemløbsanlæg  

 og  maskiner, 3)	udføre industriel overfladebehandling, limning og  

 finering, 4)	foretage beregning af skæredata og  

 fremføringshastigheder med henblik på optimal
bearbejdningsteknik, grundlæggende værkstedspraksis samt  

 sikkerhed og miljø samt 5)	vurdere og anvende skærende værktøjer i forhold  

 til gældende maskin- og værktøjsstandarder fra Dansk  

 Standard.
 Stk. 3. Inden for specialet trædrejer skal eleven  

 kunne:
1)	opstille, betjene og vedligeholde almindeligt forekommende  

 standardmaskiner og hel- og halvautomatiske specialmaskiner, 2)	opstille, betjene og vedligeholde hel- og halvautomatiske samt  

 CNC-styrede drejebænke, 3)	slibe, anvende og vedligeholde værktøjer til manuel og  

 maskinel bearbejdning, 4)	foretage pudsning, limning og overfladebehandling, 5)	fremstille mastere og skabeloner til hel- og halvautomatiske  

 drejebænke samt 6)	vurdere og anvende skærende værktøjer i forhold  

 til gældende maskin- og værktøjsstandarder fra Dansk  

 Standard.
Stk. 4. Målet er desuden, at den uddannede skal  

 opnå teknisk faglige, almene og personlige kompetencer og konkret viden  

 til selvstændigt og i samarbejde med andre at kunne vurdere,  

 planlægge og gennemføre almindeligt forekommende arbejdsopgaver  

 inden for faget.
Den uddannede skal kunne foretage dokumentation og  

 informationssøgning ved hjælp af informationsteknologi.
Den  

 uddannede skal desuden have opnået en bred indsigt i efter- og  

 videreuddannelsesforhold og skal have opnået en forståelse for  

 læringsprocessen som en løbende livslang proces.
 Stk. 5. Uddannelsen tilrettelægges således, at den  

 uddannede opnår forståelse for arbejdsmiljø og  

 miljøbeskyttelse samt kendskab til reglerne herom.
Kapitel 2 Uddannelsens varighed og struktur m.v.
 § 3. Uddannelserne er henført til den  

 erhvervsfaglige fællesindgang for Bygge og Anlæg henholdsvis  

 Håndværk og Teknik, jf. § 14, stk. 2 i lov om  

 erhvervsuddannelser.
 Stk. 2. Det faglige udvalg for uddannelserne er  

 Træindustriens Uddannelsesudvalg.
 § 4. Uddannelserne varer mindst 3 år og 6  

 måneder og højst 3 år og 9 måneder, jf. dog  

 stk. 5 og § 8. Eleven kan indlede uddannelsen med et  

 grundforløb eller i praktikvirksomhed.
 Stk. 2. Uddannelserne omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 30 ugers obligatorisk  

 skoleundervisning.
Stk. 3. Skoleundervisningen i hovedforløbet er opbygget  

 af skoleperioder på henholdsvis 10, 10, 5, og 5 uger, jf. dog  

 stk. 4, der omfatter grundfag, områdefag, bundne og valgfrie  

 specialefag samt valgfag.
I nævnte skoleperioder indgår valgfri  

 specialefag på 3,4 uger.
 Stk. 4. Eleven skal have mulighed for valgfri undervisning i  

 grundforløbet, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1 - 4  

 fraviges ved voksenuddannelsesforløb, jf. § 6 og § 8.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse  af grundforløbsbevis, og således  

 efter skolens samlede vurdering har opnået de nødvendige faglige  

 og personlige forudsætninger i grundfagene i henhold til reglerne om  

 grundforløb samt i de områdefag i grundforløbet, der er  

 særlige for hovedforløbet, jf. § 9.
Voksenuddannelsesforløb § 6. Personer over 25 år kan indgå  

 uddannelsesaftale med afkortning af uddannelsestiden med den tid, der  

 fremgår af vejledningen til bekendtgørelsen.
Det faglige udvalg  

 træffer afgørelse efter indhentning af udtalelse fra  

 skolen.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. De i § 6 nævnte forløb kan  

 indledes med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan i  

 forbindelse hermed foretage afklaring af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsens § 20, stk. 2. Suppleringskurset og  

 afklaringen kan gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelsen om erhvervsuddannelser  

 (hovedbekendtgørelsen) og bekendtgørelsen om merit for visse  

 fag i ungdomsuddannelser mv. (meritbekendtgørelsen) og efter  

 anvisningerne i vejledningen til bekendtgørelsen.
 Stk. 2. Personer med højere forberedelseseksamen  

 eller gymnasial uddannelse kan indgå et afkortet  

 uddannelsesforløb på 2 år og 6 - 9 måneder i henhold  

 til vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Materialelære og -forståelse, begynderniveau.
Eleven skal kunne udvælge massivt træ inden for  

 almindeligt forekommende træsorter og have kendskab til  

 udvælgelse af pladematerialer.
Eleven skal endvidere have kendskab til  

 trætørring og principper for overfladebehandling.
 2)	Konstruktion og fremstilling, begynderniveau.
Eleven skal kunne anvende de bearbejdningsteknikker, der anvendes  

 inden for faget.
Eleven skal herunder kunne udføre enkle samlinger,  

 der anvendes til møbel- og bygningskomponenter, og skal kunne  

 udvælge finer og udføre finersamlinger.
Elevens bearbejdning af  

 materialer og overfladebehandling skal ske i henhold til gældende  

 miljø- og sikkerhedsregler.
 3)	Dokumentation, begynderniveau.
Eleven skal have kendskab til dokumentation fra ide til færdigt  

 produkt.
Området omfatter dokumentation af processer og produkter til  

 møbel- og træbranchen ved anvendelse af tegninger, skitser og  

 dokumentationsmateriale udført på PC.
 4) Værktøjs- og maskinlære,  

 begynderniveau.
Eleven skal kunne opstille, vedligeholde og betjene almindeligt  

 forekommende håndværktøjer, el-  

 håndværktøjer og stationære maskiner, der anvendes  

 inden for træ- og møbelindustrien.
Eleven skal endelig kunne  

 redegøre for værktøjsgeometri, bearbejdningsdata og  

 slibemateriale samt vurdere og anvende skærende værktøjer  

 i forhold til gældende maskin- og værktøjsstandarder fra  

 Dansk Standard.
 Stk. 2. I den erhvervsfaglige fællesindgang  

 Håndværk og Teknik omfatter områdefag udover de i  

 stk. 1 nævnte:
 1)	Kommunikation og samarbejde, begynderniveau.
Eleven skal have kendskab til betydningen af kommunikation og  

 samarbejde som middel til et godt arbejdsmiljø. Eleven skal kunne  

 redegøre for, hvilke forhold der henholdsvis hindrer og fremmer  

 kommunikationen på en arbejdsplads.
Eleven skal være orienteret  

 om samarbejdsforhold i relation til produktudvikling, virksomhedskultur og  

 kvalitet.
 Stk. 3. De områdefag, der er nævnt i stk. 1  

 og stk. 2, varer i alt 5 uger.
 § 10. Undervisningen i hovedforløbet  

 omfatter følgende grundfag:
 1) Matematik, niveau F, 1 uge.
 2)	Fremmedsprog, niveau F, 2 uger.
 3)	Stil, form og farver, 1,5 uger.
 4)	Informationsteknologi, niveau F, 1 uge.
 5)	Materialeforståelse,1 uge.
 6)	Produktudvikling, produktion og service, 3 uger.
 Stk. 2. Elever fra indgangen Bygge og Anlæg afslutter  

 med ovennævnte ugetal grundfagene i Matematik niveau F og  

 Informationsteknologi niveau F, der er påbegyndt i  

 grundforløbet.
 § 11. Undervisningen i hovedforløbet  

 omfatter følgende områdefag:
 1)	Industriel plademøbel, rutineret niveau.
Eleven skal kunne udføre manuelle og maskinelle  

 arbejdsoperationer i en industriel plademøbelproduktion inden for  

 følgende produktkategorier: plade/- korpuselementer, inventar,  

 køkkenelementer og øvrige finerede emner.
Eleven skal kunne  

 vælge maskiner, værktøj, materialer og  

 bearbejdningsformer, der knytter sig til denne produktionsform.
Eleven skal  

 selvstændigt og i samarbejde med andre kunne løse  

 problemstillinger, der knytter sig til denne produktionsform.
Eleven skal  

 kunne foretage planlægning og dokumentation af emner i relation til  

 produktionsformen.
 2)	Industriel og håndværksmæssig fremstilling af  

 vinduer og døre, rutineret niveau.
Eleven skal kunne udføre maskinelle arbejdsoperationer i en  

 industriel produktion af vinduer og indvendige og udvendige døre.  

 Eleven skal kunne vælge maskiner, værktøjer,  

 bearbejdningsformer og materialer, der knytter sig til industriel  

 fremstilling af vinduer og døre.
Eleven skal endvidere  

 selvstændigt og i samarbejde med andre kunne løse  

 problemstillinger, der knytter sig til ovennævnte produktionsform.  

 Eleven skal endelig kunne foretage planlægning og dokumentation af  

 emner i relation til produktionsformen.
 Stk. 2. Undervisningen i områdefag i  

 hovedforløbet varer i alt 8 uger.
 § 12. Til specialet maskinsnedker er knyttet  

 følgende bundne specialefag:
 1)	Siddemøbel, rutineret niveau.
Eleven skal kunne udføre maskinelle og  

 håndværksmæssige arbejdsoperationer i en produktion af  

 siddemøbler.
Industriel fremstilling af siddemøbel dækker  

 over følgende produktkategorier: Modelarbejde, siddemøbel og  

 polstring.
Eleven skal endvidere kunne vælge maskine,  

 værktøjer, bearbejdningsform og materialer, der knytter sig til  

 fremstilling af siddemøbler.
Eleven skal endelig selvstændigt og  

 i samarbejde med andre kunne løse problemstillinger, der knytter sig  

 til skitsering, dokumentation og planlægning af produktion af et  

 siddemøbel.
 2)	Afslutningsopgave (svendeprøve), avanceret niveau.
Eleven skal selvstændigt kunne udføre møbel- og  

 bygningskomponenter.
Eleven skal selvstændigt kunne vurdere og  

 planlægge samtlige arbejdsprocesser i en valgt produktionsopgave.
I  

 forbindelse med planlægningen af svendeprøven skal eleven kunne  

 inddrage teoretiske og faglige forhold fra hele uddannelsen.
Eleven skal  

 afslutningsvis i forbindelse med svendeprøven kunne redegøre  

 for uddannelsesforhold, der ligger i forlængelse af uddannelsen,  

 herunder efteruddannelse, kortere videregående uddannelser og  

 meritmuligheder, der muliggør, at eleven kan uddanne sig til  

 øvrige nært beslægtede specialer.
 Stk. 2. Undervisningen i de i stk. 1 nævnte  

 specialefag varer i alt 4 uger.
 § 13. Til specialet trædrejer er knyttet  

 følgende bundne specialefag:
 1)	Industriel trædrejning, rutineret niveau.
 Eleven skal kunne arbejde med industriel trædrejning, herunder  

 grundformer, konstruktion, tegneregler og afbildning af drejede emner samt  

 grundformernes sammensætning.
Eleven skal kunne slibe, anvende og vedligeholde  

 værktøjer beregnet til manuel og maskinel bearbejdning i  

 manuelle, hel- og halvautomatiske drejebænke.
Eleven skal have et godt  

 kendskab til de værktøjsvinkler, skæreteknikker, pudse- og  

 efterbehandlingsteknikker, der gælder for drejede emner.
Eleven  

 fremstiller nødvendige mastere og skabeloner til de stillede opgaver.  

 Eleven skal endvidere have en god forståelse af styringstekniske  

 funktioner.
Eleven skal endelig kunne fremstille møbelkomponenter og  

 andre former for industrielt drejede trævarer i hårde og  

 bløde træsorter under iagttagelse af de til enhver tid  

 gældende sikkerhedsforskrifter.
 2)	Hånddrejning, rutineret niveau.
Eleven skal kunne arbejde med hånddrejning.
Eleven skal kunne  

 udføre enkle discipliner i langs- og kantdrejning på  

 hånddrejebænken, med hovedvægten på valg af  

 værktøj, skæreteknik, vinkler, pudsning og sikkerhed.  

 Eleven kender centrifugalkraftens betydning for sikkerheden ved  

 hånddrejning.
Eleven skal endelig have kendskab til tilbehør til  

 hånddrejebænken.
 3)	Afslutningsopgave (svendeprøve), avanceret niveau.
Eleven skal selvstændigt kunne udføre industrielle og  

 hånddrejede emner.
Eleven skal kunne udvælge og slibe  

 værktøjer samt selvstændigt vurdere og planlægge  

 samtlige arbejdsprocesser i en valgt produktionsopgave.
I forbindelse med  

 planlægningen af svendeprøven kan eleven inddrage teoretiske og  

 faglige forhold fra hele uddannelsen.
Eleven skal afslutningsvis i  

 forbindelse med svendeprøven kunne redegøre for  

 uddannelsesforhold, der ligger i forlængelse af uddannelsen, herunder  

 efteruddannelse, kortere videregående uddannelser og meritmuligheder,  

 der muliggør, at eleven kan uddanne sig til øvrige nært  

 beslægtede specialer.
 Stk. 2. Undervisningen i de i stk. 1 nævnte  

 specialefag varer i alt 6,6 uger.
 § 14. Undervisningen i hovedforløbet  

 omfatter desuden 3,4 ugers valgfri specialefag, der har følgende  

 overordnede mål og rammer:
 1)	Udvendige vinduer og døre, avanceret niveau.
Eleven skal selvstændigt kunne arbejde med teoretiske og  

 praktiske projekter i en udvendig vindues- og dørproduktion, hvor  

 eleven selvstændigt vælger egnede produktionsmetoder og systemer  

 inden for vinduer og døre og i samarbejde med andre løser  

 problemstillinger fra råmateriale til færdigt produkt.
Eleven  

 skal have kendskab til produktionsflow og logistik samt øvrige  

 dokumentations- og produktionstekniske forhold, der knytter sig til denne  

 produktionsform.
Eleven skal endelig have et bredt kendskab til de processer,  

 der ligger i umiddelbar forlængelse af den maskinelle produktion,  

 herunder love og regler om miljøforhold.
 2)	Plademøbler og massivt træ, avanceret  

 niveau.
Eleven skal selvstændigt kunne arbejde med teoretiske og  

 praktiske projekter i en massivtræsmøbel- og  

 plademøbelproduktion.
Eleven skal selvstændigt kunne vælge  

 egnede produktionsmetoder og systemer til fremstilling af møbler i  

 plademateriale og massivt træ og gøre rede for de forskellige  

 produktionsforhold, der gør sig gældende ved de to typer af  

 produktioner.
Eleven skal selvstændigt og i samarbejde med andre kunne  

 løse problemstillinger fra råmateriale til færdigt  

 produkt, der knytter sig til plademøbler og møbelproduktion i  

 massivt træ. Eleven skal have et bredt kendskab til alternative  

 materialer, der indgår i møbelproduktion, herunder folier og  

 belægninger.
Eleven skal have et bredt kendskab til de processer, der  

 ligger i umiddelbar forlængelse af den maskinelle produktion, herunder  

 limteknik, beslåning og overfladebehandling.
 3)	Lim- og finerteknik, avanceret niveau.
Eleven skal selvstændigt kunne arbejde med teoretiske og  

 praktiske projekter, hvor lim- og finerprocesser er centrale i en produktion  

 eller i flere kombinerede produktionsformer.
Eleven skal selvstændigt  

 kunne vælge egnede produktionsmetoder og -systemer inden for lim- og  

 finerteknik og selvstændigt eller i samarbejde med andre løse  

 problemstillinger fra råmateriale til færdigt produkt, der  

 knytter sig til lim- og finerteknik.
Eleven skal have et bredt kendskab til  

 finer, dels anvendt i en korpusproduktion og dels anvendt ved laminerede og  

 formspændte emner.
Eleven skal kunne redegøre for limtypers  

 anvendelsesområder og gældende miljø- og sikkerhedsregler.
 4)	Overfladebehandling, avanceret niveau.
Eleven skal kunne arbejde med overfladebehandling, hvor eleven  

 selvstændigt vælger egnede produktionsmetoder og -systemer inden  

 for overfladebehandling og selvstændigt og i samarbejde med andre  

 løser problemstillinger, hvor overfladebehandling er en central del af  

 en produktionsproces.
Eleven skal have et udvidet kendskab til interne og  

 eksterne miljøproblemer og lovkrav til brugen af forekommende  

 overfladebehandlingsprodukter og påføringssystemer.
 5)	CNC-programmering og -bearbejdning, avanceret niveau.
Eleven skal kunne arbejde med CNC-programmering og -bearbejdning, hvor  

 eleven selvstændigt vælger egnede produktionsmetoder og systemer  

 til programmering, fremstilling af fixturer og specialemner samt  

 selvstændigt og i samarbejde med andre løser problemstillinger  

 med henblik på en optimal udnyttelse af en CNC-maskines  

 anvendelsesmuligheder.
Eleven skal kunne vurdere almindeligt forekommende  

 programmeringstyper og deres hensigtsmæssige anvendelse i træ- og  

 møbelindustrien.
Eleven skal kunne arbejde med CAD/CAM anlæg  

 på et rutineret niveau.
 6)	Drejede møbelkomponenter, trævarer og  

 brugskunst, rutineret niveau.
Eleven skal kunne arbejde med drejning og kannelering af  

 møbelkomponenter, trævarer og brugskunst.
Eleven skal  

 selvstændigt og i samarbejde med andre kunne vælge egnede  

 materialer og bearbejdningsmetoder til fremstilling af emner i træ,  

 træ/plast, horn- og benmateriale.
Eleven skal endvidere kunne skitsere  

 og sammensætte de mest almindeligt forekommende grundformer inden for  

 drejning og kannelering.
Eleven skal endelig kunne foretage pudsning og  

 overfladebehandling af drejede emner.
 7)	Design, produktudvikling og produktionsmodning, avanceret  

 niveau.
Eleven skal kunne arbejde med design, produktudvikling og  

 produktionsmodning, hvor eleven selvstændigt eller i samarbejde med  

 andre arbejder med designprojekter inden for møbler, inventar eller  

 bygningskomponenter.
Eleven skal endvidere kunne samarbejde med andre  

 faggrupper i de led i produktionen, hvor et designet produkt skal  

 produktionsmodnes og klargøres til den endelige produktionsproces.  

 Eleven skal endelig selvstændigt kunne fremstille skitser og  

 afbildninger, der kan anskueliggøre produktets form og  

 funktionalitet.
 8)	Virksomhedslære, avanceret niveau.
Eleven skal kunne arbejde med praktiske produktionsforløb og  

 selvstændigt eller i samarbejde med øvrige faggrupper kunne  

 analysere og foretage planlægning og optimering af  

 produktionsprocesserne.
Eleven skal kunne arbejde med virksomhedsindretning,  

 værkstedslayout og planlægning på baggrund af en aktuel  

 virksomhedsøkonomisk situation.
Eleven skal endvidere kunne arbejde  

 med kvalitetsstyring og kvalitetskontrol ud fra opstillede normer og  

 specifikationer.
Eleven skal endelig kunne foretage for- og efterkalkulation  

 af et givet produkt.
 9)	Renovering og restaurering af møbler, avanceret  

 niveau.
Eleven skal kunne arbejde med renovering og restaurering af  

 møbler.
Eleven skal endvidere selvstændigt eller i samarbejde  

 med andre kunne vælge egnede metoder og systemer til renovering, og  

 eleven skal kunne dokumentere valg af materialer og metoder ved hjælp  

 af sit kendskab til møblers kulturhistorie,  

 håndværksmæssige traditioner og restaureringsprincipper.  

 Eleven skal endelig ved hjælp af sit kendskab til andre  

 håndværk kunne samarbejde om totale løsninger, der  

 inddrager typer af håndværk, der kan være nødvendige  

 for at foretage restaureringer af såvel ældre som nyere  

 møbler.
 Stk. 2. Undervisningen i de enkelte valgfrie specialefag i  

 stk. 1 varer 3,4 uger.
 Stk. 3. Eleven og virksomheden vælger, jf.  

 hovedbekendtgørelsen, specialefag efter anvisningerne i vejledningen  

 til bekendtgørelsen.
 Stk. 4. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 16. I praktikuddannelsen skal eleven  

 beskæftiges med varierende arbejdsopgaver således, at der gives  

 oplæring i alle arbejdsdiscipliner, jf. vejledningen til  

 bekendtgørelsen, og således, at praktikuddannelsen sammen med  

 skoleuddannelsen fører til, at eleven kan nå uddannelsens  

 samlede mål, jf. § 2.
 Stk. 2. Praktikuddannelsen omfatter følgende  

 arbejdsområder og funktioner:
1)	klargøring og betjening af enkeltstående  

 træbearbejdningsmaskiner og maskingader, 2)	udvælgelse og bearbejdning af træ/- pladematerialer, 3)	arbejde med omsættelse af teknisk dokumentation til  

 møbel- eller bygningsdele og 4)	produktions- og kvalitetskontrol.
 § 17. Målet med praktikuddannelsen inden for  

 specialet maskinsnedker er, at eleven på rutineret niveau  

 kan:
1)	læse og anvende konstruktionstegninger og 2)	slibe og anvende løse og faste  

 værktøjer.
 Stk. 2. Eleven skal på avanceret niveau kunne:
1)	opstille, betjene og vedligeholde standardmaskiner, 2)	opstille, betjene og vedligeholde hel- og halvautomatiske  

 specialmaskiner, 3)	vælge og udføre egnede samlingsmetoder i massivt  

 træ/- pladematerialer, 4)	anvende faste værktøjer til bearbejdning af massivt  

 træ/- pladematerialer, 5)	planlægge, udføre og dokumentere produktionsopgaver i  

 relation til træ og pladeproduktion og 6)	overholde og anvende gældende miljøkrav og  

 sikkerhedsregler vedrørende udstyr, værktøj, maskiner,  

 personlig sikkerhed og god værkstedspraksis.
 Stk. 3. Målet med praktikuddannelsen er desuden, at  

 eleven kan samarbejde med andre faggrupper og blive i stand til at tilegne  

 sig ny viden inden for uddannelsesområdet.
 Stk. 4. Målet er endelig, at eleven kan udarbejde  

 personlig uddannelsesplanlægning i et flerårigt perspektiv, jf.  

 § 2, stk. 4.
 § 18. Målet med praktikuddannelsen inden for  

 specialet trædrejer er, at eleven på rutineret niveau  

 kan:
1)	læse og anvende konstruktionstegninger og 2)	fremstille og anvende mastere og skabeloner til dreje- og  

 fræseopgaver.
 Stk. 2. Eleven skal på avanceret niveau kunne:
1)	foretage kopidrejning, kantdrejning og hånddrejning, 2)	slibe og anvende form- og stikværktøjer, 3)	foretage pudsning og overfladebehandling af drejede emner, 4)	planlægge, udføre og dokumentere produktionsopgaver i  

 relation til en trædrejervirksomhed og 5)	overholde og anvende gældende miljøkrav og  

 sikkerhedsregler vedrørende udstyr, værktøj, maskiner,  

 personlig sikkerhed og god værkstedspraksis.
 Stk. 3. Målet med praktikuddannelsen er desuden, at eleven  

 kan samarbejde med andre faggrupper og blive i stand til at tilegne sig ny  

 viden inden for uddannelsesområdet.
 Stk. 4. Målet er endelig, at eleven kan udarbejde  

 personlig uddannelsesplanlægning i et flerårigt perspektiv, jf.  

 § 2, stk. 4.
 § 19. I praktikuddannelsen i  

 voksenuddannelsesforløbet tages udgangspunkt i elevens  

 forudgående erhvervserfaring, idet praktikuddannelsen især tager  

 sigte på at træne eleven i manglende  

 praktikfærdigheder.
 Uddannelsesbog mv.
 § 20. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 21. Ved karaktergivning i grundfag,  

 områdefag og specialefag anvendes 13-skalaen, jf. bekendtgørelse  

 om karakterskala og anden bedømmelse.
 Stk. 2. Det samlede eksamensresultat ved svendeprøven  

 udtrykkes ved en gennemsnitskarakter og en af de betegnelser, som er angivet  

 i nedenstående skala:
1)	Under 6,0 ikke bestået.
2)	  6,0-  8,9 bestået.
3)	  9,0-  9,9 bestået med ros.
4)	10,0-10,9 bestået med bronzemedalje.
5)	11,0-13,0 bestået med sølvmedalje.
Skolens bedømmelse § 22. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
Afsluttende eksamen (svendeprøve) § 23. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Afslutning skal ske en fredag i uge 13, 25, 35 eller 50.  

 Bekendtgørelse om eksamensordning ved erhvervsskolerne finder  

 anvendelse.
Eksamen består af en skriftlig prøve og en praktisk  

 prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Den skriftlige prøve består af opgaver  

 inden for maskinteknik, værktøjsteknik, materialelære,  

 teknisk dokumentation og CNC-teknik.
Stk. 4. Skriftligt og elektronisk opslagsmateriale, herunder  

 elevens egne notater og regnemaskiner, må anvendes.
Opgaverne skal  

 løses inden for 3 klokketimer.
 Stk. 5. Opgavernes løsning bedømmes af en  

 lærer udpeget af skolen og to censorer udpeget af det faglige  

 udvalg.
§ 24. Den praktiske prøve består af  

 elevens valg af en af flere fremstillingsopgaver inden for område- og  

 specialefag udført under skoleundervisningen.
Opgaverne skal  

 løses inden for 60 klokketimer.
Opgaverne indeholder følgende  

 discipliner:
1)	valg af maskiner, værktøj og materialer, 2)	skabelonfremstilling og skabelonbearbejdning, 3)	profilering af sammensatte profiler, 4)	kontrakehlinger og frisninger, 5)	lim- og finerarbejde og 6)	bearbejdning på CNC-styret maskine.
Stk. 2. Opgavens løsning bedømmes af en  

 lærer udpeget af skolen og to censorer udpeget af det faglige udvalg.  

 Ved bedømmelsen giver læreren en karakter og censorerne  

 tilsammen en karakter for henholdsvis 1)	arbejdets planlægning og tilrettelæggelse, 2)	kvaliteten af maskinarbejder og 3)	præcision efter tegning.
 Stk. 3. Karakteren fremkommer som et gennemsnit af  

 lærerens karakterer og censorernes gennemsnitskarakterer efter  

 stk. 2.
 § 25. Eleverne kan alternativt vælge at  

 udføre svendeprøven som en helhedsorienteret projektopgave,  

 hvor den skriftlige prøve består af en skriftlig dokumentation  

 af elementer fra den praktiske opgave, som eleven selv har valgt.
 Stk. 2. Projektopgaven efter stk.1 skal indeholde samme  

 opgaver og problemer som beskrevet i § 23 stk. 3 og § 24.  

 Projektopgaven godkendes af skolen efter samråd med det faglige  

 udvalg.
 Stk. 3. Bedømmelsen sker efter elevens mundtlige  

 fremstilling over for lærer og censorer.
 § 26. Det samlede eksamensresultat er et  

 vægtet gennemsnit af karakterer for hver af prøverne, jf.  

 § 23 og § 24. Karakteren, der gives for den skriftlige  

 prøve, vægtes med 30 %, og karakteren, der gives for den  

 praktiske prøve, vægtes med 70 %. Det samlede eksamensresultat  

 udtrykkes ved en af de betegnelser, som er angivet i § 21,  

 stk. 2.
 § 27. Eleven har bestået, hvis både  

 karakteren for den skriftlige prøve og karakteren for den praktiske  

 prøve er mindst 6.
Sygeeksamen og ny eksamen § 28. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis "ikke  

 bestået" eller " ikke godkendt".
Skolebevis og afsluttende praktikerklæring § 29. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og eleven har opnået  

 mindst karakteren 6 i gennemsnit i områdefag og bundne specialefag fra  

 hovedforløbet.
 § 30. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 31. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 29, og afsluttende  

 praktikerklæring(er) for praktikuddannelsen er udstedt, jf.  

 § 30.
Kapitel 5 Ikrafttrædelses- og overgangsbestemmelser § 32. Bekendtgørelsen træder i kraft  

 den 7. februar 2001.
 Stk. 2. Samtidig ophæves bekendtgørelse nr. 76 af  

 20. marts 1998 om uddannelsen til maskinsnedker.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på 3. skoleperiode den  

 1. januar 2001. Elever, der er begyndt på uddannelsen efter tidligere  

 regler, skal have gennemført faget i § 9, stk. 1, nr. 4  

 inden uddannelsens afslutning, således at eleven kan vurdere og anvende  

 skærende værktøjer i forhold til gældende maskin- og  

 værktøjsstandarder fra Dansk Standard.
 Stk. 4. Skolen fastsætter efter samråd med det  

 lokale uddannelsesudvalg eventuelle øvrige overgangsordninger for  

 elever, der er begyndt på uddannelsen efter tidligere regler.
