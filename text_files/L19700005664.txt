Bekendtgørelse om andre landes stilling til konvention og statut af 20. april 1921 om transitfriheden I tilslutning til udenrigsministeriets bekendtgørelse nr. 197 af 19. april 1923 og efterfølgende bekendtgørelser, senest nr. 27 af 13. marts 1969, Lovtidende C, bringes det herved til almindelig kundskab, at Swaziland med virkning fra den 22. februar 1970 har tiltrådt den i Barcelona den 20. april 1921 undertegnede konvention og statut om transitfriheden.
 Mauritius har ved notifikation til FN's generalsekretær erklæret, at det med virkning fra den 12. marts 1968 anser sig for bundet af konventionen og statutten, hvis anvendelse var blevet udvidet til landets territorium før dets opnåelse af uafhængighed på den nævnte dato.
