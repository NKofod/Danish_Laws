Vedtaget af Folketinget ved 3. behandling den 24. juni 2021 Forslag til Lov om ændring af lov om forebyggelse af smitte med covid-19, når arbejdsgivere stiller bolig til rådighed for ansatte, og lov om pligt til at sikre covid-19-test af tilrejsende arbejdskraft efter indrejse i Danmark (Udskydelse af solnedgangsklausuler) § 1 I lov nr. 159 af 2. februar 2021 om forebyggelse af smitte med covid-19, når arbejdsgivere stiller bolig til rådighed for ansatte, foretages følgende ændring:
 1. I § 15, stk. 1 og 2, ændres »den 1. juli 2021« til: »den 1. november 2021«.
§ 2 I lov nr. 157 af 2. februar 2021 om pligt til at sikre covid-19-test af tilrejsende arbejdskraft efter indrejse i Danmark foretages følgende ændring:
 1. I § 12, stk. 1 og 2, ændres »den 1. juli 2021« til: »den 1. november 2021«.
§ 3 Loven træder i kraft den 30. juni 2021.
