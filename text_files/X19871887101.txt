 Rederi-Interessentskabet S's drift af et timechartret skib kunne ikke  

 betragtes som bierhver i relation til personskattelovens § 4, stk.
 1, nr. 10. Resultatet af driften var således personlig indkomst.
 Ligningsrådet blev anmodet om forhåndsbesked om følgende:
Er resultatet af Rederi-Interessentskabet S's drift af et time-chartret  

 skib »resultat af selvstændig erhvervsvirksomhed« og dermed  

 personlig indkomst for de enkelte interessenter? Sagens omstændigheder var:
Skibsreder A driver virksomhed indenfor shippingbranchen.
Endvidere  

 deltager han i forskellige skibsinteressentskaber, og driver virksomhed som  

 korrespnderende reder.
Han er interessent i rederiinteressentskabet S, der  

 ejer skibet M/S S.
Interessenskabet ejer ikke andre skibe.
Interessentskabet  

 påtænker nu at sælge skibet.
Et led i handlen vil være, at interessentskabet  

 time-chartrer skibet, af de nye ejere, i en periode på 3 år.
 Ligningsrådet svarede, at deltagelse i rederiinteressentskabet S efter  

 salg af rederiets eneste skib ikke kan betragtes som bierhverv i relation til  

 personskattelovens § 4, stk. 1, nr. 10, da begrebet  

 »skibsvirksomhed« alene omfatter tilfælde, hvor den skattepligtige  

 ejer et skib, der indgår i virksomheden, jf. cirkulære til personskatteloven  

 af 9. december 1986, pkt. 13.
 Resultatet af Rederi-interessentskabets drift vil således være personlig  

 indkomst, jf. personskattelovens § 3, skt. 1.
