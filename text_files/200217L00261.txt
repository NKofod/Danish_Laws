Ændringsforslag stillet den 29. januar  

 2003 uden for betænkningen Ændringsforslag til 2. behandling af Forslag til lov om ændring af momsloven (Moms på ydelser leveret ad elektronisk vej og  

 momsfakturering, herunder elektronisk, samt tilpasninger til EU-regler om  

 beskatningssted) [af  

 skatteministeren (Svend Erik Hovmand)] Af	skatteministeren:
Til § 1 11) Det under nr. 5 foreslåede § 52, stk. 1, 1.  

 pkt., affattes således:
» [Ændringsforslaget præciserer, at leverancer  

 af varer og ydelser, der er omfattet af § 13, ikke er omfattet af  

 faktureringspligten i henhold til momsloven] Bemærkninger Til nr. 11 Dette ændringsforslag skal erstatte  

 ændringsforslag nr. 4, der er stillet i betænkningen over L 69,  

 jf.
L 69   bilag 12. Ændringsforslag nr. 4 tilbagetages således  

 sammen med det i betænkningen stillede ændringsforslag nr. 7.  

 Nærværende ændringsforslag går ud på at  

 præcisere, at momsfritaget virksomhed i henhold til momslovens § 13  

 ikke er omfattet af fakturareglerne.
I det oprindelige ændringsforslag nr. 4 fremgik det,  

 at der skulle udstedes faktura ved en momsfritaget virksomheds leverance til  

 kunder i udlandet.
Dette beroede på en misforståelse af direktiv  

 2001/115/EF.
Ændringsforslag nr. 11 er en følge af, at  

 direktiv 2001/115/EF giver landene mulighed for at fritage afgiftspligtige  

 personer, som er momsfritagne i henhold til artikel 13 i 6. momsdirektiv, fra  

 at udstede faktura for levering af goder eller tjenesteydelser.
Denne  

 mulighed har Danmark gjort brug af i lovforslaget ved ikke at kræve, at  

 momsfritagne virksomheder udsteder faktura.
 Det kan naturligvis ikke udelukkes, at andre medlemsstater  

 kræver, at momsfritagne virksomheder skal udstede faktura, når  

 leveringsstedet efter 6. momsdirektivs regler er i deres land.
 Tilbagetagelsen af ændringsforslag nr. 7 er en  

 konsekvensrettelse som følge af ændringsforslag nr. 11. Under  

 henvisning til, at momsfritagne virksomheder ikke skal udstede faktura efter  

 momslovens regler, er de heller ikke forpligtede til at opbevare  

 sådanne i henhold til momsloven.
 Ændringerne har ingen provenumæssige  

 virkninger.
