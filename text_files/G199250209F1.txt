Formålet med registeret er dels at give projektlederne et administrativt værktøj i forhold til registrering af deltagerne under job- og uddannelsesgarantien, dels samlet at kunne dokumentere effekten af garantiordningen.
Projektlederne skal anvende EDB-systemet med personstyring for at kunne foretage en optimal visitering, vejledning, udarbejdelse af en personlig handlingsplan af 6-18 måneder for deltagerne samt sikre den nødvendige opfølgning.
Disse oplysninger skal samtidigt registreres med henblik på en samlet statistisk bearbejdning og effektvurdering af garantiordningen.
Personkreds: Registeret må kun indeholde oplysninger om de personer, som er under job- og uddannelsesgarantien i Viborg Amt.
 Ikrafttrædelsesdato: 10/08/1992.
