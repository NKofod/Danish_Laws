Landsskatteretskendelse vedr. islændingefradrag - reservelæge Klagen vedrører, om klageren er berettiget til fradrag gældende  

 for studerende og praktikanter fra Island.
Landsskatterettens  

 afgørelse Skatteankenævnet har i den personlige indkomst for indkomstårene  

 1996, 1997 og 1998 ikke godkendt fradrag gældende for studerende og  

 praktikanter fra Island med henholdsvis 54.000 kr., 55.000 kr. og 56.000 kr.,  

 jf. artikel 20 i den nordiske dobbeltbeskatningsoverenskomst af 12. september  

 1989, jf. protokollens afsnit XI, stk. 4 (gældende for 1996 og 1997), og  

 artikel 20 i den nordiske dobbeltbeskatningsoverenskomst af 23. september  

 1996,  

 jf. protokollens afsnit IX, stk. 4 (gældende for 1998).
 Landsskatteretten stadfæster skatteankenævnets afgørelse.
Sagens  

 oplysninger Klageren er islandsk statsborger.
I 1991 blev klageren cand.med.  

 fra Universitet i Island.
Efter afsluttet universitetsuddannelse arbejdede  

 hun  

 som begrænset læge på hospital i Island.
Autorisationen som  

 begrænset læge  

 svarer til reservelæge i Danmark.
 I marts 1995 flyttede klageren sammen med sin familie til  

 Danmark med det formål at uddanne sig til praktiserende læge i almen medicin  

 for at kunne virke som praktiserende læge i Island.
Klageren har fra den 1. april 1995 til den 28. februar 2002,  

 bortset fra 6 måneders barselsorlov, været ansat som reservelæge og  

 praksisreservelæge i turnus-, introduktions- og uddannelsesstillinger under X  

 Amts Sygehusvæsen.
I disse stillinger har klageren været ansat og aflønnet i  

 henhold til overenskomsten mellem Amtsrådsforeningen i Danmark og Foreningen  

 af  

 Yngre Læger.
 Der er under uddannelsen ikke modtaget SU eller anden form for  

 studiestøtte fra offentlige institutioner i Danmark.
Klageren blev i april 1998 optaget på et 2-årigt blokkursus,  

 teoretisk specialekursus i almen medicin, ved Y Universitet arrangeret af  

 Dansk  

 Selskab for Almen Medicin med første kursusuge i september 1999. Kurset havde  

 en varighed på i alt 200 timer.
Kursusdeltagere, der var ansat i  

 reservelægestillinger eller universitetsstillinger, havde ifølge aftale  

 mellem  

 Foreningen af Yngre Læger og sygehusejerne ret til orlov med  

 anciennitetsbestemt grundløn, men uden vagthonorar eller kompensation for  

 tabt  

 vagtindtægt.
 Klageren blev alment praktiserende læge ultimo februar 2002.
 Ved købsaftale af 23. marts 2002 købte klageren og hendes  

 ægtefælle en ejendom i Z, med overtagelsesdato 1. maj 2002.
I en artikel i Ugeavisen for Z og omegn den 23. april 2002 har  

 klageren oplyst, at hun er blevet ansat i et lægehus i Z.
Det er meningen, at  

 hun senere skal købe sig ind som kompagnon.
Ifølge artiklen er klageren  

 uddannet som læge i 1991, og hun kom til Danmark i 1995 for at videreuddanne  

 sig med henblik på at blive praktiserende læge.
Familien har købt hus i Z, og  

 det er hensigten at blive boende der.
 Landsskatteretten pålagde ved kendelse af 14. marts 2002 den  

 kommunale skattemyndig at genoptage klagerens skatteansættelser for  

 indkomstårene 1996, 1997 og 1998 med bl.a. følgende begrundelse:
Retten finder, at det af klageren anførte giver tilstrækkeligt  

 grundlag for at pålægge den kommunale skattemyndighed at genoptage klagerens  

 skatteansættelser for indkomstårene 1996, 1997 og 1998 med henblik på fornyet  

 prøvelse.
Retten har herved henset til, at det ikke kan udelukkes, at  

 klageren  

 er berettiget til fradrag efter reglen om islændingfradrag i art. 20 i den  

 fællesnordiske dobbeltbeskatningsoverenskomst, jf. afsnit IX, stk. 4 i  

 protokollen til art. 20 i den fællesnordiske dobbeltbeskatningsoverenskomst,  

 idet bestemmelsen om, at personer, der efter en afsluttet uddannelse  

 påbegynder  

 en specialuddannelse ikke anses for studerende, vedrører bestemmelsen om  

 færingefradrag i afsnit IX, stk. 3 i protokollen til art. 20 i den  

 fællesnordiske dobbeltbeskatningsoverenskomst, mens islændingfradrag  

 reguleres  

 efter stk. 4.
Det bemærkes, at retten ved afgørelsen af spørgsmålet ikke har  

 taget stilling til sagens realitet. Skatteankenævnets  

 afgørelse Der er ikke godkendt fritagelse for beskatning af nødvendige  

 opholdsudgifter, jf. afsnit IX, stk. 4, i protokollen til den fællesnordiske  

 dobbeltbeskatningsoverenskomst.
 Reglerne i afsnit IX, stk. 4, i protokollen til  

 dobbeltbeskatningsoverenskomstens artikel 20 omfatter alene personer, der  

 midlertidigt opholder sig i Danmark med henblik på at opnå en  

 grunduddannelse.
 Klagerens ophold i Danmark er ikke midlertidigt.
 Klagerens uddannelse i Island svarer til en reservelæge i  

 Danmark, og uddannelsen til praktiserende læge kan anses som en  

 videreuddannelse.
 Der er således ikke grundlag for at indrømme fradrag for  

 opholdsudgifter i Danmark.
Klagerens  

 påstand og argumenter Klagerens repræsentant har fremsat påstand om, at klageren ved  

 opgørelsen af den personlige indkomst for indkomstårene 1996, 1997 og 1998  

 gives islændingfradrag med henholdsvis 54.000 kr., 55.000 kr. og 56.000 kr.
Til støtte for påstanden har repræsentanten bl.a. gjort  

 gældende, at klagerens mål var at blive praktiserende læge, men at hun ikke  

 kunne arbejde som sådan uden at gøre sin uddannelse færdig.
Da klageren  

 begyndte uddannelsen til privat praktiserende læge, var første trin  

 universitetsuddannelsen i Island.
Klageren fik i 1991 sin medicinuddannelse  

 fra  

 Universitetet i Island, og arbejdede herefter som læge i underordnede  

 stillinger på sygehus i Island.
Den islandske universitetsuddannelse gav  

 hende  

 ret til at betegne sig som begrænset læge.
Hun kunne f.eks. virke  

 som læge i  

 et sygehus´s modtagelse, men universitetsuddannelsen gav hende bl.a. ikke ret  

 til at stille selvstændige diagnoser.
Der var derfor ikke tale om en færdig  

 uddannelse til læge i Island.
I marts 1995 tog klageren ophold i Danmark for  

 at  

 færdiggøre sin uddannelse til privat praktiserende læge, da der ikke var  

 yderligere  

 uddannelsesmuligheder i Island.
Hun har siden 1. april 1995 haft  

 introduktions-og uddannelsesstillinger  en stilling med  

 uddannelsesprogram,  

 klinisk vejleder, supervision og bed-side undervisning   

 under X Amts  

 Sygehusvæsen, kun afbrudt af graviditet og barsel.
Universitetsuddannelsen gav hende ret til at betegne sig som  

 læge.
Efter opnået autorisation som læge er der begrænset og kun midlertidig  

 erhvervstilladelse.
For at opnå tilladelse til selvstændig virke som læge  

 skal  

 en læge have gennemgået en praktisk klinisk uddannelse på 18 måneder   

 turnusuddannelsen, som er den obligatoriske supplerende grunduddannelse og  

 den  

 første del af den lægelige videreuddannelse til speciallæge.
Tilladelse til  

 at  

 betegne sig som speciallæge i grundspeciale er betinget af 1) autorisation  

 som  

 læge, 2) tilladelse til selvstændig virke som læge, og 3) almen medicin:  

 Samlet  

 uddannelsestid udover turnus 3½ år.
For almen medicin er den samlede  

 uddannelse  

 på 60 måneder.
Den samlede funktionstid på afdelinger, der er  

 uddannelsesgodkendte,  

 må ikke overstige 12 år.
Klageren har fra 1. april 1995 til 28. februar 1998,  

 kun afbrudt af graviditet og barsel, haft uddannelsesstilling på medicinsk  

 afdeling og fra 1. marts 1998 til 31. august 1998 stilling som  

 praksisreservelæge.
Klageren har fra den 1. september 1998 været i  

 blokuddannelse til almen medicin, og afsluttede uddannelsen til alment  

 praktiserende læge ultimo februar 2002. Samtidig med den praktiske, kliniske  

 uddannelse gennemgik hun en af Sundhedsstyrelsen godkendt teoretisk  

 uddannelse  

 på i alt 200 timer.
Uddannelsen må således betragtes som et integrerende hele  

 og er derfor først afsluttet den 28. februar 2002.
Repræsentanten har herefter bl.a. gjort gældende, at klageren er  

 omfattet af reglen om islændingfradrag i afsnit IX, stk. 4, i protokollen til  

 artikel 20 om studerende og praktikanter i den nordiske  

 dobbeltbeskatningsoverenskomst af 23. september 1996. I protokollens afsnit  

 IX,  

 stk. 1, er fastsat de generelle regler om fradrag for udenlandske studerendes  

 opholdsudgifter.
Stk. 1 gælder dog ikke for islandske studerende i Danmark.  

 Betingelserne for islandske studerendes fradrag for nødvendige  

 opholdsudgifter  

 fremgår i stedet af stk. 4. Stk. 4 erstatter med ordene Uanset  

 bestemmelserne  

 i stk. 1  stk. 1. Det er ikke en betingelse for fradrag efter stk. 4,  

 at der  

 kan opnås studiestøtte af offentlige midler.
Det er derfor uden betydning, at  

 klagerens uddannelse i Danmark ikke berettigede til studiestøtte.
Da klageren  

 umiddelbart før opholdet i Danmark var hjemmehørende i Island, er den eneste  

 betingelse for at hun kan få islændingfradrag, at hun udelukkende har opholdt  

 sig midlertidigt i Danmark i studie- eller uddannelsesøjemed, jf. stk. 4.
Klageren har opholdt sig i Danmark med det formål at uddanne sig  

 til praktiserende læge i almen medicin for efter endt uddannelse at kunne  

 virke  

 som praktiserende læge i Island.
Det uddannelsesforløb, som klageren har  

 gennemgået i Danmark, indgår i uddannelsen til praktiserende læge i almen  

 medicin.
Klageren har ikke afsluttet en grunduddannelse i Island, idet  

 uddannelsen til praktiserende læge må anses som et integrerende hele, hvoraf  

 intet element kan udelades.
Uddannelsen kan derfor først anses for afsluttet  

 den 28. februar 2002. Den første del af uddannelsen   

 universitetsuddannelsen   

 er en nødvendig del af hele uddannelsen.
Klageren har siden den 1. april  

 1995,  

 bortset fra 6 måneders barselsorlov, været ansat i introduktions- og  

 uddannelsesstillinger under X Amts Sygehusvæsen, og hun har afsluttet  

 uddannelsen til praktiserende læge den 28. februar 2002. Klageren har derfor  

 udelukkende opholdt sig i Danmark i uddannelsesøjemed.
Bestemmelsen i  

 protokollens afsnit IX, stk. 3, om, at som studerende anses ikke personer,  

 der  

 efter afsluttet uddannelse påbegynder en specialuddannelse, gælder i øvrigt  

 kun  

 færingefradrag, mens islændingfradrag reguleres efter stk. 4.  

 Landsskatteretten  

 har i kendelsen af 14. marts 2002 præciseret, at spørgsmålet om fradrag alene  

 skal bedømmes ud fra ordlyden af stk. 4 om islændingfradrag, og ikke ud fra  

 ordlyden  

 af stk. 3 om færingefradrag.
Protokollens afsnit IX, stk. 4, omfatter derfor  

 ikke alene personer, der midlertidigt opholder sig i Danmark med henblik på  

 at  

 opnå en grunduddannelse.
At klageren under uddannelsen blev aflønnet efter  

 overenskomsten mellem Amtsrådsforeningen i Danmark og Foreningen af Yngre  

 Læger, er uden betydning for bedømmelsen af fradrag.
Klagerens ophold i Danmark i uddannelsesperioden fra 1. april  

 1995 til 28. februar 2002 må anses for midlertidigt.
Klageren kom i 1995 til  

 Danmark alene med det formål at færdiggøre sin uddannelse som praktiserende  

 læge.
Hun har kun været ansat i introduktions- og uddannelsesstillinger under  

 X  

 Amts sygehusvæsen og har afsluttet uddannelsen den 28. februar 2002. Først i  

 marts 2002 blev klageren tilbudt en stilling som praktiserende læge med  

 henblik  

 på senere at indtræde som medindehaver.
Klageren og hendes familie besluttede  

 derfor at tage fast ophold i Danmark.
Det fremgår endvidere af  

 ligningsvejledningen afsnit A.F.1.2.2. om fradrag for dobbelthusførelse, at  

 lægers ophold udenfor hjemmet i deres turnusperiode betragtes som  

 midlertidigt.  

 At klageren efter uddannelsen har bosat sig i Danmark og købt sig ind i en  

 praksis ændrer ikke, at opholdet anses som midlertidigt.
Da klageren startede  

 på uddannelsen i Danmark, var det hensigten, at opholdet skulle være  

 midlertidigt.
Klageren er derfor omfattet af protokollens afsnit IX, stk. 4.  

 For det første er hun en studerende, der umiddelbart før opholdet i Danmark  

 var  

 hjemmehørende i Island.
For det andet har hun i uddannelsesperioden opholdt  

 sig  

 i Danmark udelukkende i studie- eller uddannelsesøjemed, og opholdet må anses  

 for midlertidigt.
 Repræsentanten har henvist til breve af henholdsvis 17. oktober  

 2000 og 28. juni 2002 til skatteankenævnet, klagerens redegørelse af  

 september  

 2000 for sin uddannelse i almen medicin, klagerens supplerende redegørelse af  

 25. juni 2002, ansættelsesaftaler med X Amt, Masterplan over og  

 målbeskrivelse  

 for blokkursus, teoretisk specialekursus i almen medicin, ved Y Universitet  

 arrangeret af Dansk Selskab for Almen Medicin, eksempel på  

 stillingsbeskrivelse  

 for en uddannelsesstilling, og Landsskatterettens kendelse offentliggjort i  

 Meddelelser fra Landsskatteretten 1978.28.
Landsskatterettens  

 bemærkninger og begrundelse Det fremgår af afsnit XI, stk. 1, jf. stk. 4, i protokollen til  

 den nordiske dobbeltbeskatningsoverenskomst af 12. september 1989, (gældende  

 for 1996 og 1997), at studerende, lærlinge og lignende, der er eller som  

 umiddelbart før opholdet i Danmark var hjemmehørende i Island, og som  

 midlertidigt opholder sig i Danmark udelukkende i studie- eller  

 uddannelsesøjemed, ikke beskattes i Danmark af beløb, der udbetales som  

 vederlag for tjenesteydelser, forudsat at disse tjenesteydelser er nødvendige  

 for deres ophold.
 Som studerende og praktikanter anses en person, der opholder sig  

 i en kontraherende stat udelukkende med henblik på a) studier ved et  

 universitet eller anden undervisningsanstalt i den kontraherende stat, eller  

 b)  

 forretnings-, fiskeri-, industri-, landbrugs- eller skovbrugspraktik i den  

 kontraherende stat, jf. dobbeltbeskatningsoverenskomstens artikel 20, jf.  

 protokollens afsnit XI, stk. 1.
 Af afsnit IX, stk. 1, jf. stk. 4, i protokollen til den nordiske  

 dobbeltbeskatningsoverenskomst af 23. september 1996, (gældende for 1998),  

 fremgår, at studerende, lærlinge og lignende, der er eller som umiddelbart  

 før  

 opholdet i Danmark var hjemmehørende i Island, og som midlertidigt opholder  

 sig  

 i Danmark udelukkende i studie- eller uddannelsesøjemed, ikke beskattes i  

 Danmark af beløb, der udbetales som vederlag for tjenesteydelser, forudsat at  

 disse tjenesteydelser er nødvendige for deres ophold.
 Som studerende og praktikanter anses en person, der opholder sig  

 i en kontraherende stat udelukkende med henblik på a) studier ved en  

 læreanstalt i den kontraherende stat, hvis studierne er af en sådan karakter,  

 at der kan opnås studiestøtte af offentlige midler i denne stat,  

 eller b) forretnings-, fiskeri-, industri-,  

 landbrugs- eller skovbrugspraktik i den kontraherende stat, jf.  

 dobbeltbeskatningsoverenskomstens artikel 20, jf. protokollens afsnit IX,  

 stk.  

 1.
Ligningsrådet fastsætter årligt størrelsen af det beløb, der  

 anses for nødvendigt for en studerendes ophold.
For indkomstårene 1996, 1997  

 og  

 1998 er beløbet fastsat til henholdsvis 54.000 kr., 55.000 kr. og 56.000 kr.
 Retten finder, at klagerens islandske medicin-uddannelse må  

 anses for en kompetencegivende grunduddannelse, og at den efterfølgende  

 praktiske, kliniske uddannelse i Danmark til alment praktiserende læge må  

 anses  

 for en videreuddannelse.
 Klageren har under ansættelsen som reservelæge i turnus-,  

 introduktions- og uddannelsesstillingerne under X Amts Sygehusvæsen i  

 perioden  

 fra 1. april 1995 til 28. februar 2002 været ansat og aflønnet efter  

 overenskomsten mellem Amtsrådsforeningen i Danmark og Foreningen af Yngre  

 Læger, og har dermed været ansat som lønmodtager.
 Retten finder herefter, at klageren ikke kan anses for  

 studerende i dobbeltbeskatningsoverenskomstens forstand, og at hun derfor ved  

 opgørelsen af den personlige indkomst for indkomstårene 1996, 1997 og 1998  

 ikke  

 er berettiget til islændingfradrag i henhold til artikel 20 i den nordiske  

 dobbeltbeskatningsoverenskomst af 12. september 1989, jf. protokollens afsnit  

 XI, stk. 1 og stk. 4 (gældende for 1996 og 1997), og artikel 20 i den  

 nordiske  

 dobbeltbeskatningsoverenskomst af 23. september 1996, jf. protokollens afsnit  

 IX, stk. 1 og  

 stk. 4 (gældende for  

 1998).
 Afgørelsen for indkomstårene 1996, 1997 og 1998 stadfæstes  

 derfor.
