Bindende forhåndsbesked - skattefri  

 virksomhedsomdannelse - interessentskab - udlejningsejendomme Ligningsrådet blev ved en anmodning om bindende forhåndsbesked  

 spurgt om følgende:
"Kan Ligningsrådet bekræfte, at hver ejendom i et  

 interessentskabs ejendomsportefølje er en selvstændig  

 virksomhed, således at ejerne kan bestemme, om  hver enkelt af  

 ejendommene  i interessentskabet skal overdrages til selskabet eller holdes  

 uden for omdannelsen, jf. virksomhedsomdannelseslovens § 2, stk. 1, nr. 2  

 ?" Et interessentskab påtænkte pr. 1. januar 2001, at omdanne en  

 eller flere af ejendommene til et nystiftet anpartsselskab efter lov om  

 skattefri virksomhedsomdannelse.
Aktiviteten i interessentskabet bestod udelukkende i udlejning af  

 beboelseslejemål i interessentskabets 6 ejendomme.
Bogholderiet var  

 tilrettelagt således, at indtægter og udgifter opgøres  

 særskilt for hver ejendom, således at aktiver og passiver kunne  

 opdeles for hver ejendom.
 Det var hensigten, at to ejendomme skulle holdes uden for  

 virksomhedsomdannelsen og i stedet efterfølgende skulle overdrages til  

 selskabet med beskatning hos interessenterne til følge.
 Baggrunden for den påtænkte skattepligtige overdragelse var,  

 at 3 af interessenterne som følge af salget af en række  

 ejendomme i året forud for den påtænkte omdannelse havde et  

 efter ejendomsavancebeskatningsloven fremførselsberettiget underskud,  

 som ønskedes udnyttet bedst muligt.
 Såvel de stedlige myndigheder som Told- og Skattestyrelsen havde  

 indstillet, at spørgsmålet besvaredes bekræftende.
Ligningsrådet lagde ved afgørelsen dels vægt på,  

 at en ejendom, der udelukkende benyttes erhvervsmæssigt, i henhold til  

 gældende praksis kan udgøre en selvstændig virksomhed, jf.  

 Ligningsvejledningen E.H.2.1, dels på at virksomhedsomdannelsesloven §  

 2 ved lovforslag nr. 147 af 1998/99 er blevet  præciseret,  

 således at  bygninger, der både anvendes erhvervsmæssigt og  

 uden for erhverv kan udgøre en selvstændig virksomhed, jf.  

 bemærkningerne til lovforslaget, hvor det anførtes "... i  

 overensstemmelse med gældende praksis, at en ejendom, der udelukkende  

 benyttes erhvervsmæssigt, kan udgøre en selvstændig  

 virksomhed.
Dette medfører, at en sådan ejendom dels kan  

 overdrages til et selskab efter virksomhedsomdannelsesloven, selvom  

 ejendommen bliver selskabets eneste aktiv, dels kan holdes uden for en  

 eventuel omdannelse." Da der ingen grund sås til, at dette ikke skulle gælde  

 på samme vis for virksomheder drevet af interessentskaber, blev  

 spørgsmålet besvares bekræftende.
