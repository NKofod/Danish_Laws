Fremsat den 5. december 2006 af Pia Olsen (SF),  

 Morten Homann (SF) og Ole Sohn (SF) Forslag til folketingsbeslutning om  

 forsøg med gratis og billig kollektiv trafik Folketinget opfordrer regeringen til senest den 1. august 2007  

 at iværksætte lokale forsøg med gratis og billig kollektiv trafik med henblik  

 på at begrænse biltrafikken og dermed trængselsproblemer og luftforurening,  

 herunder udslip af drivhusgasser.
Bemærkninger til forslaget Bilen er et nyttigt og for mange mennesker nødvendigt  

 transportmiddel, men den stadig voksende biltrafik skaber samtidig en række  

 problemer.
Trafikalt betyder det generende trængsel og en reduceret gevinst  

 ved  

 at have bil.
Samtidig giver biltrafik en række miljøproblemer som udstødning  

 af  

 sundhedsskadelige partikler, NOx  

 er m.v., og et stigende bidrag til  

 udslippet af drivhusgasser.
 Der er derfor brug for at begrænse stigningen i biltrafikken.  

 Det kræver, at der tages en række forskellige instrumenter i brug, såsom  

 betalingsringe om de større byer og på sigt roadpricing, bedre byplanlægning  

 og  

 forbedringer af den kollektive trafik og forholdene for cyklister.
Billigere eller gratis kollektiv trafik er et instrument, der  

 bør afprøves.
En ny rapport fra Teknologirådet, »Perspektiver ved indførelse  

 af  

 gratis offentlig transport«, anbefaler ikke, at der indføres gratis transport  

 i  

 hele landet, men arbejdsgruppen bag rapporten »kan anbefale, at  

 trafikselskaber  

 og kommuner overvejer, at indføre gratis eller markant billigere offentlig  

 transport i udvalgte geografiske områder og for udvalgte befolkningsgrupper«  

 (se side 79 i rapporten, der kan findes på Teknologirådets hjemmeside,  

  

 www.tekno.dk  

  

 ).
 Med den meget stramme økonomi, som skattestoppet presser ned  

 over kommuner og trafikselskaber, er det næppe realistisk, at disse selv kan  

 finansiere forsøg med sådanne ordninger.
Derfor foreslås det, at staten afsætter et beløb, f.eks.  

 100-200 mio. kr., til tidsbegrænsede forsøg på området.
Disse forsøg kunne  

 omfatte følgende:
 − Gratis  

 buskørsel i en større provinsby.
 − Gratis eller  

 billig brug af en af S-togs-nettets grene.
 − Særlig billige  

 månedskort (pendlerkort) i et udvalgt område.
Skriftlig fremsættelse Pia Olsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forsøg med gratis og billig kollektiv trafik.
(Beslutningsforslag nr.
B 54).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
