(Til arbejdsgivere, lønmodtagere og  

 kommunernes social- og sundhedsforvaltning) Ved lov nr. 872 af 23. december 1987 er der som led i Regeringens forslag  

 til omlægning af arbejdsgiverbidragene gennemført nogle ændringer af lov om  

 dagpenge ved sygdom eller fødsel for at begrænse de private arbejdsgiveres  

 udgifter til sygedagpenge.
Arbejdsgiverperioden er således blevet nedsat fra  

 5 uger til 1 uge.
 Med henblik på at begrænse den kommunale administration af  

 dagpengeordningen efter nedsættelsen af arbejdsgiverperioden har Folketinget  

 den 17. marts 1988 vedtaget yderligere ændringer af loven.
 De vigtigste lovændringer er følgende:
 Private arbejdsgivere er arbejdsgivere, der er omfattet af Arbejdsgivernes  

 Elevrefusion.
Pligten til at udlægge dagpenge for 2. - 5. uge angår kun de private  

 arbejdsgivere, der skal betale dagpenge i arbejdsgiverperioden.
Er  

 arbejdsgiveren fritaget for dagpengepligten, fordi lønmodtageren ikke  

 opfylder betingelserne i §§ 3, 5, 6 og 7, eller fordi virksomheden er  

 tilmeldt forsikringsordningen for mindre arbejdsgivere eller  

 løsarbejderforsikringen, eller fordi der er godkendt en § 12-aftale,  

 udbetaler kommunen dagpenge for hele sygeperioden.
 Der vil blive udsendt bekendtgørelse om de nærmere retningslinier for  

 refusionen af dagpenge.
 Offentlige arbejdsgivere er alle arbejdsgivere, der ikke er omfattet af  

 Arbejdsgivernes Elevrefusion og dermed bl.a. også private institutioner, hvis  

 udgifter overvejende dækkes af offentlige midler.
 Denne udvidede dagpengepligt har virkning for sygdomstilfælde, hvor den  

 hidtidige arbejdsgiverperiode på 5 uger endnu ikke er udløbet den 1. april  

 1988, dvs. for sygeperioder fra den 27. februar 1988 eller senere.
 Det er endvidere kun de offentlige arbejdsgivere, som for fremtiden kan  

 forlange varighedserklæring efter 2 ugers sygdom ifølge dagpengelovens § 7,  

 stk. 2. Private arbejdsgivere, der yder løn under sygdom, vil eventuelt have  

 ret til at kræve varighedserklæring efter ansættelsesvilkårene.
 Når en privat arbejdsgiver ikke opfylder pligten til at lægge dagpenge ud  

 for 2. - 5. uge, udbetales dagpenge direkte af kommunen til lønmodtageren.  

 For anmodning om dagpenge fra kommunen gælder de frister, der er fastsat i §  

 18, dvs. inden 1 uge efter udløbet af den periode, hvor arbejdsgiveren har  

 ydet dagpenge, og ellers straks 1. fraværsdag.
 Dette gælder både privat og offentligt ansatte.
 Det gælder dog kun, når det er arbejdsgiveren eller kommunen på dennes  

 vegne (§§ 11, 12, 13, 15 og § 3, stk. 3), der udbetaler fra første dag.  

 Beregningen foretages efter kapitel 8, når arbejdsgiveren fra første dag er  

 fritaget efter 40-timers reglen i § 3 eller efter §§ 5-7.
 Samtidig ændres dagpengenes mindstebeløb i lovens § 24, stk. 4 til 234 kr.  

 pr. uge.
 Ændringerne af reglerne om varighedsbegrænsning har først virkning for  

 sygdomstilfælde, der indtræffer den 1. april 1988 eller senere.
