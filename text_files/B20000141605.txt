Bekendtgørelse om  

 boligmonteringsuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Møbelpolster.
 2)	Autosadelmager.
 3)	Gardindekoratør.
 Stk. 2. Speciale vælges ved indgåelse af  

 uddannelsesaftale.
Uddannelsens mål § 2. Den uddannede skal selvstændigt kunne  

 udføre alle arbejdsprocesser, der forekommer inden for det  

 område, som uddannelsen retter sig imod under iagttagelse af  

 gældende miljø- og sikkerhedsbestemmelser.
Stk. 2. Den uddannede autosadelmager skal endvidere  

 selvstændigt kunne planlægge, fremstille og reparere alle i  

 branchen almindeligt forekommende produkter under hensyntagen til ergonomisk  

 korrekt siddekomfort samt kunne foretage montering af loft og  

 vægbeklædning.
Den uddannede skal endvidere kunne fremstille  

 almindeligt forekommende produkter efter arbejdstegning.
Stk. 3. Den uddannede gardindekoratør skal endvidere  

 selvstændigt kunne fremstille og reparere alle i branchen almindeligt  

 forekommende produkter, herunder rundhorisonter og teaterdekorationer.
Den  

 uddannede skal endvidere kunne fremstille almindeligt forekommende produkter  

 efter arbejdstegning og kunne rådgive kunder om forskellige stof- og  

 materialetyper.
Stk. 4. Den uddannede møbelpolstrer skal endvidere  

 selvstændigt kunne polstre møbler efter arbejdstegning, herunder  

 også kunne fremstille nye modeller.
Den uddannede skal endvidere kunne  

 rådgive kunder om forskellige stof- og steltypers anvendelighed.
Stk. 5. Den uddannede skal have indsigt i og forståelse  

 af miljømæssige forhold, herunder håndtering af  

 miljømæssige problemstillinger i forbindelse med fagets  

 materialeanvendelse.
Arbejdet udføres med det for faget relevante  

 udstyr på baggrund af færdige emnetegninger eller egne  

 tegninger.
 Stk. 6. Den uddannede skal kunne planlægge og  

 gennemføre reparation og vedligeholdelse af maskiner, udstyr og  

 produktionsværktøjer.
 Stk. 7. Den uddannede skal selvstændigt kunne fremskaffe  

 teknisk information ved anvendelse af informationsteknologi.
Stk. 8. Den uddannede skal kunne udvise 1)	kendskab til samarbejds- og kommunikationsteknikker og kunne  

 indgå i samarbejdsprocesser, 2)	kendskab til projektorganisation og kunne indgå i  

 projektgrupper, herunder etablering og opretholdelse af faglig kommunikation  

 på alle niveauer i virksomheden, 3)	fagligt overblik, initiativ samt kendskab til  

 vidensøgning, 4)	fagligt bevidste holdninger samt holdninger, der tilgodeser  

 samarbejde, ansvarlighed og kvalitetsbevidsthed, 5)	kendskab til etablering og drift af egen virksomhed, 6)	kendskab til produktionsstyring og evner til at strukturere,  

 planlægge og vurdere løsningsmuligheder for egne  

 arbejdsopgaver, 7)	kendskab til design og produktudvikling og 8)	miljøbevidsthed.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik og den  

 fællesfaglige indgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Fællesudvalget for Auto-, Ortopædi-, Boligmontering og  

 Polstermøbelindustrien.
 § 4. Uddannelsen varer 4 år for specialerne  

 autosadelmager og møbelpolstrer og 2 år og 9 måneder for  

 specialet gardindekoratør.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 30 ugers obligatorisk skoleundervisning i specialerne autosadelmager og  

 møbelpolstrer og 20 ugers skoleundervisning i specialet  

 gardindekoratør.
Eleven kan indlede uddannelsen på skole med et  

 grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet i specialerne autosadelmager og møbelpolstrer er  

 opbygget af 6 skoleperioder på hver 5 uger, i specialet  

 gardindeokaratør af 4 skoleperioder på hver 5 uger.  

 Skoleperioderne omfatter grundfag, områdefag, bundne specialefag,  

 valgfri specialefag og valgfag.
De valgfri specialefag kan dog af skolen  

 placeres som særskilte skoleperioder.
 Stk. 4. I grundforløbet har eleven mulighed for valgfri  

 undervisning, jf, grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelse § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige varigheden efter  

 § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, bundne og valgfrie specialefag og valgfag med de fastsatte  

 mål.
§ 7. Det i § 6 nævnte forløb kan  

 begynde med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage afklaring af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf. hovedbekendtgørelsen  

 § 20, stk.2. Det supplerende kursus kan gennemføres uden  

 uddannelsesaftale.
Fritagelse for dele af uddannelsen § 8. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Konstruktion og fremstilling Niveau: Begynder.
Vejledende uddannelsestid: 3 uger.
Eleven a)	kan anvende og kombinere de øvrige erhvervede tekniske  

 faglige kvalifikationer i et givent fremstillingsforløb fra  

 opgavespecifikation til et færdigt projekt, b)	har begyndende kendskab til forskellige konstruktionsprocesser og  

 teknikker, c)	har begyndende kendskab til forskellig  

 planlægningsværktøjer og teknikker og kan udføre de  

 givne arbejdsdiscipliner under iagttagelse af gældende  

 sikkerhedsforskrifter og d)	er orienteret om produktionsplanlægning.
2)	Maskin-og værktøjslære Niveau: Begynder.
Vejledende uddannelsestid: 1 uge.
Eleven a)	erhverver begyndende kendskab til de mest forekommende maskiner og  

 værktøjer, der anvendes, b)	har begyndende kendskab til brug af skabeloner og c)	har begyndende kendskab til anvendelse af værktøj og  

 maskiner i forhold til forskellige materialer.
3)	Materialelære Niveau: Begynder.
Vejledende uddannelsestid: 1 uge.
Eleven opnår begyndende kendskab til de i faget mest anvendte  

 materialer.
Eleven får kendskab til egenskaber og  

 bearbejdningsmetoder.
 § 10. Følgende grundfag afsluttes i  

 hovedforløbet, jf. bekendtgørelse om grundfag:
 1)	Salg og service, niveau E eller F.
 2)	Produktudvikling, produktion og service, 1. uge.
 3)	Materialeforståelse, 1 uge.
 4)	Dansk niveau F.
 5)	Matematik, niveau F.
 6)	Informationsteknologi, 1 uge.
 7)	Design, niveau E.
 § 11. Undervisningen i hovedforløbet  

 omfatter følgende områdefag:
1)	Maskin- og værktøjslære Eleven skal have kendskab til nødvendige måle- og  

 skæreværktøj samt have færdigheder i brug af  

 skabeloner.
Endvidere skal eleven kunne anvende og vedligeholde  

 håndværktøjer, der bruges i de forskellige specialer under  

 iagttagelse af nødvendige sikkerhedsforskrifter.
Eleven skal kunne  

 betjene alle i branchen forekommende maskiner samt kunne vedligeholde,  

 fejlfinde og justere disse.
 2)	Geometri og Projektionstegning.
 Eleven skal kunne aflæse tegninger, hvor et emne er afbildet i  

 flere forskellige planer, samt have kendskab til rumstørrelser,  

 linier, flader og legemer.
3)	Datalære Eleven skal have kendskab til forskellige datasprog, fremstilling af  

 mindre dataprogrammer, kendskab til udarbejdelse af dokumentation,  

 datalærens metoder og til cad/cam-systemets opbygning og  

 virkemåde, samt skal kunne konstruere emner og maskinelt fremstille  

 tegninger.
Eleven skal desuden have forståelse af sammenhængen  

 mellem konstruktionssiden og produktionssiden.
4)	Fagtegning Eleven skal have kendskab til tegneteknik og tegningsforståelse  

 ved udførsel af arbejdstegninger, symboler og signaturer, der anvendes  

 til illustration af forskellige materialer, skal selvstændigt kunne  

 fremstille en arbejdstegning, hvor signaturer og symboler er korrekt anvendt.  

 Det skal klart fremgå af tegningen, hvorledes forarbejdning og  

 opbygning af emnet skal foregå.
5)	Brandkrav Eleven får kendskab til brandregulativet, herunder viden om  

 krævet afstand til el, sprinkler og tyverialarm.
Stk. 2. Undervisningen i områdefag i  

 hovedforløbet varer i alt 4,5 uger for mødelpolstrer og  

 autosadelmager, 2 uger for gardindekoratør.
For møbelpolstrer  

 og autosadelmager gennemføres undervisningen til rutineniveau, for  

 gardindekoratør til begynderniveau.
 § 12. Til specialet møbelpolstrer er  

 knyttet følgende bundne specialefag:
1)	Læderarbejde og -teori Niveau: Rutine Eleven får viden om forskellige møbellædertyper,  

 deres anvendelsesområder, fordele og ulemper, får kendskab til de  

 krav der stilles til polstring og stil, skal redegøre for principperne  

 for måltagning til læderbetræk, udformning af modeller og  

 stansejern.
Eleven kan udføre sammenføjninger  

 udskærfning, klæbning, syning med kederindlæg,  

 pyntestikninger, samling og montering i not og med blystaf.
Kendskab til  

 dybdehæftningens idé og formål, form og  

 størrelsesforhold, og forskellige former for hæftning og  

 finisharbejde.
2)	Steltyper Niveau: Rutine Eleven får kendskab til faste og skilbare træ-,  

 knockdown-, formstøbte stel, metal- og kombinationsstel.
Eleven  

 får kendskab til stelkonstruktion og dimensionering, styrke og  

 holdbarhed, orienteres om belastnings- og brugskrav.
Stk. 2. Undervisningen i de i stk. 1 nævnte  

 specialefag varer i alt 6 uger.
Eleverne vælger sammen med  

 praktikvirksomheden toning af undervisningen i traditionel  

 møbelpolstring eller industriel mødepolstring.
Valget skal  

 fremgå af elevens personlige uddannelsesplan og skal vælges inden  

 4. skoleperiode i hovedforløbet.
 § 13. Til specialet autosadelmager er knyttet  

 følgende bundne specialefag:
1)	Læderarbejde og -teori Niveau: Rutine Eleven får viden om forskellige møbellædertypers  

 anvendelsesområder, fordele og ulemper, får kendskab til de krav  

 der stilles til polstring og stil.
Eleven kan redegøre for  

 principperne for måltagning til læderbetræk samt udformning  

 af modeller og stansejern.
Eleven kan udføre sammenføjning,  

 udskærfning, klæbning, syning med kederindlæg,  

 pyntestikninger, samling i not og med blystaf.
Eleven får kendskab til  

 dybdehæftningens formål og form og størrelsesforhold, og  

 til de forskellige former for hæftning og finisharbejde.
2)	Steltyper Niveau: Rutine Eleven får kendskab til stelkonstruktion og dimensionering,  

 styrke og holdbarhed samt orientering om belastning og gældende  

 brugskrav og om hvilke steltyper, der kan anvendes inden for bilens ydre  

 rammer.
3)	El Niveau: Rutine Eleven skal have grundlæggende viden om el i biler, i  

 sæder, selestrammer og til- og afmontering af disse,  

 grundlæggende viden om airbag.
 Stk. 2. Undervisningen i de i stk. 1 nævnte  

 specialefag varer i alt 6 uger.
 § 14. Til specialet gardindekoratør  

 er knyttet følgende bundne specialefag:
1)	Mørklægning Niveau: Rutine Eleven får kendskab til forskellige grader af  

 mørklægning, overlapning og lysesluser, skal selvstændigt  

 udfra valgt opgave kunne vælge en hensigtsmæssig grad af  

 mørklægning samt foretage montering.
2)	Specialstænger Niveau: Rutine Eleven får kendskab til alle former for specialstænger,  

 kan foretage mål og beregninger ved bukning af stænger samt  

 montering af snoretræk.
3)	Specialmontering Niveau: Rutine Elever får kendskab til forskellige monteringsbeslag og kan  

 selvstændigt foretage specialmontering med korrekte beslag i alle  

 almindeligt forekommende væg- og loftsmaterialer.
4)	Eltræk Niveau: Rutine Eleven kan selvstændigt opsætte og montere eltræk  

 under iagttagelse af gældende sikkerhedsbestemmelser, får  

 kendskab til eltræks muligheder og begrænsninger og kan  

 selvstændigt vælge materialer, værktøjer og  

 tilbehør ved opsætning og montering af eltræk.
5)	Udstillings-, TV- og teaterarbejde Niveau: Rutine Eleven får kendskab til bespænding af vægge og  

 adskillelser med tekstilbeklædning til TV-, teater- og  

 udstillingsarbejde og kan udføre flagdekorationer.
 Stk. 2. Undervisningen i de i stk. 1 nævnte  

 specialefag varer i alt 4 uger.
 § 15. Undervisningen i hovedforløbet  

 omfatter desuden valgfri specialefag, inden for følgende  

 områder:
 1)	Gulvbelægning og bløde tæpper.
 2)	Presenninger, herunder svejsninger.
 3)	Renovering af gamle møbler, automøbler m.m.
 4)	Cad/cam.
 5)	Industriel eller traditionel produktion.
 6)	Tekstil- og vægbeklædning.
 7)	Opbygning af møbler.
 8)	Modelfremstilling.
 9)	Opbygning af møbler til automobiler.
 10)	Modelfremstilling.
Stk. 2. De valgfri specialefag varer for den enkelte elev 4  

 uger for autosadelmager- og møbelpolsterelever og 1 uge for  

 gardindekoratørelever.
Eleven og virksomheden vælger specialefag  

 efter anvisningerne i vejledningen til bekendtgørelsen.
Skolen  

 fastsætter en frist for valg og omvalg af specialefag, jf.  

 hovedbekendtgørelsen.
§ 16. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
Praktikuddannelsen § 17. Praktikvirksomheden skal gennemføre  

 praktikuddannelsen således, at den sammen med skoleundervisningen  

 fører til, at eleven kan nå uddannelsens mål, herunder at  

 eleverne 1)	opnår de nødvendige praktiske færdigheder, 2)	opnår viden om branchens typiske materialer,  

 bearbejdningsmetoder, arbejdsprocesser og produktionsformer, 3)	kan betjene branchens maskiner og  

 hjælpeværktøjer, 4)	kan fremstille og reparere alle almindeligt forekommende  

 arbejder, 5)	opnår kendskab til områdets arbejdsmiljø og 6)	opnår kendskab til nødvendige  

 sikkerhedsforanstaltninger og kravet om høj hygiejnisk  

 standard.
 Stk. 2. Praktikuddannelsen i specialerne som autosadelmager og  

 møbelpolstrer skal indeholde følgende arbejdsområder og  

 funktioner: Læderteori, specielle opbygninger af møbler til  

 biler eller bolig, steltyper og modelfremstilling.
 Stk. 3. Praktikuddannelsen i specialet som  

 gardindekoratør skal indeholde følgende arbejdsområder og  

 funktioner: Specialstænger, specialmontering og eltræk.
 Uddannelsesbog mv.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser gives dog alene  

 "gennemført/ikke gennemført" eller  

 "bestået/ikke bestået, hvis det fremgår af de  

 nærmere retningslinier for faget.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
§ 21. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamenen består af et projekt, der gennemføres over  

 en periode på 4 uger i den sidste skoleperiodes sidste 5 uger.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 22. Projektet består af opgaver, som skal  

 løses skriftligt, og praktiske opgaver.
Personlige notater og andet  

 skriftligt materiale må anvendes under prøven.
 § 23. Læreren og de to censorer giver samlet  

 en karakter for henholdsvis de skriftlige opgaver og de praktiske  

 opgaver.
 Stk. 2. Ved bedømmelsen af de praktiske opgaver  

 indgår følgende kriterier med lige stor vægt:
 1)	Håndværksmæssig udførelse.
 2)	Overholdelse af mål og data.
 3)	Helhedsindtryk.
 Stk. 3. Eksamenskarakteren (svendeprøvekarakteren)  

 fremkommer som gennemsnittet af karakteren for de skriftlige opgaver og de  

 praktiske opgaver, idet de skriftlige opgaver tæller med faktoren 1 og  

 de praktiske opgaver med faktoren 3. For at bestå eksamen skal  

 karakteren 6 være opnået i hver af prøverne.
 Stk. 4. Skolen meddeler eksaminanden karaktererne inden  

 afslutningen af den sidste skoleperiode.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført.
 1)	Eleven skal have opnået mindst karakteren 6 som gennemsnit af  

 alle afsluttende karakterer i grundfag i hovedforløbet.
 2)	Eleven skal have opnået mindst karakteren 6 eller betegnelsen:  

 "bestået" eller "gennemført" i hvert enkelt  

 områdefag og specialefag i hovedforløbet.
 3)	Den afsluttende eksamen (svendeprøve) skal være  

 bestået.
Uddannelsesbevis § 26. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt og afsluttende praktikerklæring for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 27. Bekendtgørelsen træder i kraft  

 den 11. januar 2001 med virkning fra den 1. januar 2001.
 Stk. 2. Samtidig ophæves bekendtgørelse nr. 491  

 af 18. juni 1999 om boligmonteringsuddannelsen, jf. dog stk. 3.
 Stk. 3. Den i stk. 2 nævnte bekendtgørelse  

 finder anvendelse for elever med uddannelsesaftale, der er begyndt på  

 3. skoleperiode den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller gennemført de i stk. 5  

 nævnte skoleperioder.
 Stk. 5. Elever, der har gennemført 2. skoleperiode i  

 følgende uddannelser efter de hidtidige regler, er fritaget for det  

 obligatoriske grundforløb, bortset fra de  

 områdefag, der er nævnt i § 9:
 1)	Beklædningshåndværker.
 2)	Beklædningsoperatør.
 3)	Maskinuddannelsen.
 4)	Tekstiloperatør.
 5)	De tekstile erhvervsuddannelser.
 6)	Farverioperatør.
 7)	Skomager.
 8)	Ortopædist.
 9)	Maskinsnedkeruddannelsen.
 10)	Træfagenes industrielle snedkeruddannelse.
 11)	Værktøjsmageruddannelsen.
 12)	Strikkeoperatør.
