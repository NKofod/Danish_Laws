 Ved kgl. resolution af 24. november 1972 har Danmark ratificeret den i  

 Geneve den 21. april 1961 undertegnede europæiske konvention om international  

 handelsvoldgift.
 Konventionen har følgende ordlyd (den russiske tekst er udeladt her):
Oversættelse EUROPÆISK KONVENTION om international handelsvoldgift.
Artikel I Konventionens område 1. Denne konvention finder anvendelse:
2. I denne konvention betyder Artikel II Offentligretlige juridiske personers adgang til at benytte  

 voldgift 1. I de i denne konventions artikel I, stk. 1 nævnte  

 tilfælde kan juridiske personer, som i henhold til den for dem gældende lov  

 betragtes som »offentligretlige juridiske personer«, gyldigt indgå  

 voldgiftsaftaler.
 2. Ethvert land kan ved underskrivelse, ratificering  

 eller tiltrædelse af denne konvention erklære, at den begrænser ovennævnte  

 ret, således som bestemt i erklæringen.
Artikel III Udenlandske statsborgeres adgang til at være voldgiftsmænd I voldgift, som omfattes af denne konvention, kan fremmede statsborgere  

 udpeges som voldgiftsmænd.
Artikel IV Voldgiftens organisering 1. En voldgiftsaftales parter kan bestemme:
2. Hvis parterne har aftalt at henskyde en tvist til  

 ad hoc voldgift, og en part ikke inden 30 dage efter, at indklagede har  

 modtaget begæringen om voldgift, har udpeget sin voldgiftsmand, skal denne,  

 medmindre andet er aftalt, på begæring af den anden part udpeges af  

 præsidenten for det kompetente handelskammer i det land, hvor den første part  

 havde bopæl eller sæde, da begæring om voldgift blev fremsat.
Dette stykke  

 finder også anvendelse ved valg af afløser for den eller de af en part eller  

 af præsidenten for nævnte handelskammer udpegede.
3. Hvis parterne har aftalt, at deres tvister skal  

 afgøres ved ad hoc voldgift med en eller flere voldgiftsmænd, og hvis  

 voldgiftsaftalen ikke indeholder bestemmelser om voldgiftens organisering som  

 nævnt i stk. 1, skal de fornødne foranstaltninger, såfremt parterne ikke kan  

 enes herom, og såfremt tilfældet ikke falder ind under stk. 2, træffes af de  

 allerede udpegede voldgiftsmænd.
Hvis parterne ikke kan enes om at udpege  

 enevoldgiftsmanden, eller hvis de udpegede voldgiftsmænd ikke enes om de  

 fornødne foranstaltninger, kan klageren, hvis parterne har truffet aftale om  

 stedet for voldgiften, efter eget valg begære de fornødne foranstaltninger  

 truffet enten af præsidenten for handelskammeret i det land, hvor voldgiften  

 skal foregå, eller af præsidenten for det kompetente handelskammer i det  

 land, hvor indklagede havde bopæl eller sæde, da begæring om voldgift blev  

 fremsat.
Hvis det ikke er aftalt, hvor voldgiften skal foregå, kan klageren  

 efter eget valg begære de fornødne foranstaltninger truffet enten af  

 præsidenten for det kompetente handelskammer i det land, hvor indklagede  

 havde bopæl eller sæde, da begæring om voldgift blev fremsat, eller af Den  

 særlige Komitee, om hvis sammen sætning og procedure regler findes i  

 tillægget til denne konvention.
Hvis klageren undlader at udøve sine  

 rettigheder ifølge dette stykke, kan disse udøves af indklagede eller af  

 voldgiftsmændene.
 4. Når der rettes henvendelse til præsidenten eller  

 til Den særlige Komitee, kan disse alt efter tilfældets beskaffenhed:
 5. Hvis parterne har aftalt, at deres tvister skal  

 afgøres ved en permanent voldgiftsinstitution uden at have bestemt  

 institutionen, og de ikke kan enes herom, kan klageren begære en sådan  

 institution udpeget i overensstemmelse med stk. 3.
 6. Hvis voldgiftsaftalen ikke indeholder bestemmelser  

 om, hvorvidt voldgiften skal foregå ved en permanent voldgiftsinstitution  

 eller ved ad hoc voldgift, og hvis parterne ikke kan enes herom, kan klageren  

 få dette afgjort i overensstemmelse med stk. 3. Præsidenten for det  

 kompetente handelskammer eller Den særlige Komitee kan da enten henvise  

 parterne til en permanent voldgiftsinstitution eller opfordre dem til inden  

 en af dem fastsat frist at udpege deres voldgiftsmænd og til inden denne  

 frist at enes om de fornødne foranstaltninger for voldgiftens gennemførelse.  

 I sidste fald finder bestemmelserne i stk. 2, 3 og 4 anvendelse.
 7. Hvis den i medfør af denne artikels stk. 2, 3, 4, 5  

 og 6 udpegede præsident for vedkommende handelskammer ikke inden 60 dage,  

 efter at han har modtaget anmodning om at udøve en af de deri nævnte  

 funktioner, har efterkommet begæringen, er klageren berettiget til at rette  

 anmodning herom til Den særlige Komitee.
Artikel V Indsigelser mod voldgiftsrettens kompetence 1. En part, som vil rejse indsigelse mod en  

 voldgiftsmands kompetence under påberåbelse af, enten at der ikke forelå  

 nogen voldgiftsaftale, eller at voldgiftsaftalen var ugyldig eller faldet  

 bort, skal gøre det under voldgiftsforhandlingerne og senest ved indgivelse  

 af sit klageskrift eller sit svarskrift vedrørende sagens realitet;  

 indsigelse om, at en voldgiftsmand ikke har kompetence, skal fremsættes under  

 voldgiftsforhandlingerne, så snart som det spørgsmål, med hensyn til hvilket  

 voldgiftsmanden påstås ikke at have kompetence, rejses under voldgiftssagen.  

 Hvis indsigelsen fremkommer senere, og voldgiftsmanden finder det  

 undskyldeligt, skal han dog tillade den fremsat.
 2. Hvis de i stk. 1 nævnte indsigelser vedrørende  

 kompetencen ikke fremsættes inden de der angivne tidsfrister, kan de, hvis  

 der er tale om indsigelser, som parterne ifølge den lov, som voldgiftsmanden  

 skal anvende, kun selv kan påberåbe sig, ikke fremsættes senere under  

 voldgiftssagen, og hvis der er tale om indsigelser, som parterne ifølge den  

 lov, som domstolen ifølge de for den gældende internationalprivatretlige  

 regler skal anvende, selv, kan påberåbe sig, ej heller senere under en sag  

 ved en almindelig domstol om voldgiftskendelsens indhold eller fuldbyrdelse.  

 Voldgiftsmandens afgørelse af, om en indsigelse er fremsat for sent, kan dog  

 efterprøves for domstolene.
 3. En voldgiftsmand, hvis kompetence bestrides, bør -  

 men under efterfølgende prøve for domstolene efter lex fori - fortsætte  

 sagens behandling, tage stilling til spørgsmålet om sin egen kompetence og  

 til spørgsmålet om eksistensen eller gyldigheden af voldgiftsaftalen eller af  

 den aftale, hvori voldgiftsaftalen indgår.
Artikel VI De almindelige domstoles kompetence 1. Hvis der under en sag ved de almindelige domstole  

 rejses indsigelse mod rettens kompetence under påberåbelse af, at der er  

 aftalt voldgift, skal indsigelsen - hvis den ikke skal - fortabes fremsættes  

 enten forinden eller samtidig med fremlæggelsen af svarskriftet vedrørende  

 sagens realitet, alt efter om indsigelsen ifølge den for domstolen gældende  

 lov er en formalitetsindsigelse eller en realitetsindsigelse.
2. Ved afgørelsen af, om der eksisterer en  

 voldgiftsaftale, eller af, om en sådan aftale er gyldig, skal domstolene i de  

 kontraherende stater anvende for så vidt angår spørgsmål om parternes evne  

 til at indgå aftalen den for dem gældende lov og for så vidt angår andre  

 spørgsmål Domstolene kan også afslå at anerkende en voldgiftsaftale, hvis tvisten  

 ikke kunne afgøres ved voldgift i de lande, hvor parterne har bopæl eller  

 sæde.
 3. Hvis der er indledt voldgiftssag, og der senere  

 anlægges sag ved en ordinær domstol vedrørende samme tvist mellem de samme  

 parter eller vedrørende spørgsmålet, om der foreligger en voldgiftsaftale,  

 eller om voldgiftsaftalen er ugyldig eller faldet bort, skal retten udsætte  

 sin afgørelse om voldgiftsrettens kompetence, indtil voldgiftskendelsen er  

 afsagt, medmindre der foreligger væsentlige grunde for det modsatte.
 4. En henvendelse til en domstol om foreløbige  

 retsskridt eller om forholdsregler til bevarelse af status quo er ikke  

 uforenelig med en voldgiftsaftale og er heller ikke at betragte som et  

 sagsanlæg vedrørende sagens realitet.
Artikel VII Hvilken lov, der skal finde anvendelse 1. Parterne kan aftale, hvilken lovgivning  

 voldgiftsmændene skal anvende ved sagens afgørelse.
Hvis parterne ikke har  

 truffet aftale herom, skal voldgiftsmændene anvende den lovgivning, som  

 bestemmes af de internationalprivatretlige regler, som voldgiftsmændene  

 finder anvendelige.
I begge tilfælde skal voldgifts mændene tage hensyn til  

 kontraktens bestemmelser og til handelssædvaner.
 2. Voldgiftsmændene skal afgøre sagen efter billighed,  

 hvis parterne har truffet aftale herom og kan gøre det efter den lov, som  

 finder anvendelse på voldgiften.
Artikel VIII Kendelsens begrundelse Parterne antages at have aftalt, at kendelsen skal begrundes, medmindre de Artikel IX Tilsidesættelse af voldgiftskendelser 1. Tilsidesættelse i et kontraherende land af en  

 voldgiftskendelse som hører under denne konvention, kan kun danne grundlag  

 for nægtelse af anerkendelse eller fuldbyrdelse i et andet kontraherende land  

 hvis tilsidesættelsen er sket i et land, i hvilket eller i henhold til hvis  

 lov kendelsen er afsagt, og kun hvis tilsidesættelse er sket af en af  

 følgende grunde:
 2. I forholdet mellem lande, som også har tiltrådt New  

 York- konventionen af 10. juni 1958 om anerkendelse og fuldbyrdelse af  

 udenlandske voldgiftskendelser, indskrænker stk. 1 i denne artikel  

 anvendelsen af New York-konventionens artikel V, 1. e) til kun at omfatte  

 tilfælde, hvor tilsidesættelse er sket af en af de i stk. 1 ovenfor nævnte  

 grunde.
Artikel X Afsluttende bestemmelser 1. Denne konvention er åben for undertegnelse eller  

 tiltrædelse af lande, der er medlemmer af Den økonomiske Kommission for  

 Europa, og for lande, der er tillagt rådgivende status over for kommissionen  

 i henhold til § 8 i kommissionens statutter.
 2. Lande, som kun deltager i visse af Den økonomiske  

 Kommission for Europas funktioner i henhold til § 11 i kommissionens  

 statutter, kan blive kontraherende parter i konventionen ved at tiltræde den  

 efter, at den er trådt i kraft.
 3. Konventionen står åben for undertegnelse til og med  

 den 31. december 1961. Derefter er den åben for tiltrædelse.
 4. Konventionen skal ratificeres.
 5. Ratifikation eller tiltrædelse sker ved deponering  

 af et dokument herom hos generalsekretæren for De forenede Nationer.
 6. Samtidig med undertegnelse, ratifikation eller  

 tiltrædelse af konventionen skal de kontraherende parter tilstille  

 generalsekretæren for De forenede Nationer en liste over de handelskamre  

 eller andre institutioner i deres lande, som skal udøve de funktioner, der i  

 henhold til konventionens artikel IV er tillagt præsidenten for det  

 kompetente handelskammer.
 7. Bestemmelserne i denne konvention påvirker ikke  

 gyldigheden af andre flersidige eller tosidige aftaler om voldgift, som er  

 indgået mellem, eller som senere måtte blive indgået mellem kontraherende  

 stater.
8. Konventionen træder i kraft den halvfemsindstyvende  

 dag efter, at fem af de i stk. 1 ovenfor omhandlede lande har deponeret deres  

 ratifikations- eller tiltrædelsesinstrumenter.
For ethvert land, der  

 ratificerer eller tiltræder konventionen senere, træder den i kraft den  

 halvfemsindstyvende dag efter deponeringen af ratifikations- eller  

 tiltrædelsesinstrumentet.
 9. Enhver kontraherende part kan opsige konventionen  

 ved underretning herom til generalsekretæren for De forenede Nationer.  

 Opsigelsen træder i kraft tolv måneder efter, at generalsekretæren har  

 modtaget underretningen.
 10. Hvis efter konventionens ikrafttræden antallet af  

 kontraherende parter reduceres til mindre end fem som følge af opsigelser,  

 ophører konventionen med at være i kraft fra den dag, den sidste af disse  

 opsigelser træder i kraft.
11. Generalsekretæren for De forenede Nationer skal  

 underrette de i stk. 1 nævnte lande og lande, som er blevet kontraherende  

 parter i medfør af stk. 2 ovenfor, om 12. Efter den 31. december 1961 skal  

 originaleksemplaret af konventionen deponeres hos generalsekretæren for De  

 forenede Nationer, som skal tilstille de i stk. 1 og 2 ovenfor nævnte lande  

 bekræftede genparter.
 TIL BEKRÆFTELSE HERAF har undertegnede, der er behørigt bemyndigede  

 hertil, underskrevet denne konvention.
 UDFÆRDIGET i Geneeve den enogtyvende dag i april, år et tusinde nihundrede  

 og enogtres i et eksemplar på engelsk, fransk og russisk, hvilke tre tekster  

 har samme gyldighed.
Oversættelse Tillæg Sammensætningen af og proceduren for den i konventionens artikel 4  

 nævnte Særlige Komitee 1. Den i konventionens artikel IV nævnte Særlige  

 Komitee skal bestå af to almindelige medlemmer og en formand.
En af de  

 almindelige medlemmer skal vælges af de handelskamre eller andre  

 institutioner, som i medfør af konventionens artikel X, stk. 6, er udpeget af  

 stater, i hvilke der på det tidspunkt, da konventionen er åben for  

 underskrift, findes nationale komiteer af Det internationale Handelskammer,  

 og som på valgets tidspunkt er parter i konventionen.
Det andet medlem skal  

 vælges af de handelskamre eller andre institutioner, som i medfør af  

 konventionens artikel X, stk. 6 er udpeget af stater, i hvilke der på det  

 tidspunkt, da konventionen er åben for underskrift, ikke findes nationale  

 komiteer af Det internationale Handelskammer, og som på valgets tidspunkt er  

 parter i konventionen.
 2. De personer, der skal fungere som formænd for Den  

 særlige Komitee i henhold til stk. 7 i dette tillæg, vælges på samme måde af  

 de handelskamre eller andre institutioner, som er omtalt i stk. 1 i dette  

 tillæg.
 3. De i stk. 1 i dette tillæg nævnte handelskamre og  

 andre institutioner skal samtidig med og på samme måde, som de vælger formand  

 og andre almindelige medlemmer, vælge stedfortrædere til at fungere i  

 tilfælde af formandens eller de almindelige medlemmers midlertidige forfald.  

 Såfremt formanden eller et almindeligt medlem får vedvarende forfald eller  

 trækker sig tilbage, skal vedkommende stedfortræder (alt efter tilfældet)  

 tiltræde som formand eller respektiv almindeligt medlem, og den kreds af  

 handelskamre eller andre institutioner, som har valgt den stedfortræder, der  

 er blevet formand eller almindeligt medlem, skal i så fald vælge en anden  

 stedfortræder.
4. De første valg til komiten skal afholdes inden 90  

 dage fra den dag, da det 5. ratifikations- eller tiltrædelsesinstrument er  

 deponeret.
Også handelskamre og andre institutioner, som er udpeget af  

 stater, der har underskrevet konventionen, skal, selv om vedkommende stat  

 endnu ikke er part i konventionen, være berettiget til at deltage i disse  

 valg.
Hvis det imidlertid ikke er muligt at afholde valg inden for den  

 foreskrevne periode, udskydes ikrafttrædelsen af konventionens artikel IV,  

 stk. 3-7, indtil valgene er afholdt som foreskrevet ovenfor.
5. Bortset fra bestemmelserne i stk.7 nedenfor vælges  

 medlemmerne af Den særlige Komitee for en periode af fire år.
Nyvalg afholdes  

 inden for de førte seks måneder af det fjerde år, som følger efter det  

 foregående valg.
Hvis et nyvalg af medlemmer til Den særlige Komitee  

 imidlertid ikke fører til resultat, skal de tidligere valgte medlemmer  

 fortsætte med at fungere, indtil nyvalg har fundet sted.
 6. Der gives underretning om valget af medlemmer af  

 Den særlige Komitee til generalsekretæren for De forenede Nationer, som igen  

 skal underrette de i konventionens artikel X, stk. 1 nævnte stater og de  

 stater, som er blevet kontraherende parter i medfør af artikel X, stk. 2.  

 Generalsekretæren skal på samme måde underrette de nævnte stater om enhver  

 udskydelse af ikrafttrædelsen og om ikrafttrædelsen af konventionens artikel  

 IV, stk. 3-7 i medfør af stk. 4 i dette tillæg.
7. De personer, der vælges til hvervet som formand,  

 skal udøve hvervet efter tur, hver for en periode af to år.
Afgørelsen af,  

 hvem af disse to personer, der skal fungere som formand i den første  

 toårsperiode efter konventionens ikrafttræden, afgøres ved lodtrækning.  

 Hvervet som formand overgår derefter for hver følgende toårsperiode til den  

 person, der er valgt som formand af den anden gruppe af lande end den, af  

 hvilken den fungerende formand i den umiddelbart foregående toårsperiode var  

 valgt.
8. Anmodning til Den særlige Komitee vedrørende et af  

 de i nævnte artikel IV, stk. 3-7 omhandlede spørgsmål sendes til  

 eksekutivsekretæren for Den økonomiske Kommission for Europa.  

 Eksekutivsekretæren skal i første omgang forelægge spørgsmålet for det medlem  

 af Den særlige Komitee, som er valgt af den anden gruppe af lande end den,  

 der har valgt den formand, som fungerer på det tidspunkt, da spørgsmålet  

 rejses.
Dette medlems forslag til afgørelse skal af eksekutivsekretæren  

 oversendes til det andet medlem af komiteen, og hvis dette andet medlem er  

 enig i forslaget, er dette at betragte som komiteens afgørelse og skal som  

 sådan af eksekutivsekretæren meddeles til den part, der rejste spørgsmålet.
9. Hvis de to medlemmer af Den særlige Komitee, som  

 eksekutivsekretæren har rettet henvendelse til, ikke kan enes om en afgørelse  

 ved korrespondance, skal eksekutivsekretæren for Den økonomiske Kommission  

 for Europa indkalde til et møde i den nævnte kommitee i Geneeve med henblik  

 på at opnå en enstemmig afgørelse af spørgsmålet.
I mangel af enighed træffes  

 komiteens afgørelse ved stemmeflerhed, og afgørelsen meddeles af  

 eksekutivsekretæren til den part, der rejste spørgsmålet.
 10. De med spørgsmålets behandling for Den særlige  

 Komite forbundne omkostninger udredes af den part, som har indgivet  

 spørgsmålet, men er i øvrigt at betragte som sagsomkostninger.
 Konventionen trådte i medfør af artikel X, stk. 8 i kraft den 7. januar  

 1964.
 Danmarks ratifikationsinstrument blev den 22. december 1972 deponeret hos  

 De forenede Nationers generalsekretær, og konventionen trådte herefter i  

 medfør af artikel X, stk. 8 i kraft for Danmarks vedkommende den 21. marts  

 1973.
 Danmark har afgivet erklæring om, at konventionen ikke gælder for Færøerne  

 og Grønland.
Konventionen er foruden af Danmark blevet ratificeret eller tiltrådt af:  

 Belgien, Den bjelorussiske socialistiske Sovjetrepublik, Bulgarien, Finland,  

 Frankrig, Italien, Jugoslavien, Polen, Rumænien, De socialistiske  

 Sovjetrepublikkers Union, Spanien, Tyrkiet, Forbundsrepublikken Tyskland  

 (inkl.
Land Berlin), Tjekkoslovakiet, Den ukrainske socialistiske  

 Sovjetrepublik, Ungarn og Østrig.
 Udenrigsministeriet, den 19. juni 1973.
K.
B.
Andersen.
