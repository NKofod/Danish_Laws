Bekendtgørelse om  

 Finansieringsinstituttet for Industri og Håndværk A/S I medfør af § 7g, stk. 7 og § 54, stk. 6, i lov  

 om banker og sparekasser mv., jf. lovbekendtgørelse nr. 706 af 14.  

 juli 2000 fastsættes:
Kapitel 1 Indledende bestemmelser § 1. Finansieringsinstituttet for Industri og  

 Håndværk A/S (i det følgende kaldet  

 Finansieringsinstituttet) må ikke drive anden virksomhed end den, der  

 er nævnt i § 7g, stk. 1, 3 og 4, i lov om banker og  

 sparekasser mv.
 Stk. 2. Finansieringsinstituttet må ikke ved henvendelse  

 til offentligheden tilbyde sig som modtager af indlån.
Kapitel 2 Tilladelse m.m.
 § 2. Finansieringsinstituttet skal have tilladelse  

 af Finanstilsynet til at drive virksomhed.
 § 3. Finansieringsinstituttets aktiekapital skal  

 mindst udgøre et beløb svarende til modværdien af 5 mio.  

 euro.
 § 4. De i lov om banker og sparekasser mv.  

 fastlagte bestemmelser og procedurer om danske pengeinstitutters filialer og  

 grænseoverskridende tjenesteydelser i andre lande inden for Den  

 Europæiske Union finder tilsvarende anvendelse på  

 Finansieringsinstituttet.
Kapitel 3 Ejerforhold § 5. Om erhvervelse af aktiekapital i  

 Finansieringsinstituttet, om pligt til underretning af Finanstilsynet herom,  

 og om tilsynets godkendelse og ophævelse af stemmeret finder  

 bestemmelserne i §§ 7b og 7c i lov om banker og sparekasser mv.  

 tilsvarende anvendelse.
Kapitel 4 Ledelse § 6. Bestemmelserne i lov om banker og sparekasser  

 mv. § 17 finder anvendelse på Finansie-ringsinstituttet.
 § 7. Om retningslinier for  

 Finansieringsinstituttets væsentligste aktivitetsområder, god  

 administrativ og regnskabsmæssig praksis, skriftlige forretningsgange  

 og interne kontrolprocedurer finder bestemmelserne i §§ 18 og 18a i lov  

 om banker og sparekasser mv. tilsvarende anvendelse.
 § 8. Den tegningsret, der tilkommer medlemmer af  

 ledelsen i Finansieringsinstituttet, kan kun udøves af mindst 2 i  

 forening.
Kapitel 5 Solvens § 9. Om Finansieringsinstituttets solvens finder  

 bestemmelserne i lov om banker og sparekasser mv. §§ 21-22 tilsvarende  

 anvendelse.
Kapitel 6 Midlernes anbringelse og likviditet § 10. Om midlernes anbringelse finder  

 bestemmelserne i lov om banker og sparekasser mv. §§ 23-27a tilsvarende  

 anvendelse.
§ 11. Finansieringsinstituttet skal have en  

 forsvarlig likviditet.
Til likviditeten kan medregnes kassebeholdning, fuldt  

 ud sikre og likvide anfordringstilgodehavender hos danske og udenlandske  

 pengeinstitutter samt beholdning af sikre, let sælgelige,  

 ubelånte værdipapirer og kreditmidler.
Stk. 2. Finanstilsynet kan stille krav om en forøgelse  

 af beholdningen af likvide midler, hvis denne ikke skønnes af  

 være forsvarlig.
Tilsynet fastsætter en frist for opfyldelse af  

 kravene.
Kapitel 7 Regnskab, revision, konsolidering i koncernforhold og  

 anvendelse af årsoverskud § 12. Om Finansieringsinstituttets regnskab,  

 revision, konsolidering i koncernforhold og anvendelse af årets  

 overskud finder bestemmelserne i lov om banker og sparekasser mv.  

 §§ 29-30, § 31, stk. 1, 2, 4, 5 og 6 samt §§ 32-38  

 tilsvarende anvendelse.
Kapitel 8 Straffebestemmelser § 13. Overtrædelse af bestemmelserne i  

 § 1, § 2, § 5, §§ 7-10 eller § 12, straffes med  

 bøde, for så vidt højere straf ikke er forskyldt efter  

 straffeloven.
 Stk. 2. Er overtrædelsen begået af  

 Finansieringsinstituttet, kan der efter § 54, stk. 7, i lov om  

 banker og sparekasser mv. pålægges selskabet som sådant  

 bødeansvar.
Kapitel 9 Ikrafttræden § 14. Bekendtgørelsen træder i kraft  

 den 1. november 2000.
 Stk. 2. Bekendtgørelse nr. 181 af 6. marts 1997 om  

 Finansieringsinstituttet for Industri og Håndværk A/S  

 ophæves.
