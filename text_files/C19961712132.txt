Typegodkendelse efter anmeldelse For personbil M1 og varebil N1 er der i flere år udstedt  

 standardtypegodkendelser efter anmeldelse.
 Det betyder, at godkendelsen udstedes uden forudgående undersøgelse af  

 køretøjet, men forudsætter, at væsentlige dele af køretøjet er EF- eller  

 ECE-godkendte, og at der foreligger erklæringer fra køretøjsfabrikanten eller  

 dennes repræsentant.
 For personbil M1 findes der desuden anmeldt EF-typegodkendelse af hele  

 bilen.
 På grundlag af de positive erfaringer med disse anmeldelser og med henblik  

 på at opnå en bedre service ved udstedelse af typegodkendelser, udvides  

 anmeldelsesmuligheden herved til så mange køretøjsarter og godkendelsesformer  

 som p.t. muligt efter følgende retningslinier.
1. Anmelder Anmeldelse kan foretages af køretøjsfabrikanten eller dennes repræsentant.
2. Køretøjsarter og godkendelsestyper Anmeldelse kan ske for følgende køretøjsarter og godkendelsestyper,  

 forkortet som S: standardtypegodkendelse, E: anmeldt EF-typegodkendelse, T:  

 typegodkendelse og G: godkendelseserklæring (samt optryk og tillæg til S, E  

 og T).
