Hun henvendte sig derefter til en kiropraktor.
Der skete en bedring efter  

 behandlingen, men den smertefulde tilstand vendte tilbage.
Tre dage senere blev hun indlagt på hospital på mistanke om  

 betændelse i venstre hofteled.
Kvinden fandt ikke kiropraktorens  

 behandling korrekt, idet hun blev slået direkte på hoften og blev  

 vredet med et højlydt knæk til følge.
Behandlingen  

 udløste tillige stærke smerter.
Der blev i forbindelse med  

 indlæggelsen taget et røntgenbillede af venstre hofte, der  

 viste, at der var et brud på lårbensknoglen.
Kvinden søgte dagpenge fra kommunen, der rejste regreskrav mod  

 kiropraktoren.
Den pågældende sagsbehandler udtrykte, at "det  

 forekom indlysende, at behandleren ikke med tilstrækkelig omhu havde  

 iagttaget de risici, behandlingen kunne medføre".
 Kiropraktoren sendte kopi af journalen fra hospitalet til kommunen for at  

 forsvare sig imod det af sagsbehandleren anførte.
 Der blev klaget over, at kiropraktoren overtrådte sin tavshedspligt  

 ved at videresende hele journalen, som indeholdt personlige oplysninger uden  

 betydning for sagen.
Videregivelse af allerede kendte  

 oplysninger Patientklagenævnet fandt ikke, at kiropraktoren  

 havde brudt sin tavshedspligt efter lov om kiropraktorer § 8, jfr.  

 centralstyrelseslovens § 14, ved at sende oplysninger om behandlingen af  

 kvinden til kommunen.
 Patientklagenævnet lagde vægt på, at det  

 fremgik af journalen, at kommunen havde fået tilsendt kopi af  

 sygehusjournalen fra hospitalet, og at kiropraktoren ikke havde videregivet  

 helbredsoplysninger eller andre fortrolige oplysninger, som kommunen ikke  

 allerede var blevet gjort bekendt med af patienten.
