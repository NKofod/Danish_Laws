 Den 2. maj 1988 undertegnedes i København en aftale om ændring af aftalen  

 af 25. marts 1985 mellem regeringerne i Kongeriget Danmark og Amerikas  

 Forenede Stater vedrørende en dansk-amerikansk fond for udveksling af  

 teknologi, jf. tidligere bekendtgørelser i Lovtidende C, senest nr. 5 af 9.  

 februar 1988.
 Aftalen har følgende ordlyd:
AFTALE om ændring af aftalen af 25. marts 1985 mellem regeringerne i Kongeriget  

 Danmark og Amerikas Forenede Stater vedrørende en dansk-amerikansk fond for  

 udveksling af teknologi Regeringerne i Kongeriget Danmark og Amerikas Forenede Stater, som ønsker at forbedre udvekslingen af videnskabelig og teknologisk viden  

 mellem Kongeriget Danmark og Amerikas Forenede Stater og derved bidrage til  

 samarbejdet mellem Kongeriget Danmark og Amerikas Forenede Stater på  

 teknologiområdet i overensstemmelse med hensigterne bag det Europæiske  

 Genopbygningsprogram (ERP) og i medfør af aftalen mellem Regeringerne i  

 Kongeriget Danmark og Amerikas Forenede Stater vedrørende en dansk-amerikansk  

 fond for udveksling af teknologi undertegnet i København den 25. marts 1985, er blevet enige om følgende ændringer:
Artikel 1 Artikel 3 i aftalen ændres således: »Denne aftale forbliver i kraft,  

 med mindre den opsiges af een af parterne med et varsel på 6 måneder.« Artikel 2 1. I Regel 1 udgår de to sidste sætninger.
2. I Regel 2 ændres første sætning således:  

 »Fondens kapital og afkastet heraf anvendes, i overensstemmelse med  

 dansk og amerikansk lov, til at undersøge, hvad der findes i De Forenede  

 Stater af videnskabelig og teknologisk know-how, som dansk industri har et  

 konstateret behov for, og at skaffe industrivirksomheder, der har et sådant  

 behov, en hensigtsmæssig adgang til den teknologi, de har behov for.« Artikel 3 Denne aftale træder i kraft den 1. april 1988.
København, den 2. maj 1988 For Regeringen i Kongeriget Danmark Nils Wilhjelm For Regeringen i Amerikas Forenede Stater Terence A.
Todman Den oprindelige aftale blev senest ved noteveksling af 29. december 1987  

 og 7. januar 1988 forlænget frem til den 31. marts 1988, jf. bekendtgørelse  

 nr. 5 af 9. februar 1988, Lovtidende C. Ændringen, der er trådt i kraft den  

 1. april 1988, gør den oprindelige 2-årige aftale permanent og muliggør  

 anvendelse af såvel fondens kapital som renteafkast til fondens formål.
