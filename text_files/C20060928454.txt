Skrivelse vedr. frit valg af  

 boliger for ældre og personer med et handicap (Til samtlige kommuner og amtskommuner) Som en del af regeringens fritvalgspakke på ældreområdet blev  

 ordningen om frit valg af boliger for ældre og personer med et handicap  

 indført  

 den 1. juli 2002.
 Ordningen betyder, at ældre og personer med et handicap, der har  

 behov for en almen ældrebolig, et amtskommunal § 92 botilbud, et tilbud  

 om  

 plejehjem eller en beskyttet bolig, frit kan vælge sådanne boliger både inden  

 for kommunen og på tværs af kommunegrænser.
 Ved indførelsen af ordningen blev det samtidig fastsat, at der  

 skulle fremsættes forslag til revision af ordningen i folketingsåret  

 2005/2006.
 Revision af reglerne om frit valg af ældrebolig m.v.
 I forbindelse med revisionen af lov om frit valg af boliger for  

 ældre og mennesker med et handicap foretog Ankestyrelsen en undersøgelse af,  

 hvordan ordningen om frit valg fungerer i amter og kommuner.
Undersøgelsen viste, at ældre og personer med et handicap i  

 stigende grad benytter muligheden for frit at vælge bolig.
Undersøgelsen  

 viste  

 dog også, at borgeren ikke altid er bevidst om, at det er muligt at foretage  

 et  

 valg.
Høringssvarene i forbindelse med revisionen pegede desuden på, at  

 kommuner og amter ikke i tilstrækkelig grad informerer om muligheden for frit  

 valg af boliger, samt at borgerne ikke altid har den nødvendige adgang til  

 oplysninger om de enkelte tilbud.
 En afgørende forudsætning for, at borgerne kan benytte det frie  

 valg, er, at de er klar over, at det er muligt at foretage et valg, samt at  

 borgerne har adgang til tilstrækkelig og relevant information om de enkelte  

 valgmuligheder.
 Kommunerne har derfor pligt til at informere borgerne om  

 muligheden for at træffe et valg samt sørge for, at borgerne har adgang til  

 information om indholdet i de kommunale ydelser, så borgerne på et  

 kvalificeret  

 grundlag kan træffe et frit valg.
Pligt til at vejlede borgerne Jeg vil derfor med denne henvendelse fremhæve, hvilke  

 informationer kommunerne har pligt til at stille til rådighed for borgere,  

 der  

 har behov for en almen ældrebolig, et amtskommunalt § 92 botilbud, et  

 tilbud om plejehjem eller en beskyttet bolig.
En forvaltningsmyndighed har efter forvaltningslovens § 7  

 pligt til i fornødent omfang at yde vejledning og bistand til personer, der  

 retter henvendelse om et spørgsmål inden for myndighedens område.
Denne pligt  

 gælder også vejledning om muligheden for frit valg, når en borger retter  

 henvendelse om behov for en ældrebolig m.v.
 Det fremgår af § 4, stk. 2, i lov om fremme af frit valg  

 for borgerne ved levering af serviceydelser i kommuner, at kommunerne skal  

 informere borgerne om indholdet af de kommunale ydelser på en måde, der i  

 tilstrækkelig grad sikrer, at borgerne på et enkelt og gennemskueligt  

 grundlag  

 kan foretage et kvalificeret valg.
 Krav til information om ældreboliger m.v.
 Ordningen om frit valg af bolig for ældre og personer med et  

 handicap fastsætter herudover en pligt til at offentliggøre en række  

 informationer om de enkelte tilbud, så borgerne har mulighed for at vurdere  

 og  

 sammenligne de enkelte boliger, som baggrund for at træffe et kvalificeret  

 valg.
 Kommuner og amter skal derfor sørge for, at borgerne skriftligt  

 og på en let tilgængelig måde har adgang til oplysninger om det enkelte  

 tilbud,  

 heriblandt oplysninger om de fysiske forhold på stedet, om den hjælp eller  

 pleje, der er tilknyttet stedet, samt eventuelle undersøgelser af kvaliteten.
 Desuden skal borgerne skriftlig og på en let tilgængelig måde  

 have information om de enkelte tilbuds venteliste, herunder den  

 gennemsnitlige  

 ventetid, og om kommunen eller amtet har truffet beslutning om at afvise  

 borgere fra andre kommuner.
 De nærmere regler om, hvilke oplysninger der skal være  

 tilgængelige for borgerne med behov for en almen ældrebolig, plejehjemsplads  

 eller beskyttet bolig fremgår af bekendtgørelse nr. 625 af 23. juni 2005 om  

 udlejning af almene boliger m.v., § 21, samt i § 9 i bekendtgørelse  

 nr. 512 af 24. juni 2002 om plejehjem og beskyttede boliger.
 De tilsvarende regler for personer med betydelig og varig nedsat  

 fysisk eller psykisk funktionsevne med behov for et botilbud efter  

 servicelovens § 92 fremgår af § 11 f i bekendtgørelse nr. 482 af  

 19.  

 juni 2002 om betaling for botilbud m.v. efter servicelovens kapitel 18, samt  

 om  

 flyttet i forbindelse med botilbud efter § 92.
