 Ændring af instruks om udøvelse af kødkontrol.
Bedømmelsesregler for osteomyelitis Med henvisning til Instruks om udøvelse af kødkontrol af 16. september  

 1987 (K.K. 311-1983) fremsendes vedlagt en ændret formulering af  

 bedømmelsesreglernes punkt 2.13, b, til erstatning af de hidtil gældende  

 bedømmelsesregler for osteomyelitis.
 Ændringerne består i følgende:
 1. Ved lokale processer uden spredning og  

 komplikationer kan foretages ubetinget godkendelse efter lokal kassation uden  

 forudgående bakteriologisk undersøgelse.
2. Ved processer, som kan være opstået ved embolisk  

 spredning, men som er afgrænsede, kan foretages ubetinget godkendelse efter  

 lokal kassation (GU) ved total udbening under veterinærkontrollens  

 overvågning.
Samtlige knogler, led og organer kasseres.
Ved komplikationer  

 foretages dog total kassation.
 3. Ved aktive emboliske processer i knoglesystemet  

 eller organer foretages total kassation.
Udbening under veterinærkontrollens overvågning I forbindelse med bedømmelsen ubetinget godkendelse efter lokal kassation  

 er indført et nyt begreb »Udbening under veterinærkontrollens  

 overvågning« (GU), som indebærer, at slagtekroppen skal fuldstændig  

 udbenes og samtlige knogler, led og organer skal kasseres.
Kødet og samtlige  

 snitflader skal undersøges for patologiske forandringer.
Veterinærkontrollen skal aftale proceduren for udbening under overvågning  

 med virksomheden.
Udbeningen må ikke foregå på slagtegangen, men skal foregå  

 særskilt.
Kødet skal affedtes og muskler adskilles, så de enkelte store  

 muskler kan inspiceres.
Kontrollen kan foregå enten ved konstant overvågning,  

 eller ved at samtlige dele, inklusive knogler, led og organer, lægges op, så  

 veterinærkontrollen efterfølgende kan foretage inspektion af samtlige dele.
Registrering af udbening under veterinærkontrollens overvågning Med henblik på at Veterinærdirektoratet senere kan vurdere effekten af de  

 ændrede bedømmelsesregler, bedes der foretaget registrering af de enkelte  

 tilfælde, hvor bedømmelsen GU anvendes.
Registreringen skal mindst omfatte  

 oplysning om dyreart, herunder for svin angivelse af slagtesvin  

 (han/hun/kastreret)/so/orne og for kvæg ungkvæg/voksent kvæg, alle  

 kødkontrolfund, herunder placering af osteomyelit-processer, og den endelige  

 bedømmelse.
Til registreringen kan anvendes vedlagte skema.
 P.V.V.
