Bilag 1 Cirkulære om opslag, besættelse af og ansættelse i præstestillinger, forberedelse af sager om ansættelse og udfærdigelse af ansættelsesbevis (Til biskopper, provster og præster) Indledning 1. Dette cirkulære er en sammenskrevet og opdateret udgave af henholdsvis Cirkulære om opslag, besættelse af og ansættelse i præstestillinger og Cirkulære om forberedelse af sager om ansættelse i præstestillinger og om udfærdigelse af ansættelsesbeviser.
Cirkulæret beskriver de opgaver biskoppen varetager i forbindelse med præsteansættelser.
Opslag 2. Når en præstestilling bliver ledig, skal biskoppen vurdere, om den skal opslås i uændret form, eller om der skal ske omdannelse af stillingen.
Genopslag 3. Biskoppen bemyndiges med dette cirkulære til at godkende genopslag af stillinger frem til at biskoppen indsender sin indstilling til Kirkeministeriet.
Genopslaget sendes til Kirkeministeriet.
Genopslag skal også ske i Præsteforeningens Blad.
Indgivelse af ansøgning 4. Det skal fremgå af opslaget, at ansøgninger skal stiles til Kirkeministeriet, men indsendes til biskoppen i det stift, hvor stillingen er opslået.
Gennemgang af ansøgninger 5. Når ansøgningsfristen er udløbet kvitterer stiftsadministrationen for modtagelse af ansøgningen.
Biskoppen vurderer, om ansøgningen er rettidigt modtaget, og om ansøgerne opfylder ansættelsesbetingelserne for at søge den ledige præstestilling.
Er betingelserne ikke opfyldt, giver biskoppen ansøgeren en begrundet meddelelse.
Udtalelse fra hidtidig biskop (tjenestemandslovens § 8, stk. 1, jf. § 40, stk. 3) 6. Præster, der ønsker det, kan bede biskoppen om en udtalelse til medsendelse med en ansøgning.
Ansøgningerne sendes til menighedsrådet 7. Ansøgningerne sendes til formanden for menighedsrådet.
Hvis der er tale om et flersognspastorat, sendes ansøgningerne til formanden for hovedsognets menighedsråd.
Er præstestillingen oprettet for flere pastorater, sendes ansøgningerne til formanden for hovedsognet i det pastorat, der har det største folketal.
Biskoppens rådgivning af menighedsråd og institutionsledelse samt indstilling og udtalelse 8. Afholdelse af orienteringsmøde, indstillingsmøde/afgivelse af udtalelse samt proceduren for indstillingens eller udtalelsens fremsendelse til biskoppen sker i henhold til bekendtgørelsens §§4-9.
Ansættelse 9. Ansættelse i stillingerne foretages af kirkeministeren, jf. dog punkt 12 om ansættelse i op til et år.
Ansættelseslovens § 11 om ministerens valg mellem flere ansøgere og om mindretalshensyn gælder fortsat.
Sagen fremsendes til Kirkeministeriet 10. I medfør af tjenestemandslovens § 9, stk. 1, skal tjenestemanden modtage et ansættelsesbrev med angivelse af stillingsbetegnelse og ansættelsesområde.
Ansættelsesbevis 11. Biskoppen modtager kopi af ansættelsesbrevet, når det er blevet underskrevet af kirkeministeren.
Ansættelse i op til et år 12. Ifølge ansættelseslovens § 8, stk. 1, og § 13 medvirker menighedsråd ved ansættelse i stillinger som tjenestemandsansat - og overenskomstansat sognepræst.
Ordination 13. Tilladelse til ordination af en kandidat, som ikke allerede er ordineret, ligger i kirkeministerens udnævnelse.
Det betyder, at der ikke kan afholdes ordinationer inden kirkeministerens udnævnelse foreligger.
Opslag af provstestillinger 14. Ansættelse som provst sker efter internt opslag blandt de i provstiet tjenestegørende tjenestemandsansatte præster.
Er den præstestilling ledig, hvortil provstestillingen har været knyttet, opslås den sædvanligvis samtidig med provstestillingen med bemærkning om, at ansøgere til stillingen kan søge provstestillingen.
Opslag af stillingen som domprovst 15. Stillingen som domprovst knytter sig i modsætning til almindelige provstestillinger til en bestemt stilling som præst ved domkirken.
Ved ledighed opslås stillingen eksternt.
Opslag af stilling som værnsprovst 16. Der er tale om tre stillinger, nemlig stillingerne som orlogsprovst som tillige er provst for Holmens provsti, hærprovst og flyverprovst.
Stillingen som hærprovst er varigt knyttet til sognepræsten ved Kastels Kirke, og stillingen som flyverprovst er varigt knyttet til sognepræsten ved Viborg Domkirke.
Ikrafttrædelse Cirkulæret træder i kraft den 15. august 2009. Samtidig ophæves cirkulære af 27. februar 2004 om opslag, besættelse af og ansættelse i præstestillinger og cirkulære om forberedelse af sager om ansættelse i præstestillinger og om udfærdigelse af ansættelsesbeviser af 6. oktober 2005.
Kirkeministeriet, den 7. august 2009 Steffen Brunésafdelingschef / Sine Thiman Dreyer Bilag 1 Handicappedes fortrinsadgang ved ansættelse hos offentlige arbejdsgivere Efter lovbekendtgørelse nr. 727 af 7. juli 2009 om kompensation til handicappede i erhverv m.v. har en person, der på grund af et handicap har vanskeligt ved at få beskæftigelse på det almindelige arbejdsmarked, fortrinsadgang til ledige stillinger hos offentlige arbejdsgivere, hvis vedkommende er lige så kvalificeret som de øvrige ansøgere.
Loven indeholder en bemyndigelsesbestemmelse for beskæftigelsesministeren til at fastsætte nærmere regler om fortrinsadgangen, herunder om den handicappede persons ret til en ansættelsessamtale og arbejdsgiverens pligt til at forhandle med arbejdsformidlingen, hvis den handicappede ansøger ikke ansættes.
Disse er fastsat i Arbejdsmarkedsstyrelsens bekendtgørelse nr. 545 af 19. juni 2003 om kompensation til handicappede i erhverv m.v.
 Folkekirkens præstestillinger er omfattede af reglerne.
 Fortrinsadgangen sikres ved retten til en ansættelsessamtale samt ved arbejdsgiverens forpligtelse til at forhandle med arbejdsformidlingen.
En handicappet ansøger til en præstestilling, som opfylder betingelserne for at være omfattet af reglerne, har altså ret til en personlig ansættelsessamtale, før en ledig stilling besættes.
Det er arbejdsformidlingen, der beslutter, om en person opfylder betingelser for at være omfattet af reglerne.
Hvis ansøgeren med handicap ikke ansættes i den ledige stilling, skal arbejdsgiveren vente med at besætte stillingen, indtil arbejdsgiveren 1) har givet arbejdsformidlingen en skriftlig redegørelse for, hvorfor ansøgeren ikke ønskes ansat, og 2) på baggrund af redegørelsen har forhandlet med arbejdsformidlingen om, hvorvidt ansøgeren alligevel vil kunne ansættes i stillingen.
Arbejdsformidlingen skal udarbejde et skriftligt referat af forhandlingen.
Hvis der er en handicappet ansøger til en præstestilling i et pastorat, skal biskoppen i forbindelse med gennemgangen af ansøgningerne orientere menighedsrådet om den handicappede ansøgers ret til at komme til ansættelsessamtale hos menighedsrådet.
Hvis menighedsrådet tilrettelægger ansættelsesproceduren sådan, at ansøgerne indbydes til prøveprædiken forud for samtalen, skal den handicappede ansøger også have adgang til at prøveprædike.
 Hvis ansøgeren ikke bliver omfattet af menighedsrådets indstilling eller udtalelse, skal biskoppen begrunde afslaget over for både ansøgeren og arbejdsformidlingen, ligesom biskoppen skal gennemføre den obligatoriske forhandling med arbejdsformidlingen.
Hvis der er tale om en særpræstestilling  evt. kombineret med ansættelse i et pastorat  hvor institutionsledelsens og eventuelt menighedsrådet skal udtale sig forud for biskoppens indstilling, er biskoppen forpligtiget til at gennemføre en ansættelsessamtale med den handicappede ansøger.
Hvis ansøgeren ikke bliver omfattet af biskoppens indstilling, skal biskoppen begrunde dette over for både ansøgerne og arbejdsformidlingen, ligesom biskoppen skal gennemføre den obligatoriske forhandling med arbejdsformidlingen.
 Hvis der skal forhandles med arbejdsformidlingen, må biskoppen først fremsende sin indstilling til Kirkeministeriet, når den nævnte forhandling er gennemført.
