 Til samtlige fjerkræslagterier og overdyrlægerne ved disse.
 Vedrørende modernisering af fjerkrækødkontrollen.
Som det vil være bekendt, er arbejdet med tilrettelæggelse af en moderne  

 fjerkrækontrol drøftet intensivt gennem længere tid.
Der er i den forbindelse  

 udarbejdet vedlagte regelsæt: »Veterinærdirektoratets bekendtgørelse nr.  

 140 af 5. marts 1991 om fjerkrækontrol«, »Cirkulære om udøvelse af  

 fjerkrækontrol (J.nr. 5a 522-7-0/90)» samt »Cirkulære om  

 tilsynsteknikere ved fjerkræslagterierne (J.nr. 5a 522-7-0/90)» af 24.  

 maj 1991.
 Der er tale om en radikal omlægning af fjerkrækontrollen, som sigter mod  

 etablering af en »jord-til-bord«-kontrol samt en kontrol indrettet  

 på kødkontrolvurdering af floksygdomme frem for en enkeltdyrskontrol.  

 Samtidig er der tale om, at kontrollen skal udvides med en tæt overvågning af  

 hygiejnen kombineret med mikrobiologisk kontrol.
 AM-tjenestens funktion:
Som det fremgår af såvel bekendtgørelse som cirkulære om udøvelse af  

 fjerkrækontrol, udvides det levende syn ved modtagelsen på slagteriet med den  

 grundige AM-kontrol hos de enkelte leverandører, som vil blive besøgt af en  

 såkaldt AM-dyrlæge 2 - 5 dage før en flok skal slagtes.
AM-dyrlægen modtager  

 ved besøget en række oplysninger om forløbet i den pågældende floks  

 vækstperiode, ligesom AM-dyrlægen selv foretager kontrol med flokkens  

 tilstand samt andre forhold af betydning for den endelige vurdering af  

 slagtedyrene, herunder udtager prøver til mikrobiologisk undersøgelse for  

 f.eks.
Salmonella.
AM-dyrlægen fremsender et sundhedscertifikat baseret på  

 disse oplysninger til overdyrlægen på fjerkræslagteriet, som herefter  

 forventes at tilrettelægge kontrolarbejdet i forhold til flokkens tilstand.
 Såfremt bl.a. fjerkræbranchens handlingsplan forløber som forventet, vil  

 der i løbet af få år således være mulighed for/krav om separat slagtning af  

 flokke, hvori der ved AM-kontrollen konstateres Salmonella.
 På tilsvarende måde skal AM-dyrlægernes oplysninger anvendes til  

 rådgivning og systematisk sygdomsovervågning/sygdomsbekæmpelse etc.
 Overgangsperiode til fuld funktion:
Der er ansat en AM-overdyrlæge pr. 1. juni 1991, og pågældende vil få  

 adresse ved Kødkontrollen, distrikt Midt- og Nordjylland, H.
Pontoppidansgade  

 2, 8000 Århus C, tlf. 86 12 29 11, indtil videre.
Der er yderligere 5  

 AM-dyrlæger under ansættelse til at foretage besøgene i  

 leverandørbesætningerne.
Det forventes, at 2 af AM-dyrlægerne kan ansættes i  

 løbet af sommeren, og AM-tjenesten vil derfor blive indkørt i to områder i  

 første omgang.
Det er vigtigt at understrege, at AM-kontrollen er en del af  

 kødkontrollen, og at der ikke er tale om alene en rådgivningsvirksomhed,  

 - selvom dette indgår som en af arbejdsopgaverne.
Der skal i  

 indkøringsperioden udarbejdes og afprøves forskelligt, f.eks. en  

 rapporteringsteknik, en database etc., hvilket naturligvis vil tage nogen  

 tid.
Veterinærdirektoratet forventer derfor, at systemet først kan være fuldt  

 funktionsdygtigt sidst på året.
 Bemanding:
 I forbindelse med kødkontrollens bemanding i forhold til den nye  

 bekendtgørelse og cirkulærerne bliver der tale om en overgangsperiode, til  

 ændringerne i kontrolsystemet fungerer fuldt ud.
Der er indgået aftale om, at den eksisterende kontrolgruppe skal bevares,  

 men at arbejdsopgaverne kan gennemføres ved supplerende assistance til  

 frasortering ved hjælp af betroede medarbejdere i form af  

 slagteripersonale, der er oplært og herefter godkendt af overdyrlægen samt  

 underkastet dennes instruktion ved deltagelse i sortering.
Virksomheden er  

 forpligtet til at stille personale til rådighed.
 Der pågår i øjeblikket afsluttende forhandlinger omkring kontrolnormerne,  

 idet timenormer og dagsnormer er bortfaldet.  Veterinærdirektoratet  

 håber diskussionen ender med en slags »trykhedsaftale for  

 kontrolpersonalet« kombineret med »vejledende årsnormer«, og  

 aftalen vil snarest blive udsendt i form af en cirkulæreskrivelse til  

 kontrolgruppen.
 Samfattende:
Indtil AM-kontrollen er fuldt etableret, fortsættes kontrolarbejdet efter  

 de hidtidige bemandingsregler, idet der dog samtidig er åbnet mulighed for en  

 større fleksibilitet i forbindelse med overdyrlægens arbejdstilrettelæggelse.  

 Dette betyder således følgende: Der udløses ikke automatisk indkaldelse af  

 timelønnet kontrol ved mindre og kortvarige ændringer i slagtetal eller  

 kædehastighed.
Kontrollen skal fortsat være forsvarlig efter forholdene på  

 virksomheden og tilstanden hos slagtedyrene, men ovedyrlægen skal udnytte  

 kontrolpersonalet så fleksibelt som muligt.
 Samtidig forventer Veterinærdirektoratet, at kontrollen med virksomhedens  

 hygiejniske standard og hygiejniske arbejdsgang udvides på grundlag af  

 HACCP-analyser, og at dette sker i et snævert samarbejde mellem  

 veterinærkontrol, virksomhed og pågældende kødkontroldistrikt.
 Der planlægges afholdt kursus for kontrolgruppen om hygiejnekontrol i  

 løbet af året.
 P.V.V.
