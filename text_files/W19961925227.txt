De sociale ankenævns praksis og principielle afgørelser truffet i  

 henhold til bistandsloven De sociale nævn har i henhold til deres forretingsordens § 12, stk. 2  

 pligt til at orientere Ankestyrelsen om den praksis, de har fulgt, og om  

 trufne afgørelser, der kan have pricipiel betydning.
Forholdsvis mange af de  

 afgørelser, som Ankestyrelsen har modtaget, er truffet efter bistandslovens  

 §§25-27, §§37, 37a og 40, §§46-46a.
 Afgørelser efter bistandslovens §§ 25 - 27:
 Ankestyrelsen har modtaget mange afgørelser om reglerne i bistandslovens §  

 25, § 26 og § 27 om tilbagebetaling.
 Langt de fleste af de indsendte afgørelser om tilbagebetaling efter disse  

 paragraffer må anses for at være i overensstemmelse med bistandslovens regler  

 og Ankestyrelsens praksis på området og giver derfor ikke umiddelbart  

 anledning til bemærkninger.
 En del er dog meget konkrete og beror på en risikoafvejning af, hvem der  

 er nærmest til at bære ansvaret for en fejlagtig udbetaling i situationer,  

 hvor der er sket en fejl fra kommunens side.
Ankestyrelsen har modtaget flere afgørelser om, hvorvidt et  

 tilbagebetalingskrav efter bistandslovens § 25 består, selv om ansøgeren i en  

 straffesag helt eller delvis er blevet frifundet for overtrædelse af  

 straffelovens § 279 om bedrageri.
Afgørelserne er i overensstemmelse med  

 SM-O-88-88. I denne sag havde en borger tilsidesat sin oplysningspligt efter  

 bistandslovens § 18 ved at undlade at oplyse, at hun modtog arbejdsløn,  

 arbejds-løsheds- og sygedagpenge i en periode, hvor hun også fik  

 kontanthjælp.
Ankestyrelsen fandt, at der kunne kræves tilbagebetaling efter  

 bistandslovens § 25, selv om borgeren ved retten var blevet frifundet for  

 bedrageri for en del af beløbet, idet retten efter bevisførelsen ikke med den  

 fornødne sikkerhed havde fundet det godtgjort, at hun havde givet urigtige  

 oplysninger eller gjort sig skyldig i svigagtig fortielse i større omfang,  

 end hun selv havde erkendt.
I en af sagerne havde et nævn tiltrådt kommunens afgørelse om afslag på  

 genoptagelse af spørgsmålet om tilbagebetaling efter bistandslovens § 25,  

 efter at ansøgeren ved dom var blevet frifundet for socialt bedrageri.  

 Frifindelsen for den sidste periode var begrundet med, at ansøgeren havde  

 givet sagsbehandleren de fornødne oplysninger til bedømmelsen af hans ret til  

 ydelsen.
Det er Ankestyrelsens opfattelse, at et afslag på genoptagelse i en  

 sådan situation virker stødende.
Ankestyrelsen har også modtaget en afgørelse, der vedrørte spørgsmålet om,  

 en kommune kan kræve tilbagebetaling efter § 27, stk. 3 i retten til  

 udbetaling af arbejdsmarkedsbidrag.
Ankestyrelsen har ikke haft dette  

 spørgsmål forelagt til principiel behandling og vil derfor afholde sig fra at  

 udtale sig om nævnets afgørelse.
Hvis en sådan sag bliver indbragt for  

 Ankestyrelsen, vil den blive antaget til principiel behandling.
Et nævn havde i en sag ikke klart oplyst, hvem af ægtefællerne gælden  

 vedrørte i forbindelse med en betalingsevnevurdering.
Det giver Ankestyrelsen  

 anledning til at gøre opmærksom på SM-O-36- 90, hvorefter der ikke var  

 hjemmel til at lade en ægtefælle hæfte for kontanthjælp, der var ydet til den  

 anden ægtefælle med tilbagebetalingspligt efter bistandslovens § 26, stk. 1,  

 nr. 1, og på, at den faktiske betalingsevne som hovedregel vurderes på  

 baggrund af den hæftende ægtefælles nettoindtægter, fratrukket halvdelen af  

 ægtefælernes fælles-udgifter.
Endelig har Ankestyrelsen modtaget en afgørelse om be-  

 talingsevnevurdering for en samboende, hvor der ikke var sat beløb af til  

 børnenes underhold, men derimod alene henvist til børnebidrag og  

 børnefamilieydelse.
Afgørelsen er ikke i overensstemmelse med SM-O-32-96. I  

 denne sag fandt Ankestyrelsen, at der ikke var hjemmel til at lade den anden  

 samboers forhold indgå i vurderingen af ansøgers tilbagebetalingsevne.
Dette  

 skyldtes, at der ikke er gensidig forsørgelsespligt mellem samboende.
Afgørelser efter bistandslovens a 37, a 37a og a 40 Ankestyrelsen har modtaget en række afgørelser, der er truffet efter §§ 37  

 og 37a og evt. § 40. Flere af dem er blevet indbragt for Ankestyrelsen og 4  

 sager er blevet antaget af Ankestyrelsen til principiel behandling.
 Den ene var en sag om rådighedspligt, hvor ansøgeren af egen læge var  

 erklæret fuldt uarbejdsdygtig på grund af mistanke om en alvorlig lidelse,  

 men hvor pågældende flere gange var udeblevet fra tilsagte undersøgelser.
Den anden sag drejede sig om kontanthjælp til en ansøger i forbindelse med  

 frivilligt, ulønnet arbejde for en kirkelig organisation i udlandet.  

 Afgørelsen er udsendt som SM K-1-96, der refererer til 3 sager om  

 kontanthjælp under udførelse af frivilligt, ulønnet arbejde i udlandet.  

 Ankestyrelsen fandt, at aktiveringsreglen ikke begrænsede  

 kontanthjælpsmodtagerens ret til at udføre frivilligt, ulønnet arbejde i  

 udlandet.
Det var dog en forudsætning, at ansøgeren opholdt sig her i landet,  

 da behovet for hjælp opstod og ansøgning blev indgivet.
I en tredje sag var spørgsmålet, om der kunne gives supplerende  

 kontanthjælp til orlovsydelse.
Ankestyrelsen ændrede nævnets afgørelse, idet  

 orlovsydelse i følge orlovsloven og dens forarbejder ikke kan modtages sammen  

 med anden form for offentlig forsørgelsesydelse.
Afgørelsen er udsendt som SM  

 O-30-96.
Den fjerde af de antagne sager drejede sig om det hidtidige niveau i et  

 tilfælde, hvor ansøgeren i en kort periode havde modtaget  

 bruttorevalideringsydelse.
I denne sag tiltrådte Ankestyrelsen nævnets  

 afgørelse, idet den sociale begivenhed, der var årsagen til kontanthjælpen,  

 fortsat bestod i forbindelse med revali-deringsophøret.
Ankestyrelsen fandt  

 endvidere, at ansøgerens indtægt i form af bruttorevalideringsydelse i 2  

 måneder ikke kunne betragtes som et rimeligt udtryk for indtjeningsevnen.  

 Derfor skulle kontanthjælpen beregnes ud fra ansøgerens indtægt før den  

 sociale begivenhed indtrådte.
Afgørelsen er udsendt som SM-O-16-96.
Også en række andre sager vedrører spørgsmålet om social begivenhed - i  

 flere sager kombineret med rådighedsforpligtelsen, idet ansøgeren på grund af  

 helbredsmæssige klager ikke mente at kunne stå (fuldt) til rådighed for  

 arbejdsmarkedet.
Ankestyrelsen vil antage relevante sager til belysning af  

 denne problemstilling.
Afgørelser efter bistandslovens §§ 46 - 46a Af de indsendte afgørelser drejede en afgørelse sig om hjælp efter § 46a  

 til briller, fysioterapi, rygtræning og transport til dette.
Sagen blev efter  

 klage antaget til principiel behandling, og Ankestyrelsen traf afgørelse om,  

 at børnebidrag og børnefamilieydelse ikke skulle medtages som indtægt ved den  

 økonomiske behovsvurdering, når der var tale om udgifter, bl.a.  

 boligudgifter, der ikke relaterede sig direkte til barnets behov.
Afgørelsen  

 er udsendt som SM-O-126-95.
Der er ligeledes indsendt en afgørelse om en ansøger, der efter at have  

 været indblandet i et trafikuheld anmodede om økonomisk hjælp på ca. 40.000  

 kr. til tandbehandling.
Et forsikringsselskab havde anerkendt  

 erstatningsansvaret ved bl.a. at betale en skindjakke.
Med hensyn til  

 tandbehandlingen henviste for- sikringsselskabet ansøger til at søge kommunen  

 om hjælp.
Nævnet var enig med kommunen i, at der ikke var grundlag for at yde  

 hjælp til udgifter til tandbehandling, der ville kunne dækkes af  

 forsikringsselskabet.
Dette indebar imidlertid ikke, at kommunen var  

 berettiget til at afvente afklaring af en eventuel for- sikringsdækning i en  

 situation, hvor en person søgte om hjælp til en behandling, der ikke med  

 rimelighed kunne udsættes.
Nævnet bemærkede endvidere, at kommunen kunne  

 anvende bi-standslovens bestemmelser om tilbagebetaling og evt. yde  

 pågældende råd og vejledning med henblik på at foretage det videre fornødne  

 overfor forsikringsselskabet.
Der blev i den forbindelse henvist til  

 muligheden for at rette henvendelse til Ankenævnet for Forsikring eller evt.  

 at søge om fri proces.
Nævnet hjemviste sagen til fornyet  

 realitetsbehandling.
 Enkelte af de indsendte afgørelser efter disse paragraffer har ikke kunnet  

 vurderes ud fra det - ikke tilstrækkeligt fyldestgørende - materiale, som  

 nævnet har indsendt.
Afgørelser efter bistandslovens § 47 Ankestyrelsen har modtaget nogle afgørelser om bistandslovens § 47. De  

 fleste vedrører samtykkeproblematikken i § 47, stk. 2, og er i det store og  

 hele i overensstemmelse med Ankestyrelsens praksis på området. 2 af sagerne  

 ville formentlig være blevet antaget til principiel behandling, hvis de var  

 blevet indbragt for Ankestyrelsen:
I den ene sag havde B kommune undladt at besvare en samtykkeanmodning fra  

 A kommune.
Efter 10 dages forløb ydede A kommune flyttehjælp uden at afvente  

 svar fra B kommune.
Nævnet anså i denne sag A kommune for refusionspligtig,  

 men kun fordi formalia i § 47, stk. 2, ikke ansås for overholdt.
Der syntes  

 ikke at være tvivl om, at betingelserne i § 47, stk. 1, for ydelse af  

 flyttehjælp i den konkrete sag var opfyldt.
Den anden sag vedrørte et tilfælde, hvor boligen, som der blev søgt om  

 flyttehjælp til, havde en ucentral placering og hvor der kun var begrænset  

 mulighed for at benytte offentlige trans- portmidler.
Kommunen gav afslag på  

 flyttesamtykke med henvisning til boligens uhensigtsmæssige beliggenhed.  

 Nævnet fandt ikke grundlag for at tilsidesætte dette skøn.
Der syntes heller  

 ikke i denne sag at være tvivl om, at bistandslovens § 47, stk. 1 om ydelse  

 af flyttehjælp var opfyldt.
Konklusion Generelt er de indsendte afgørelser i god overensstemmelse med  

 Ankestyrelsens praksis.
De indsendte afgørelser er fortsat til stor inspiration for Ankestyrelsen  

 ved vurderingen af, hvilke problemstillinger, Ankestyrelsen bør overveje at  

 antage sager til principiel behandling af.
Som det fremgår indeholdt flere af  

 de her nævnte afgørelser problemstillinger, der gav Ankestyrelsen anledning  

 til - efter klage - at antage sagen med henblik på at kunne foretage  

 udmelding gennem SM-systemet om praksis.
