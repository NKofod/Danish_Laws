Ankestyrelsens principafgørelse O-28-95 om udbetalingstidspunkt - overgang fra sygedagpenge Resume:
 Ved overgang fra en bagudbetalt ydelse bør bruttorevalideringsydelsen udbetales bagud af hensyn til at undgå dobbeltforsørgelse ved samtidig udbetaling af forudbetalte og bagudbetalte offentlige ydelser.
 Kassation:
Der er kommet nye regler på området Love:
Lov om social bistand - lovbekendtgørelse nr. 1024 af 13. december 1994 - § 4 og § 43, stk. 2 Vejledninger:
Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 38 5. afsnit Sagsfremstilling:
 En 42-årig mand fik af kommunen bevilget bruttorevalideringsydelse fra den 1. februar 1993 til den 31. januar 1998.
 Han havde indtil revalideringens påbegyndelse modtaget sygedagpenge med sidste udbetaling den 5. februar 1993 for perioden den 18. januar - 31. januar 1992. Kommunen udbetalte bruttorevalideringsydelse fra den 19. februar 1993, hvor han ville have fået udbetalt sygedagpenge, hvis det fortsat havde været hans forsørgelsesgrundlag.
 Han klagede over reduktionen og tidspunktet for udbetalingen.
 Ankenævnet tiltrådte kommunens afgørelse, idet nævnet ligesom kommunen fandt, at han var indtægtsdækket indtil den 19. februar 1993 ved udbetaling af sygedagpenge.
 Sagen blev behandlet i principielt møde med henblik på afklaring afforholdet mellem en bagudbetalt ydelse og udbetalingen af brutto revalideringsydelse ved revalideringens begyndelse.
 Afgørelse:
 Ankestyrelsen tiltrådte nævnets afgørelse om udbetalingstidspunktet,men således at bruttorevalideringsydelsen udbetaltes med tilbagevir kende kraft fra bruttorevalideringsperiodens begyndelse.
Ankestyrelsen lagde til grund, at der ikke i loven var fastsat regler om, på hvilket tidspunkt udbetalingen af bruttorevalideringsydelsen skulle påbegyndes.
Ifølge pkt. 3 *) i Socialministeriets informationsskrivelse af 31. januar 1991 til samtlige amtskommuner og kommuner om revalideringshjælp efter bistandslovens § 43 bør hjælpen i almindelighed udbetales bagud af hensyn til overgang fra og til bagudbetalte ydelser, som f.eks. sygedagpenge eller arbejdsløn.
 Ankestyrelsen lagde herved vægt på, at hensynet til at undgå dob beltforsørgelse måtte medføre, at der ikke samtidig burde ske udbetaling af offentlige ydelser med henholdsvis tilbagevirkende kraft og forud.
