Kvinden havde et forskudt brud på højre håndled, og  

 blev indlagt på ortopædkirurgisk afdeling , hvor en  

 reservelæge foretog operativ korrektion og fiksation af bruddet med et  

 mini-Hoffmanns apparatur.
Operationen og det umiddelbare forløb  

 herefter forløb uden problemer.
Ved ambulant kontrol 10 dage senere fandt reservelægen klinisk  

 tilfredsstillende forhold.
Røntgenundersøgelse viste let  

 kipning på ca. 5 grader, hvilket blev anset som acceptabelt.
Ved røntgenkontrol 3 uger senere blev der konstateret skred i  

 bruddet samt løshed i fiksationsapparaturet på grund af en  

 løs vingemøtrik.
Da bruddet var helet blev der alene foretaget  

 fjernelse af apparaturet og anlagt gipsbandage.
Patienten havde derefter  

 indskrænket bevægelighed i håndleddet og nedsat kraft i  

 hånden.
Manglende kontrol af Hoffmanns-apparatur Nævnet lagde ved vurderingen af sagen vægt  

 på, at patienten var blevet kontrolleret i overensstemmelse med  

 sædvanlige retningslinier.
Nævnet lagde endvidere vægt  

 på, at der ved kontrollen 10 dage efter operationen blev konstateret  

 stort set uændret brudstilling, hvorfor løsningen af  

 møtrikken i apparaturen og skredet i bruddet måtte være  

 opstået derefter.
Nævnet fandt, at skredet i bruddet var en  

 sjælden, men hændelig komplikation.
På baggrund af disse  

 forhold fandt nævnet ikke grundlag for at kritisere den behandling,  

 patienten havde modtaget i forbindelse med operationen og de  

 efterfølgende kontrolundersøgelser.
