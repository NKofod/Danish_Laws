I cirkulære nr. 21 af 9/12 1986 om virksomhedsskatteloven foretages følgende ændringer:
 1. Punkt 74, 4. afsnit, ophæves, og i stedet indsættes:
»Beløb kan regnskabsmæssigt hensættes til senere faktisk hævning,  

 dvs. til senere udbetaling fra virksomheden.
Bogføringsmæssigt skal beløbet  

 være overført fra virksomheden, dvs være debiteret hævekontoen og opført som  

 et passiv i ultimobalancen inden fristen for indgivelse af selvangivelse for  

 det pågældende indkomstår.
Beløbet fradrages ved opgørelsen af virksomhedens  

 afkastgrundlag ultimo det indkomstår, hensættelserne vedrører.
Udover kapitalafkast efter § 4 og resterende overskud efter § 10, stk. 1,  

 kan alle andre beløb bortset fra indestående på indskudskonto også afsættes  

 til senere hævning.
Der kan således foretages hensættelse til senere hævning  

 i det omfang, hensættelsen sammen med faktiske overførsler og beløb, der  

 anses for overført, ikke medfører en reduktion af indestående på  

 indskudskontoen.
Den maksimale hensættelse kan beregnes som forskellen mellem  

 på den ene side de i punkt 76, nr. 1-4, nævnte beløb (dvs. den del af de  

 samlede overførsler, der ligger over indskudskontoen i den udvidede  

 hæverækkefølge) og på den anden side summen af faktiske overførsler og beløb,  

 der anses for overført.
Overstiger summen af de faktiske overførsler og  

 beløb, der anses for overført, de i punkt 76, nr. 1-4, nævnte beløb, kan der  

 ikke foretages hensættelser til senere hævning.
Der gælder ingen frist for udbetaling af hensatte beløb, men efter  

 hæverækkefølgen i § 5 er disse beløb overført forud for øvrige beløb i § 5.  

 Den skattepligtige kan i stedet for at hensætte beløbet til senere hævning  

 overføre beløbet til indskudskontoen med virkning for indtjeningsåret.
Dette  

 anses som en hævning i hæverækkefølgen efter § 5 og et indskud efter § 3.  

 Tilsvarende kan tidligere hensættelser udlignes ved kreditering af konto for  

 indskud.
Frem til fristen for indgivelse af selvangivelse er det således  

 muligt at debitere hævekonto og enten kreditere indskudskonto eller opføre  

 beløbet som et passiv i balancen.
De hensatte beløb kan føres på en  

 konto.« 2. I punkt 111, 1. afsnit, indsættes efter 3. pkt.:
»Ved opgørelsen af nettoværdien indgår dog ikke beløb, der som led i  

 overskudsdisponeringen hensættes til senere hævning.
Tilsvarende gælder  

 indskud af beløb hensat til senere hævning, jf. punkt 74, sidste afsnit.  

 Nettoværdien opgøres således som forskellen mellem samtlige faktiske  

 overførsler og samtlige faktiske indskud svarende til nettoværdien af  

 samtlige faktiske bevægelser mellem virksomheden og den skattepligtige.
Når  

 nettoværdien af de faktiske overførsler og faktiske indskud er opgjort, vil  

 overskudsdisponeringen herefter ske som efter bruttometoden, idet  

 nettoværdien af de faktiske overførsler og indskud behandles som en enkel  

 faktisk overførsel eller et enkelt faktisk indskud.
I opgørelsen af  

 nettoværdien indgår også beløb, der anses for overført, jf. punkt 74, f.eks.  

 værdi af fri bil eller forbrug af egne varer, men ikke rentekorrektion, jf.  

 nedenfor.« 3. Sidste pkt. i punkt 111, 3. afsnit, affattes således:
»I de (brutto)overførsler og (brutto)indskud, der indgår i  

 rentekorrektionsberegningen, medregnes ikke hensættelser til senere hævning,  

 indskud af hensatte beløb eller rentekorrektionsbeløb efter § 11, stk.  

 4.« 4. Punkt 1-3 har virkning ved overskudsdisponeringen for  

 indkomståret 1990 og senere indkomstår.
Har den skattepligtige ved overskudsdisponeringen for tidligere indkomstår  

 hensat beløb til senere hævning og i samme indkomstår overført beløb fra  

 indskudskontoen, anses det hensatte beløb - dog højst overførslen fra  

 indskudskontoen - for at stamme fra indskudskontoen.
Er dette beløb ikke  

 overført til den skattepligtige inden udløbet af indkomståret 1990,  

 tilbageføres det resterende beløb til indskudskontoen med virkning fra og med  

 udløbet af indkomståret 1990.
Det beløb, der i givet fald skal tilbageføres, kan beregnes som det  

 hensatte beløb, der anses for at stamme fra indskudskontoen, med fradrag af  

 samtlige overførsler siden dette tidspunkt, der ikke er hensættelser til  

 senere hævning.
Det beløb, der fradrages, er således summen af beløb eller  

 værdier, der efter hensættelsen af beløb fra indskudskontoen er faktisk  

 overført (f.eks. kontanter eller aktiver, der overføres til den  

 skattepligtiges privatøkonomi, eller passiver, der flyttes til  

 virksomhedsordningen), og beløb eller værdier, der efter hensættelsen af  

 beløb fra indskudskontoen anses for overført (f.eks. fri bil, forbrug af egne  

 varer og rentekorrektion, jf. cirkulærets punkt 74, 3. afsnit). Har den  

 skattepligtige f.eks. hensat beløb fra indskudskontoen til senere hævning ved  

 overskudsdisponeringen for indkomståret 1987, vil det være nødvendigt at  

 opgøre summen af faktiske overførsler og beløb, der anses for overført,  

 vedrørende indkomstårene 1988, 1989 og 1990. Har den skattepligtige hensat  

 beløb fra indskudskontoen i flere forskellige år, foretages beregningen på  

 grundlag af de samlede hensættelser fra indskudskontoen med fradrag af  

 samtlige overførsler, der ikke er hensættelser til senere hævning, og som er  

 foretaget siden den første hensættelse af beløb fra indskudskontoen.
 Tilbageførsel til indskudskonto som ovenfor anført betragtes ikke som  

 hævning og indskud ved opgørelse af rentekorrektion efter  

 virksomhedsskattelovens § 11, stk. 2, eller ved anvendelse af nettometoden og  

 rentekorrektion i forbindelse hermed, jf. virksomhedsskattelovens § 11, stk.  

 3.
