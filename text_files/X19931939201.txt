Afgørelsen vedrører følgende retsforskrift: R LOV nr 390 af 20/05/1992  

 § 11 og § 12 Lov om forsikring mod følger af arbejdsskade (Arbejdsskadeloven)  

 Afgørelsen er truffet af: Arbejdsskadestyrelsen BAGGRUND I en række tilfælde kan kræftlidelser anerkendes som arbejdsskader, når de  

 skyldes påvirkninger, som den syge har været udsat for på sin arbejdsplads.
Disse lidelser anerkendes normalt efter punkt F på fortegnelsen over  

 erhvervssygdomme, hvor der er nævnt en række kræftfremkaldende påvirkninger,  

 der kan forekomme på arbejdet.
De påvirkninger, der er nævnt, er  

 klassificeret som kræftfremkaldende af IARC (International Agency for  

 Research on Canser), som er WHO's internationale kræftforskningscenter.
De kræftformer, der anerkendes, er også nævnt i fortegnelsen.
De kan være  

 forskellige ved forskellige påvirkninger.
Det drejer sig blandt andet om  

 lungekræft, næsekræft og blærekræft.
 Kræftlidelser, der kan behandles, kan have varige konsekvenser, og der  

 skal så udmåles godtgørelse for men.
EKSEMPEL En 43-årig mandlig mekaniker, der aldrig havde røget, fik blærekræft.  

 Sygdommen blev anerkendt som en arbejdsskade.
Der var tale om et ret langvarigt forløb.
Blæren måtte fjernes efter at  

 der flere gange var foretaget lokal fjernelse af tilbagevendende svulster.  

 Blæren blev erstattet med en såkaldt Reddyblære, hvor en del af tyndtarmen  

 operativt omdannes til blære.
Forløbet efter operationen var ret kompliceret.  

 Efter et års tid var der følger i form af den kunstige blære og total  

 impotens, men der var ikke urininkontinens, vandet kunne lades på normal vis,  

 og nyrerne fungerede normalt, dog var afløbet fra den ene nyre lidt dårligt.  

 Der var behov for tilbagevendende kontrol af nyrefunktionen.
Der var ingen  

 tegn på tilbagefald eller udsæd af den oprindelige kræftlidelse.
 Graden af men blev fastsat til 30 procent, halvdelen for impotensen og  

 halvdelen for den kunstige blære, der i sig selv medførte visse gener og  

 behov for tilbagevendende kontrol af nyrefunktionen.
 Samtidig blev mekanikeren opfordret til at henvende sig til styrelsen,  

 hvis der skete tilbagefald eller forværring.
KOMMENTAR Det er ikke muligt at lave en mentabel for kræftlidelser, fordi følgerne  

 kan være meget forskellige.
 Hvis der er tale om en kræftform, der ikke kan opereres, eller hvor der er  

 udsæd (metastaser) andre steder i kroppen, vil udgangspunktet for godtgørelse  

 for men være 100 procent.
Dette udgangspunkt fraviges, hvis den syge er i fuldstændig velbefindende  

 ved afgørelsen.
I så fald vil der ved første afgørelse blive fastsat en  

 lavere menprocent, ofte på 50 procent, og vi vil følge udviklingen med  

 henblik på, at godtgørelsen skal forhøjes, når tilstanden bliver dårligere.
 Hvis der er tale om en kræftform, der tilsyneladende er behandlet med  

 held, men hvor der er en kendt risiko for tilbagefald og derfor behov for  

 tilbagevendende kontrol, vil udgangspunktet være en mindre menerstatning  

 (ofte 8 procent) for genen og den psykiske belastning ved jævnligt gennem  

 længere tid at skulle til kontrol.
 Hvis der er tale om en kræftform med stor risiko for tilbagefald, kan  

 godtgørelsen forhøjes (til 15 procent) på grund af den yderligere psykiske  

 belastning.
Der kan også ydes erstatning efter mentabellens øvrige regler for faktiske  

 følger af en behandling.
Der kan være tale om følger efter strålebehandling  

 eller følger efter en operation.
Det kan for eksempel dreje sig om et større  

 eller mindre vansir.
I denne situation bliver de ovenfor nævnte mindre  

 erstatninger udmålt som et skønsmæssigt tillæg.
 Nærmere oplysninger fås ved henvendelse til kontorchef Marianne Hvolris.
