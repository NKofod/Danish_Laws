 I medfør af § 52, § 59, § 70 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 170 af 28. april 1985 om specifikationer for flyvepladser,  

 følgende:
1. Referencedokumenter 1.1 Annex 14 til Chicago-konventionen, seneste udgave.
 1.1.1 Annex 14 kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
 1.2 BL 3-6, Tankning af luftfartøjer m.m., seneste udgave.
 1.3 BL 3-7, Anmeldelse og registrering af private flyvepladser, seneste  

 udgave.
 1.4 BL 3-31, Selvvalg af helikopterflyvepladser, seneste udgave.
 1.5 BL 5-4, Bestemmelser om rundflyvning, seneste udgave.
 1.6 BL 5-15, Præstationsnormer for flyvemaskiner, hvis maksimalt tilladte  

 startvægt ikke overstiger 5.700 kg, og som anvendes til taxaflyvning, seneste  

 udgave.
 1.7 Gebyrreglementet for Statens Luftfartsvæsen, seneste udgave.
 1.8 Lov om private fællesveje, jf. lovbekendtgørelse nr. 370 af 6. august  

 1985.
2. Definitioner Bane (Runway):
 Et på en landflyveplads afmærket, rektangulært område til brug ved landing  

 og start med luftfartøjer.
 Flyveplads (Aerodrome):  Et bestemt område på land eller vand  

 (omfattende bygninger, installationer og udstyr), beregnet til anvendelse  

 helt eller delvis ved landing, start og manøvrering af luftfartøjer.
 Flyveplads, offentlig (Aerodrome, Public):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Flyveplads, privat (Aerodrome, Private):
 En flyveplads, der ikke er offentlig.
 Indflyvningssektor (Approach Sector):
 Et areal, over hvilket indflyvning til og udflyvning fra en flyveplads  

 finder sted.
 Rundflyvning (Sightseeing Flight):
 Flyvning, der udføres med start og landing på samme  

 flyveplads/helikopterflyveplads, og hvorunder der medføres passagerer mod  

 betaling.
 Sikkerhedszone (Strip):
Et nærmere angivet område omkransende en bane og eventuelt en stopvej,  

 hvis formål er a. at reducere risikoen for skader på luftfartøjer, der kører af banen,  

 samt b. at beskytte luftfartøjer under start og landing.
3. Anvendelsesområde Denne BL gælder for private flyvepladser, der er beliggende på dansk  

 område, som anvendes til rundflyvning med flyvemaskiner, og hvor banelængden  

 ikke er over 800 m.
For baner på mere end 800 m's længde fastsættes kravene i  

 hvert enkelt tilfælde af Statens Luftfartsvæsen.
4. Generelt Den, der har fået tilladelse til anlæg og drift af en  

 rundflyvningsflyveplads, jf. afsnit 5, er ansvarlig for, at pladsen etableres  

 og drives i overensstemmelse med bestemmelserne i denne BL.
5. Tilladelse 5.1 Tilladelse til anlæg og drift af en privat flyveplads, der skal  

 anvendes til rundflyvning, gives af Statens Luftfartsvæsen efter ansøgning på  

 en autoriseret formular.
Ansøgningen skal være vedlagt en udtalelse fra den  

 lokale politimyndighed om den indflydelse, pladsen og aktiviteterne vil få  

 for de trafikale forhold.
 Anm. 1: Det påhviler ansøgeren selv at indhente de øvrige nødvendige  

 tilladelser i medfør af anden lovgivning, såsom miljøbeskyttelses-,  

 frednings- og planlægningslovgivningen.
 Anm. 2: Intet i denne BL fritager for forpligtelsen til anmeldelse og  

 registrering af private flyvepladser i henhold til BL 3-7.
 5.2 Ansøgningen skal være Statens Luftfartsvæsen i hænde senest 3 måneder,  

 før flyvepladsen anlægges eller tages i brug til rundflyvning.
6. Teknisk godkendelse 6.1 En flyveplads, der skal anvendes til rundflyvning, skal godkendes af  

 Statens Luftfartsvæsen.
 6.2 Ansøgning om teknisk godkendelse indsendes til Statens Luftfartsvæsen  

 på en autoriseret formular og vedlægges følgende:
a.
Et kortblad i målestoksforholdet 1:25000, der dækker  

 indflyvningssektorer med angivelse af eventuelle hindringer, herunder  

 elledninger.
b.
Situationsplan i 2 eksemplarer i målestoksforholdet 1:5000, der viser  

 arealets begrænsning, bane, sikkerhedszoner, rulleveje, standplads,  

 afmærkning, tilskuerplads, billetsalg m.m., se eksempel fig. 1.
c.
Fortegnelse over de typer af flyvemaskiner, der skal anvendes, med  

 angivelse af start- og landingsdistancer, jf.
BL 5-15.
d.
Dokumentation af pladsens ejerforhold.
e.
Gebyr i henhold til det gebyrreglement, der til enhver tid er gældende.
 6.3 Godkendelse meddeles i form af et godkendelsesbevis, hvoraf fremgår de  

 vilkår, som findes påkrævet.
 6.4 Godkendelsesbeviset skal opbevares på pladsen.
7. Tekniske krav 7.1 Bane 7.1.1 Ved placering af banen skal der tages hensyn til  

 indflyvningsforhold, nærliggende bebyggelse, turbulensforhold m.v.
7.1.2 Banen skal have en sådan længde, at præstationsnormerne for de typer  

 af flyvemaskiner, der skal anvendes, kan overholdes, jf.
BL 5-15.
 7.1.3 Banebredden skal være mindst 18 m.
 7.1.4 Overfladens hældning i banens længderetning må ikke på noget sted  

 overstige 2% i forhold til vandret plan.
 7.1.5 Ændringer i overfladens hældning i banens længderetning må ikke være  

 større end 1,33% for hver 100 m svarende til en krumningsradius på 7.500 m.
 7.1.6 Overfladens hældning på tværs af banen må ikke på noget sted  

 overstige 2% i forhold til vandret plan.
7.1.7 Banen skal være fast og bæredygtig.
Eventuel bevoksning skal bestå  

 af græs, der ikke må være højere end 20 cm.
7.2 Sikkerhedszoner 7.2.1 Langs banens sider skal der være hindringsfrie sikkerhedszoner på  

 mindst 21 m's bredde.
 7.2.2 For hver ende af banen skal der være en hindringsfri sikkerhedszone  

 på mindst 30 m's længde.
 7.2.3 Overfladens beskaffenhed i sikkerhedszonerne skal være sådan, at en  

 flyvemaskine ikke lider alvorlig overlast, hvis den under start eller landing  

 kører ud i disse.
7.3 Indflyvningssektorer og hindringsbegrænsende planer 7.3.1 Der skal etableres indflyvningssektorer, der udgår fra enden af  

 sikkerhedszonerne.
 7.3.1.1 Sektorernes indre kant skal have samme bredde som sikkerhedszonen,  

 og sidekanterne skal divergere 10% i forhold til centerlinien som vist på  

 fig. 2.
 7.3.1.2 Indflyvningssektoren skal have en længde af mindst 1.600 m som  

 vist på fig. 2.
7.3.2 Indflyvningsplanet 7.3.2.1 I indflyvningssektorerne skal der være hindringsfrit over et plan  

 med en hældning på 5% i forhold til vandret plan, begyndende ved sektorernes  

 indre kant i banens niveau som vist på fig. 3.
 7.3.2.2 De inderste 300 m af indflyvningssektorerne bør holdes fri for  

 bygninger og høj beplantning.
 7.3.2.3 Det hindringsbegrænsende plan skal have en frigang på mindst 5 m  

 over en offentlig vej, en privat fællesvej eller en almen vej, jf. lov om  

 private fællesveje, og 7 m over en jernbane.
7.3.3 Overgangsplanet 7.3.3.1 Langs sikkerhedszonernes og indflyvningssektorernes sider skal der  

 være hindringsfrit over et plan med en hældning på 20% i forhold til vandret  

 plan, begyndende ved zonekanterne i landingsarealets niveau og kanterne af  

 indflyvningssektorernes hindringsbegrænsende plan, som beskrevet i pkt.  

 7.3.1.1 og pkt. 7.3.2.1.
 7.3.3.2 Overgangsplanet slutter 45 m over banens niveau som vist på fig.  

 4.
 7.4 Hindringer m.v.
 På banen og i sikkerhedszonerne må der ikke forefindes veje, stier, hegn  

 eller hindringer i øvrigt.
7.5 Afmærkning af bane og sikkerhedszoner 7.5.1 Banetærskler skal afmærkes med hvide fliser i felter på 2 x 6 m med  

 en indbyrdes afstand mellem felterne på 4 m som vist på fig. 5.
 7.5.1.1 Tærskler på baner uden bevoksning, men med lys overflade (f.eks.  

 strandsand), skal i stedet for fliser afmærkes med 3 markeringsspande på hver  

 side af banen i en række vinkelret på centerlinjen med en indbyrdes afstand  

 på 3 m.
7.5.2 Banens sidebegrænsning skal afmærkes med spande af let konstruktion,  

 f.eks. plastik eller PVC, med en højde på maksimalt 60 cm.
Farven skal være  

 rød, gul eller orange med en kontrastfarve i et mindst 20 cm bredt bånd i  

 toppen som vist på fig. 5 og 6.
 7.5.3 Banemarkeringerne placeres langs banekanten med en indbyrdes afstand  

 af maksimalt 60 m.
7.5.4 Sikkerhedszonernes begrænsning skal afmærkes med rød/hvide kasser i  

 samtlige hjørner og langs pladsens begrænsning parallelt med banen med en  

 indbyrdes afstand af maksimalt 100 m.
Kassernes dimension og udførelse skal  

 være som vist på fig. 5 og 6.
 7.5.5 Hvis der etableres rulleveje, skal disse afmærkes med blå spande som  

 vist på fig. 5 og 6.
 7.5.6 Afmærkning af baner med fast belægning skal udføres i  

 overensstemmelse med ICAO Annex 14.
7.6 Signalmateriel 7.6.1 På pladsen skal der forefindes mindst en vindpose, der er anbragt  

 således, at den er synlig fra luftfartøjer, der befinder sig i  

 landingsrunden.
 7.6.1.1 Vindposen skal udformes som vist på fig. 7.
 7.6.2 Der skal forefindes materiale, der kan udlægges som mindst 2 hvide  

 kors som vist på fig. 7, til markering af de dele af banen, der midlertidigt  

 er uanvendelige for luftfartøjer.
 7.6.2.1 Endvidere skal forefindes flag til markering af områder inden for  

 sikkerhedszoner, rulleveje og standplads, der er uanvendelige for  

 luftfartøjer.
 7.6.2.2 Flagenes farve skal være orange eller rød/hvid og udformes som  

 vist på fig. 7.
7.7 Nødudstyr 7.7.1 På pladsen skal der forefindes mindst en 12 kg tydeligt markeret  

 pulverslukker anbragt således, at den kan anvendes hurtigt, hvis brand opstår  

 som vist på fig. 8.
 7.7.1.1 Hvis der findes et tankningsanlæg, jf. afsnit 8, skal ildslukkeren  

 anbringes ved dette.
 7.7.2 På pladsen eller i umiddelbar nærhed af denne skal der forefindes:
a.
En nødhjælpskasse anbragt et let tilgængeligt sted og tydeligt afmærket  

 som vist på fig. 8. Kassen skal holdes i forskriftsmæssig stand, og indholdet  

 suppleres efter brug.
 Anm.: Førstehjælpskasserne fra Arbejdstilsynet og Falcks Redningskorps  

 A/S er godkendt af Statens Luftfartsvæsen.
b.
Et skilt, der angiver nærmeste sted med telefon, hvorfra den offentlige  

 alarmcentral (0-0-0) kan kontaktes i tilfælde af ulykke.
7.8 Afspærring og tilskuerpladser 7.8.1 Solide hegn skal opstilles, hvor pladsen grænser op til  

 tilskuerpladser og offentlige veje.
 7.8.1.1 Langs alle flyvepladsens grænser skal der i fornødent omfang  

 opstilles skilte med påskrift om, at uvedkommende færdsel og ophold på  

 pladsen er forbudt.
 7.8.2 Tilskuerpladser må ikke etableres inden for sikkerhedszonerne eller  

 i de inderste 300 m af indflyvningssektorerne.
8. Tankningsanlæg Hvis der etableres mulighed for at tanke på rundflyvningsflyvepladsen,  

 skal bestemmelserne i BL 3-6 om tankning af luftfartøjer m.m. følges.
9. Flyvepladsens drift Forud for hver dags flyvning skal der foretages besigtigelse fra jorden af  

 bane, sikkerhedszoner, eventuelle rulleveje, afspærring m.v. for at påse, at  

 vilkårene for godkendelsen er opfyldt, og piloter og medhjælpere skal gøres  

 bekendt med vilkårene for godkendelsen.
10. Tilbagekaldelse Hvis der under udøvelsen af den virksomhed, der er omfattet af  

 tilladelsen, finder væsentlig tilsidesættelse sted af de forskrifter, der er  

 fastsat i denne BL, eller af de vilkår, der i øvrigt er fastsat for  

 godkendelsen, kan tilladelsen tilbagekaldes af Statens Luftfartsvæsen.
11. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
12. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
13. Straf 13.1 Overtrædelse af bestemmelserne i afsnit 7, 8 og 9 i denne BL straffes  

 med bøde.
 13.2 Overtrædelse af bestemmelsen i pkt. 5.2 straffes i medfør af  

 luftfartslovens § 149, stk. 4, med bøde eller hæfte.
14. Ikrafttræden 14.1 Denne BL træder i kraft den 1. maj 1990.
 14.2 Samtidig ophæves BL 3-22, 1. udgave af 1. juli 1987.
