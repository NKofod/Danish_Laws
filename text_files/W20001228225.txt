Klage over huldannelse i livmodervæggen  

 efter oplægning af spiral Nævnet fandt, at den praktiserende læge ikke havde udvist  

 manglende omhu og samvittighedsfuldhed ved sin oplægning af  

 spiralen.
 Nævnet kunne blandt andet oplyse, at det var en kendt komplikation,  

 at spiralen kunne perforere livmodervæggen og blive placeret i enten  

 denne eller i bughulen.
 Nævnet lagde ved sin afgørelse blandt andet vægt  

 på lægens oplysning om, at hun forinden spiralens oplægning  

 orienterede sig om livmoderens placering ved en vaginaleksploration.
Nævnet lagde endvidere blandt andet vægt på, at  

 lægen påmonterede en klotang midt på livmoderhalsen, og at  

 hun indførte en sonde for at passere og udvide livmoderhalskanalen og  

 finde livmoderhulen.
Sonden blev herefter taget ud, og spiralen blev  

 ført op i livmoderhulen i sit indføringshylster, som herefter  

 blev trukket ud.
Sluttelig udførte lægen en vaginaleksploration  

 for at orientere sig om, hvorvidt livmoderen føltes normal, og om,  

 hvorvidt spiralsnorene lå korrekt.
