Den 8. juli 1993 undertegnedes i Dhaka en overenskomst mellem Danmark og Bangladesh, ifølge hvilken den danske regering yder støtte inden for et beløb af 5,158.000 kroner til overvågning og træning i vedligeholdelse af Tara håndpumper.
Projektet vil blive gennemført i Rajshahi området i det nordvestlige Bangladesh.
 Hovedformålet med projektet er indenfor dette område at oprette et system  

 til overvågning af driften og vedligeholdelsen af Tara pumper, undervise  

 brugere i vedligeholdelse af Tara pumper, opbygge et distributionsnet for  

 reservedele i den private sektor samt undervise brugere af Tara pumper i  

 forbedret personlig hygiejne.
 Projektet forventes gennemført i perioden 1993-95.
