Betænkning afgivet af Sundhedsudvalget den 30. april 2003 Betænkning over Forslag til  

 folketingsbeslutning om indførelse af frihed for kommunerne til at give  

 supplerende tandplejetilbud [af Lone Møller (S) m.fl.] 1. Udvalgsarbejdet Beslutningsforslaget blev fremsat den 22. oktober 2002 og var  

 til 1. behandling den 31. oktober 2002. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
Deputationer Tandlægernes Nye Landsforening har mundtligt over for udvalget  

 redegjort for sin holdning til beslutningsforslaget.
Spørgsmål Udvalget har stillet 1 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse.
 Dansk Folkepartis medlemmer af udvalget finder, at tanken om at  

 kunne give yderligere hjælp til de svage grupper i vores samfund, falder godt  

 i  

 tråd med Dansk Folkepartis politik.
Da det foreliggende forslag vil betyde væsentlige merudgifter  

 for det offentlige  ikke kun for  

    

 kommunerne, men også for amterne i form af øget sygesikringstilskud   

 vil man her selvfølgelig forvente, at staten yder kompensation for disse  

 udgifter.
Det fremgår imidlertid ikke af beslutningsforslaget, hvor  

 Socialdemokratiet vil finde de mange millioner.
Forudsætningen for forslaget er, at det kun implementeres i 30  

 kommuner, men der er 271 kommuner.
Forudsætningen skal selvfølgelig være, at  

 der skal være afsat penge til alle kommuner.
Dansk folkeparti ønsker ikke at  

 lave forskel.
 Det kan undre Dansk Folkeparti, at Socialdemokratiet nu  

 fremsætter forslaget, for i efteråret 2000 udtrykte den daværende  

 socialdemokratiske sundhedsminister, Sonja Mikkelsen, sympati for et oplæg  

 fra  

 Tandlægernes Nye Landsforening, der gav mulighed for kommunal tandpleje til  

 socialt svage borgere og pensionister.
 Sundhedsminister Sonja Mikkelsen fandt dog ikke, at der var  

 økonomisk mulighed for at gennemføre det.
Dansk folkeparti er ikke positivt indstillet over for dette  

 beslutningsforslag, da forslagsstillerne  

    

 ikke har fundet de nødvendige midler til alle kommunerne.
Så Dansk  

 Folkeparti siger nej til forslaget.
 Et  

  

 andet mindretal  

  

 i  

 udvalget (S, RV og KRF) indstiller beslutningsforslaget til  

  

 vedtagelse uændret.
 Socialdemokratiets medlemmer af udvalget undrer sig over, at  

 regeringen og Dansk Folkeparti ikke kan tilslutte sig dette forslag.  

 Regeringen  

 og Dansk Folkeparti har tidligere ønsket mere frit valg på tandplejeområdet  

 og  

 er i dette folketingsår med til at gennemføre L 170, der gør det muligt for  

 børn at fravælge den kommunale skoletandpleje og i stedet benytte sig af et  

 privat tilbud.
 Derfor forekommer det mærkeligt, at regeringen og Dansk Folkeparti  

 ikke er parate til at lade det frie valg gå den anden vej og tillade, at  

 kommunerne kan etablere tandplejetilbud til dem af deres borgere, der har et  

 særligt behov.
Den kommunale tandpleje er en af de største succeser i dansk  

 forebyggelsespolitik.
Halvdelen af de danske unge forlader folkeskolen uden  

 huller.
Der er god grund til at glæde sig over denne succes, som blandt andet  

 skyldes det opsøgende arbejde.
Der er desværre nogle borgere, der ikke har haft glæde af  

 stigningen i tandsundhed, og det er selvfølgelig dem, der er blevet voksne,  

 før  

 børnetandplejen blev indført, og borgere, der ikke har haft økonomisk  

 mulighed  

 for at søge regelmæssig tandpleje.
Nogle af dem har en meget dårlig tand-  

    

 sundhed, og det er dem, som dette  

 forslag retter sig imod.
Mange ældre mennesker har aldrig haft glæden af en ordentlig  

 tandpleje.
Da de var børn og skulle lære gode tandvaner, var der ikke nogen  

 hjælp at hente, og nogle af dem har en meget lille viden om, hvordan de skal  

 passe på deres tænder.
De har aldrig modtaget tandpleje i det fornødne  

 omfang,  

 og de har aldrig gået til regelmæssig kontrol hos tandlægen.
Derfor er det  

 også  

 en gruppe med meget ringe tandsundhed, men det betyder ikke, at der ikke kan  

 gøres noget for at hjælpe dem.
Forsøg fra Herlev og Ballerup Kommuner viser, at der er god  

 grund til at give kommunerne mulighed for at etablere et supplerende  

 tandplejetilbud til borgere med særlige behov.
Forsøgene har vist, at det er  

 muligt at gøre ældre mere opmærksomme på tandsundhed, og at det kan få  

 borgere,  

 der ellers ikke har gået regelmæssigt til tandlæge, til at komme der  

 jævnligt.
Resultaterne har  

    

 ikke  

 ladet vente på sig: Færre ældre har mistet deres tænder, og de ældre  

 mennesker,  

 der havde proteser, har fået en klar forbedring.
Det har også betydet en  

 bedre  

 livskvalitet for dem, der ikke har mistet deres tænder, og en besparelse,  

 fordi  

 det har været muligt at nedbringe antallet af store og kostbare behandlinger.  

 Det er blandt andet den opsøgende funktion, der har været en del af grunden  

 til  

 forsøgets succes  en succes, som Socialdemokratiet mener at kommuner  

 overalt i  

 landet bør have muligheden for at efterligne.
 Det burde glæde regeringen, at der er frit valg mellem den  

 kommunale og den private tandlæge i dette forslag, således at borgere, der  

 har  

 behov for et opsøgende, supplerende tandplejetilbud, selv kan vælge, om de  

 ønsker hjælp fra de private eller de kommunale tandlæger.
Socialdemokratiet ønsker at mindske den ulighed, der er i  

 tandsundhed  både den ulighed, der hersker mellem aldersgrupperne, og  

 den  

 ulighed, der kommer af forskellig økonomisk formåen.
Socialdemokratiet mener,  

 at dette forslag er et vigtigt skridt på vejen, og vil arbejde for at sikre  

 tilslutning til forslaget i næste samling.
 Et  

  

 tredje mindretal  

  

 i  

 udvalget (SF) vil redegøre for sin stilling til beslutningsforslaget ved 2.  

 behandling.
 Enhedslisten, Tjóðveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemningen i  

 Folketingssalen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Kamal Qureshi (SF)  

    

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 15 Bilagsnr.
