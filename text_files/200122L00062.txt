Fremsat den 29. januar 2002 af  

 socialministeren (Henriette Kjær) Forslag til lov om ændring af lov om social  

 service (Forhøjelse af tilskud til  

 høreapparater) § 1 I lov om social service, jf. lovbekendtgørelse nr.  

 844 af 24. september 2001, foretages følgende ændring:
 1. I § 97, stk. 5, 1. pkt.,  

 ændres »kr. 3.000« til: »kr. 5.000 «.
§ 2 Loven træder i kraft den 1. juli 2002 og har  

 virkning for bevillinger af høreapparater, som amtskommunen giver  

 denne dato eller senere.
Bemærkninger til lovforslaget Almindelige bemærkninger Baggrunden for forslaget Regeringen ønsker at styrke indsatsen for varigt at  

 nedbringe ventelisterne til behandling i det offentlige sygehusvæsen.  

 Indenrigs- og sundhedsministeren fremsætter på denne baggrund, og  

 samtidig med fremsættelsen af dette forslag, et lovforslag om  

 ændring af sygehusloven.
 Formålet med ændringen af sygehusloven er at  

 gennemføre to væsentlige initiativer i regeringsgrundlaget  

 på sundhedsområdet, nemlig forslaget om at tilføre  

 sygehusvæsenet yderligere midler på 1,5 mia. kr. i 2002 med  

 henblik på at nedbringe ventetiderne, samt forslaget om at sikre  

 patienterne frit valg til private og udenlandske sygehuse, hvis det  

 offentlige sygehusvæsen ikke kan tilbyde behandling inden for 2  

 måneder.
 Regeringen ønsker i denne forbindelse også at  

 tage initiativ til at nedbringe ventetiden til høreapparatbehandling  

 på de offentlige audiologiske klinikker.
 I lov om social service § 97, stk. 5, foreslås det derfor, at  

 det eksisterende tilskud til høreapparatbehandling hos godkendte,  

 private høreapparatleverandører forhøjes fra 3.000 kr.  

 til 5.000 kr. pr. høreapparat med henblik på at nedbringe  

 ventetiderne på de offentlige audiologiske klinikker.
 Med en forhøjelse af beløbet fra 3.000 kr. til 5.000 kr. vil  

 der være et større incitament for at flere vil vælge at  

 få udleveret høreapparat af en godkendt, privat  

 høreapparatleverandør uden om det offentlige system.
 Folketinget vedtog med virkning fra 1. juli 2000 en ny  

 bestemmelse om tilskud på indtil 3.000 kr. ved køb af  

 høreapparat hos en anden høreapparatleverandør end den  

 som amtskommunen har anvist.
 Denne nye bestemmelse, der blev indført ved en  

 ændring af servicelovens § 97, skyldtes blandt andet de  lange  

 ventetider, der var opstået ved tildeling af høreapparater, og  

 formålet med ændringen var dels at give borgerne et frit valg med  

 hensyn til valg af høreapparatleverandør, dels at bidrage til  

 at nedbringe ventetiderne på høreapparater.
 Lovændringen pr. 1. juli 2000 har dog ikke i  

 tilstrækkelig grad nedbragt ventetiderne.
Økonomiske konsekvenser I Indenrigs- og Sundhedsministeriets drøftelser med  

 Amtsrådsforeningen om udmøntningen af 1,5 mia. kr. til  

 meraktivitet i sygehusvæsenet i 2002 er merudgiften ved  

 forhøjelse af tilskuddet fra 3.000 kr. til 5.000 kr. foreløbigt  

 anslået til 12 mio. kr.
 Merudgifterne ved forhøjelsen af tilskuddet skal forhandles  

 nærmere med amtskommunerne.
Erhvervsmæssige og miljømæssige konsekvenser Forslaget formodes at medføre positive økonomiske  

 konsekvenser for de erhvervsdrivende på  

 høreapparatområdet.
 Forslaget skønnes ikke at have miljømæssige  

 konsekvenser.
Forholdet til EU-retten Fællesskabets princip om fri udveksling af vare- og  

 tjenesteydelser indebærer, at en dansk borger, der er berettiget til  

 støtte til høreapparat, og som køber et  

 høreapparat i et EU land, hos en af det pågældende land  

 godkendt leverandør af høreapparater, er berettiget til tilskud  

 på samme vilkår, som hvis høreapparatet var anskaffet i  

 Danmark hos en godkendt leverandør.
Dette princip er blevet  

 fastslået ved EF-domstolens afgørelse af 28. april 1998 i Decker  

 sagen (C-120/95), der angik støtte fra en luxembourgsk sygekasse for  

 et par briller indkøbt i Belgien.
Høring Samtidig med fremsættelsen vil følgende blive  

 hørt: Amtsrådsforeningen, Kommunernes Landsforening,  

 Københavns Kommune, Frederiksberg Kommune, Den Sociale Ankestyrelse,  

 Det Centrale Handicapråd, Center for Ligebehandling af Handicappede,  

 Center for Små Handicapgrupper, De Samvirkende Invalideorganisationer,  

 Landsforeningen for Bedre Hørelse, Ældresagen,  

 Ældremobiliseringen, Indenrigs- og Sundhedsministeriet,  

 Sundhedsstyrelsen, Undervisningsministeriet, Justitsministeriet,  

 Finansministeriet, Økonomi- og Erhvervsministeriet,  

 Konkurrencestyrelsen, Dansk Medicinsk Audiologisk Selskab, Videnscenter for  

 døvblevne, døve og hørehæmmede, Dansk Handel &  

 Service, Teknisk Audiologisk Laboratorium.
Lovforslagets konsekvenser i hovedtræk Positive konsekvenser/  

 mindre udgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner Samlet amtskommunal merudgift på 12  

 mill. kr. i 2002.
Administrative konsekvenser for stat,  

 kommuner og amtskommuner Økonomiske konsekvenser for  

 erhvervslivet Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Der henvises til afsnittet om EU-retten  

 ovenfor.
Bemærkninger til lovforslagets enkelte  

 bestemmelser Til § 1 Da Regeringen ønsker, at nedbringe ventetiden til  

 høreapparatbehandling på de offentlige audiologiske klinikker,  

 foreslås det, at det eksisterende tilskud til  

 høreapparatbehandling hos godkendte, private  

 høreapparatleverandører, jf. servicelovens § 97, stk. 5,  

 forhøjes fra 3.000 kr. til 5.000 kr. pr. apparat.
 Med en forhøjelse af beløbet fra 3.000 kr. til 5.000 kr. vil  

 der være et større incitament for at flere vil vælge at  

 få udleveret høreapparat af en privat, godkendt  

 leverandør uden om det offentlige system.
Tilskuddet er til de personer, der vælger at gøre brug af  

 muligheden for at benytte anden leverandør end den af amtskommunen  

 anviste, og altså indkøbe et høreapparat hos en godkendt,  

 privat høreapparatleverandør.
Hvis ansøgeren ikke  

 ønsker at benytte sig af muligheden for at vælge en godkendt,  

 privat høreapparatleverandør, kan ansøgeren få  

 udleveret et høreapparat hos amtskommunen.
 Forslaget styrker borgernes mulighed for et friere valg af  

 høreapparatleverandør og bidrager dermed til en øget  

 konkurrence, som på længere sigt må forventes at medvirke  

 til en nedbringelse af de lange ventelister på  

 høreapparatbehandling.
 Den hørehæmmede kan således selv vælge at lade  

 høreapparatbehandlingen foregå i det offentlige uden  

 egenbetaling, eller vælge at gå til en godkendt, privat  

 høreapparatleverandør og dermed opnå et tilskud.  

 Tilskuddet kan ikke udgøre mere end de faktiske udgifter.
Børn og unge under 18 år kan fortsat behandles i den  

 offentlige høreomsorg.
Denne gruppe vil således ikke kunne  

 vælge godkendt, privat høreapparatbehandling med tilskud.
 Med henblik på at sikre kvaliteten i høreomsorgen vil det  

 fortsat være en betingelse for at opnå tilskud, at  

 høreapparatet udleveres fra en godkendt, privat  

 høreapparatleverandør, der opfylder de krav, som  

 Sundhedsstyrelsen har fastsat for god høreapparattilpasning.
Vælger ansøgeren at forblive i det offentlige system vil  

 hjælpen fortsat være gratis.
Ansøgeren vil i denne  

 situation i samarbejde med den audiologiske afdeling få det bedst  

 egnede og billigste høreapparat udleveret.
Hvis ansøgeren vælger behandling hos en godkendt, privat  

 høreapparatleverandør, vil pågældende modtage et  

 tilskud på 5.000 kr. pr. høreapparat.
Sammen med en eventuel  

 egenbetaling forudsættes tilskuddet at dække  

 høreprøve, høreapparat, tilpasning, afprøvning,  

 service, garanti, således at der tidligst kan udløses et nyt  

 tilskud efter en 4 års periode, medmindre den pågældende er  

 udsat for en markant helbredsbetinget forværring i sin hørelse,  

 der kan begrunde et nyt apparat.
Det vil fortsat være en betingelse for at opnå tilskud, at  

 ansøgeren er blevet henvist til høreapparatbehandling af en  

 speciallæge i øre-, næse og halssygdomme.
Det er en  

 forudsætning, at speciallægen har overenskomst med  

 sygesikringen.
 Amtskommunen afholder efter servicelovens § 130, stk. 2, nr. 3,  

 endeligt udgifterne til hjælpemidler og forbrugsgoder, der bevilges af  

 amtskommunen, jf. § 97, stk. 2, og § 98, stk. 2.
Et forhøjet tilskud vil som det nuværende  

 tilskud blive reguleret efter satsreguleringsprocenten, jf. lov om en  

 satsreguleringsprocent.
Det herved fremkomne beløb afrundes til  

 nærmeste kronebeløb.
Til § 2 Det foreslås, at loven træder i kraft den 1.  

 juli 2002 samtidig med lov om ændring af lov om sygehusvæsenet,  

 der fremsættes af indenrigs- og sundhedsministeren.
 Lovændringen har virkning for bevillinger af  

 høreapparater, der af amtskommunen er givet efter lovens  

 ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 97.
Stk. 5. Når en ansøger, der er fyldt  

 18 år, vælger en anden leverandør end den, som  

 amtskommunen anviser, ydes et tilskud på indtil kr. 3.000 pr.  

 høreapparat, hvis ansøgeren er henvist til  

 høreapparatbehandling af en speciallæge i øre-,  

 næse- og halssygdomme.
Tilskuddet omfatter høreprøve,  

 høreapparat, tilpasning, service og garanti og er inkl. moms.  

 Tilskuddet kan ikke udgøre mere end de faktiske udgifter og kan alene  

 ydes til høreapparater, der udleveres fra en godkendt  

 leverandør.
 I lov om social service, jf.  

 lovbekendtgørelse nr. 844 af 24. september 2001, foretages  

 følgende ændring:
