 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som urmager.
 Stk. 2.  Det faglige udvalg for uddannelsen er  

 Urmagernes Faglige Fællesudvalg, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 på erhvervsskolerne m.v. (eksamensbekendtgørelsen) og de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer i alt 4 år, jf. dog §§ 5 og 6.
 Stk. 2.  Uddannelsen indledes af den enkelte elev enten  

 i en praktikvirksomhed eller med 2. skoleperiode.
 § 4.  Skoleundervisningen varer 80 uger og veksler med  

 praktikuddannelse som vist i figuren, og som anført nedenfor:
Skoleundervisning: 2 = 2. skoleperiode P Praktikuddannelse Fritagelse for dele af uddannelsen § 5.  Elever, der er fyldt 25 år, kan indgå  

 uddannelsesaftale med forkortet uddannelsestid og med fritagelse for hele  

 eller dele af 2. skoleperiode, jf. bilaget.
 Stk. 2.  Det faglige udvalg kan i særlige tilfælde  

 dispensere fra alderskravet eller beskæftigelseskravet efter samråd med  

 praktikvirksomheden.
 Stk. 3.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf.  

 bilaget.
 § 6.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede urmager skal selvstændigt kunne  

 beregne et reparationsarbejdes omfang, foretage kalkulation og udføre  

 arbejdet samt kunne udføre arbejde på antikke ure og placere dem i  

 kulturhistorisk sammenhæng.
Den uddannede urmager skal endvidere kunne  

 reparere mikroelektronik i kvarts- og radiostyrede elektroniske ure.  

 Uddannelsen skal samtidig kvalificere urmageren til at udføre alle merkantile  

 funktioner i en urmagerforretning samt opnå et vare- og materialekendskab,  

 der giver mulighed for at vejlede forbrugerne i køb af alle typer ure.
 Stk. 2.  Uddannelsen tilrettelægges tillige sådan, at  

 der gives indsigt i og forståelse for fagets miljømæssige forhold, herunder  

 håndteringen af miljømæssige problemstillinger i forbindelse med fagets  

 materialeanvendelse.
Skoleundervisningen § 8.  Undervisningen har følgende mål: Eleven skal  

 gennem teoretisk og praktisk undervisning sættes i stand til at anvende de i  

 erhvervet almindeligst forekommende materialer og metoder og have indføring i  

 anvendelse af tilhørende værktøj og udstyr.
Desuden skal uddannelsen danne  

 grundlag for eventuel videreuddannelse.
Endvidere skal undervisningen bidrage  

 til elevernes personlige udvikling og give eleverne forståelse af samfundet  

 og dets udvikling.
Undervisningen skal opbygge og styrke elevens kundskaber i  

 de arbejdsdiscipliner, eleven skal beskæftiges med i det efterfølgende  

 virksomhedsophold.
 Stk. 2.  Den vejledende uddannelsestid er følgende:
 Områdefag:
 Lodning, filning: 2,4 uger.
 Maskin- og værktøjskendskab: 1,7 uge.
 Elektronik: 1,2 uge.
 Mekaniske storure: 10,4 uger.
 Mekaniske småure: 9,8 uger.
 Urelektronik: 2,2 uger.
 Specialefag:
 Elektroniske småure: 7,6 uger.
 Specialure: 5,7 uger.
Grundfag § 9.  Undervisningen omfatter følgende grundfag i 2.  

 skoleperiode: Dansk (niveau F), engelsk (niveau F), fysik (niveau F),  

 informationsteknologi (niveau F) (2,0 uger), kemi (niveau F), matematik  

 (niveau F), salg og service (niveau F) og samfundsfag (niveau F).
 Stk. 2.  Undervisningen omfatter følgende grundfag i  

 3.-8. skoleperiode: Informationsteknologi (niveau E), produktudvikling,  

 produktion og service (2,2 uger), reklame (2,7 uger), salg og service (niveau  

 D), virksomhedslære (niveau E) og økonomi (1,1 uge).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold:
Lodning, filning Mål: At eleverne opnår kendskab til nogle af områdets simplere  

 arbejdsmetoder, og at eleverne får et indblik i områdets krav til motoriske  

 færdigheder.
 Rammer for undervisningens indhold: Filning, slaglodning og  

 snellodning.
Maskin- og værktøjskendskab Mål: At eleverne får kendskab til områdets maskiner og værktøj samt deres  

 anvendelsesområder, og at eleverne får øvelse i brugen af områdets maskiner  

 og værktøj under iagttagelse af gældende sikkerhedsforskrifter.
 Rammer for undervisningens indhold: Slibning i metal/plast og  

 polering af metal/plast.
Elektronik Mål: At eleverne får kendskab til simplere elektroniske kredsløb.
 Rammer for undervisningens indhold: Jævnstrøm, vekselstrøm,  

 modstand, Ohm's lov og universale måleinstrumenter.
 Stk. 2.  Undervisningen i områdefag i 3.-8. skoleperiode  

 har følgende mål og rammer for undervisningens indhold:
Mekaniske storure Mål:
 Rammer for undervisningens indhold: Polering af tapper, isætning  

 af nye tapper, drejning og isætning af foringer, reparation og fremstilling  

 af ganghage, herunder fremstilling af arbejdstegning, afretning af ganghjul,  

 isætning af tænder i hjul, reparation/udskiftning af fjeder, drejning og  

 isætning af fjederhusforinger, fremstilling af skruer og stifter,  

 vedligeholdelse af urkasser og udsmykning, forskellige gang- og  

 slagprincipper, beregning af hjulværk og pendullængde, stilhistorie,  

 rensemetoder og rensevæsker, smøremetoder og smøremidler og  

 materialesammensætning.
Mekaniske småure Mål:
 Rammer for undervisningens indhold: Udskiftning af slidte og  

 defekte urdele, gangjustering, retning af spiral, udskiftning af glas, krone,  

 optræk- og balanceaksel, justering af højdeluft og stenlejer, justering af  

 optræk, spær og viserfunktion, regulering af uret, vedligeholdelse af  

 urkasser og udsmykning, herunder kontrol for vandtæthed, reparation af  

 centrumlejer og fjederhuslejer, urets funktioner, navlære, fornitursystemet,  

 stødsikringer, reguleringsteknik, svingningsteori, isokronisme, dynamisk  

 afvejning, rensemetoder og rensevæsker, smøremetoder og smøremidler,  

 tidskontrolapparat, materialesammensætning både i værkdele og  

 kassematerialer, kontrolapparater til test af urets vandtæthed og  

 stilhistorie.
Urelektronik Mål:
 Rammer for undervisningens indhold: Ohm's lov, AC og DC strøm og  

 spænding, de elektroniske komponenters virkemåde i modstande, spoler og  

 kondensatorer, halvlederteknik, digital kredsløb, reparation af elektroniske  

 stueure, vækkeure og køkkenure, herunder udskiftning af loddede komponenter.
Specialefag § 11.  Undervisningen i specialefag har følgende mål  

 og rammer for undervisningens indhold:
Elektroniske småure Mål:
 Rammer for undervisningens indhold: Udskiftning af slidte/defekte  

 dele, måling og justering af elektroniske funktioner, udskiftning af glas,  

 kroner, trykknapper og pakninger, vedligeholdelse af urkasser og  

 udsmykninger, herunder kontrol for vandtæthed, mikrolodning, kontrol og  

 justering af specialfunktioner, reguleringsteknikker, kvartskrystallets  

 egenskaber, motorens funktion og virkemåde, digitalteknik anvendt i  

 elektroniske ure, radiostyring og -modtagning i elektroniske ure, måleudstyrs  

 funktioner og virkemåde, alarmsystemer og solceller.
Specialure Mål:
 Rammer for undervisningens indhold: Udskiftning af slidte og  

 defekte dele, finjustering af ure med kronometercertifikat, vedligeholdelse  

 af urkasser med speciel overfladebehandling, fremstilling af enkelte urdele  

 (f.eks. tirettefjeder og optrækaksel), overfladebehandling og bearbejdning,  

 urkassens materiale og overfladebehandling, finregulering til  

 kronometercertifikat og vurdering af flere forskellige funktioners indbyrdes  

 sammenhæng.
Valgfag § 12.  Undervisningen i valgfag følger reglerne i  

 hovedbekendtgørelsen.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 15.  Målet for praktikuddannelsen er:
 Stk. 2.  Praktikuddannelsen skal indeholde følgende  

 arbejdsområder og funktioner: Drejestol, håndværktøj, elektronisk måleudstyr,  

 butiksadfærd, salgsteknik, produktkendskab, alle typer reparationer af  

 storure, herreure, dameure, elektroniske storure, analogure, digitalure,  

 stopure og kronografer, konstatering og retning af isokronismefejl og  

 dynamisk afvejning af balancen.
§ 16.  Praktikuddannelsen tilrettelægges således, at  

 der sikres beskæftigelse både i forretning og på værksted med fortsat  

 indlæring og udbygning af de discipliner, der indlæres i skoleundervisningen.  

 Det tilstræbes, at praktikuddannelsen tilrettelægges således, at der arbejdes  

 efter stigende sværhedsgrad.
I uddannelsestiden arbejdes der med de for en  

 urmager normalt forekommende arbejdsopgaver i forretning og på værksted.
 § 17.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2, jf. hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf.  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleverne i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 20.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i det pågældende skoleophold.
For elever, der  

 ikke har opfyldt et eller flere af undervisningsmålene tilfredsstillende  

 (dvs. har fået karakteren 5 eller derunder), udarbejder skolen en vejledning,  

 der tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 25, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 22.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen afholder eksamen i følgende områdefag og  

 specialefag, jf. § 23: Mekaniske storure, mekaniske småure, elektroniske  

 småure og specialure.
 Stk. 3.  Skolen giver standpunktskarakterer i  

 grundfagene efter reglerne om grundfag.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 23.  Eksamen i områdefag og specialefag, jf. § 22,  

 stk. 2, gennemføres således: Der afholdes 2 skriftlige prøver, hver bestående  

 af 40 spørgsmål udarbejdet som afkrydsningsopgaver.
Til hver skriftlig prøve  

 afsættes 60 minutter.
Eleverne skal have mindst 60 minutters pause mellem de  

 to prøver.
Der må ikke anvendes hjælpemidler ved de skriftlige prøver.  

 Desuden afholdes en praktisk prøve med en varighed på i alt 16 klokketimer  

 fordelt over 2-4 dage.
Denne prøve består af 1 eller flere opgaver inden for  

 de i § 22, stk. 2, nævnte fag.
Endvidere afholdes en praktisk prøve bestående  

 af 1 opgave i mekaniske småure og 1 opgave i elektroniske småure med en  

 varighed på i alt 8 klokketimer.
Disse to opgaver bedømmes hver for sig.
Til  

 de praktiske prøver må eleverne medbringe alle skriftlige og trykte  

 hjælpemidler fra undervisningen.
 Stk. 2.  Eksamensopgaverne tilvejebringes af skolen  

 efter samråd med det lokale uddannelsesudvalg.
 Stk. 3.  Til den skriftlige prøve skal der ved 50 pct.  

 rigtige besvarelser eller mindre gives karakteren 5 eller derunder.
 Stk. 4.  Bedømmelsen foretages af 1 af skolens lærere og  

 2 censorer udpeget af det faglige udvalg.
Karakterskala § 24.  Ved bedømmelsen anvendes 13-skalaen, jf.  

 bekendtgørelse om karakterskala og anden bedømmelse.
Skolebevis § 25.  Når alle skoleperioder er gennemført, udsteder  

 skolen et skolebevis, hvis gennemsnittet af prøvekaraktererne i område- og  

 specialefag, jf. § 22, stk. 2, og § 23, er mindst 6, og gennemsnittet af alle  

 øvrige karakterer er mindst 6.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Uddannelsesbevis § 26.  Uddannelsesbevis udstedes af Urmagernes Faglige  

 Fællesudvalg og affattes i overensstemmelse med hovedbekendtgørelsen, når  

 skolebevis og praktikerklæring er udstedt.
 Stk. 2.  Uddannelsesbeviset påføres en  

 gennemsnitskarakter beregnet med 1 decimal for de prøver, der er nævnt i §  

 22, stk. 2, og § 23.
Ikrafttrædelses- og overgangsbestemmelser § 27.  Bekendtgørelsen træder i kraft den 15. juli  

 1996.
 Stk. 2.  Bekendtgørelse af 7. december 1990 om  

 uddannelsen til urmager ophæves (* 1).
 Stk. 3.  Skolen kan tilbyde de elever, der er optaget på  

 uddannelsen efter den hidtil gældende bekendtgørelse, men som ikke har  

 afsluttet uddannelsen, at færdiggøre denne efter nærværende bekendtgørelse.
Undervisningsministeriet, den 26. juni  

 1996 P.M.V.
Sten Grambye / Sonja Lundqvist Bilag Bekendtgørelse om uddannelsen til urmager Juni 1996 Afkortning af uddannelsestid og fritagelse for dele af  

 skoleundervisningen, jf. § 5 og 6.
 Noter til skemaet:
* Merit for angivne fag Merit for angivne fag på 2. skoleperiode * Der gives merit for de angivne fag, hvis eleven kan dokumentere at have  

 opnået et niveau i et eller flere fag, som svarer til målene for uddannelsen  

 til urmager.
 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
