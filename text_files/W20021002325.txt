 Landsskatteretskendelse af 14/1 2002 - hensættelse vedrørende  

 opkrævet flaskepant.
 A ApS klager over, at de stedlige skattemyndigheder for  

 indkomståret 1998 ikke har godkendt fradrag for hensættelser til flaskepant.
Det fremgår af sagens oplysninger, at selskabet importerer øl og  

 ciderprodukter, der afsættes til restaurations- og detailleddet på det danske  

 marked.
Selskabskapitalen udgør 1.255.010 kr., og selskabets umiddelbare  

 moderselskab er B, der indgår i koncernen D.
Selskabet blev stiftet den 1.  

 maj  

 1998. Aktiviteten i selskabet blev tidligere drevet i et andet ejerregi, men  

 da  

 koncernen opnåede medejerskab i selskabet fra 1. oktober 1997 blev  

 aktiviteten  

 lagt ind i et nyt selskab.
I indkomståret 1998 udgjorde selskabets nettoomsætning  

 11.417.988 kr., hvoraf 10.954.651 kr. stammede fra salg af flaskeøl og  

 fustager, mens 271.515 kr. kom fra emballage og 191.822 kr. vedrørte fragt.  

 Resultat før skat udgjorde  

 ¸  

  

 395.523 kr.
Selskabets regnskabsår omfatter perioden 1.  

 oktober til 30. september.
Selskabet har i balancen pr. 30. september 1998 hensat 507.274  

 kr. benævnt tilbagekøbsforpligtelse, emballage.
Beløbet fremkommer således:
Saldo på konto 6730 (pantkontoen) pr. 30. september 1998 778.789 kr.
Heraf fustager anslået 100.000 kr.
I alt 678.789 kr.
Skønsmæssigt indtægtsført 40 % 271.515 kr.
Fustager tillagt 100.000 kr.
Hensættelse pr. 30. september 1998 507.274 kr.
 Fordelingen mellem det beløb, der indtægtsføres og det beløb,  

 der hensættes til tilbagekøbsforpligtelse, sker på baggrund af selskabets  

 erfaringer med, hvor stor en del af tilbagekøbsforpligtelsen, der rent  

 faktisk  

 udløses og resulterer i tilbagebetaling af pant.
I regnskabsåret 1998/1999 har selskabet indtægtsført 20 % af  

 saldoen på pantkontoen, og saldoen på denne konto udgjorde pr. 30. september  

 1999 940.091 kr.
I regnskabsåret 1999/2000 er der indtægtsført 10 % af  

 saldoen  

 på pantkontoen samt reguleret for fustagepant.
Selskabet er eneimportør af udenlandsk øl. Øllet importeres i  

 såvel engangsflasker som fustager, og afsættes til restaurations- og  

 detailleddet.
Ved bestilling faktureres kunden for flaske- og/eller  

 fustagepant.
Ved bestilling af øl i eksempelvis engangsflasker faktureres  

 kunden 1,20 kr.  

 + moms i pant.
Fustager og flasker leveret til restaurationsleddet afhentes hos  

 kunderne på foranledning af selskabet.
Efter indsamling af returemballagen  

 sorteres og optælles flaskerne på selskabets lager.
Herefter fremsendes  

 kreditnota på pantet til kunden.
Til brug for returemballagen har selskabet  

 fremstillet en returkasse, som kunderne kan sortere og returnere flasker i.
Selskabet anvender efter aftale forskellige flaskecentraler til  

 indsamling af returflasker fra detailleddet.
Flaskecentralerne laver  

 opgørelser  

 over afhentet og tilbageleveret returemballage og fremsender faktura til  

 selskabet.
Engangsflasker kan være lang tid om at blive returneret til  

 selskabets lager.
Eksempelvis modtager selskabet stadig flaskeemballage  

 retur,  

 som en tidligere importør af et ølmærke har afstået, på trods af, at dette  

 agentur blev overtaget for 2½ år siden.
Returnerede engangsflasker sendes til omsmeltning.
Flasker, hvor  

 der er betalt pant til leverandøren returneres til denne.
Fustager, der  

 kommer  

 retur fra kunder, sendes også retur til leverandøren.
Miljø- og Energiministeriet har fastsat regler for markedsføring  

 af importerede øl og læskedrikke.
Af ministeriets emballagebekendtgørelse  

 fremgår i § 3, stk. 1, pkt. 2, at der skal etableres et pant- og  

 retursystem,  

 således at emballagerne returneres til genpåfyldning eller til  

 materialegenvinding.
Pantet fastsættes til et beløb, der mindst svarer til  

 det  

 sædvanlige på markedet for en tilsvarende emballage. Som led i Miljøstyrelsens opgørelse af returprocenter for  

 emballage til øl og læskedrikke i henhold til bekendtgørelsens § 3, stk. 2,  

 skal virksomheden afgive særlige oplysninger om markedsføringen af de  

 importerede øl/læskedrikke.
I den forbindelse skal der udfyldes og indsendes  

 et  

 skema for hvert produkt, der blandt andet oplyser om emballagetypen, antal  

 fyldte emballager indført i et givent år, antal fyldte emballager solgt i et  

 givent år, antal tomme emballager retur i et givent år, hvor mange stk., der  

 er  

 sendt retur i et givent år og hvor mange stk./kg, der er sendt til  

 genpåfyldning og hos hvem.
Ved virksomhedsbesøget den 2. maj 2000 var det ikke muligt ud  

 fra selskabets registreringer, at afgive så detaljerede oplysninger om hvert  

 produkt.
Fra regnskabsåret 1998/1999 har selskabet foretaget indberetning til  

 Miljø- og Energiministeriet.
 Myndighederne har ikke godkendt fradrag for hensættelsen til  

 flaskepant og har derfor forhøjet selskabets indkomst med 507.274 kr.
 Forhøjelsen er begrundet med, at selskabet har erhvervet en  

 ubetinget ret til salgsvederlaget for varerne og pantet for emballagen i det  

 år, hvor der er sket salg og levering jf. statsskattelovens § 4, og  

 udgifterne  

 ved tilbagebetaling af pant kan først udgiftsføres i det år, hvor flaskerne  

 returneres til selskabet og forpligtelsen til at udbetale pant aktualiseres,  

 jf. statsskattelovens § 6, stk. 1, litra a.
Myndighederne har yderligere anført, at selskabet køber øl hos  

 udenlandske bryggerier og leverandører med henblik på videresalg.
Flaskerne  

 er  

 en del af varen  i mange tilfælde er udenlandsk øl netop kendetegnet  

 ved  

 flaskernes særlige udformninger og farver.
Af miljømæssige hensyn  for  

 at  

 sikre, at emballage fra importerede øl og læskedrikke bliver returneret til  

 genopfyldning eller omsmeltning  har miljømyndighederne indført regler  

 om  

 opkrævning af pant på importerede øl og læskedrikke samt særlige  

 oplysningskrav  

 over for miljømyndighederne.
Selskabets formål med at få emballagen retur  såvel flasker som  

 fustager  er enten at returnere emballagen til de udenlandske  

 bryggerier/leverandører eller at opfylde den forpligtelse selskabet er pålagt  

 af miljømyndighederne, til at tage tomme flasker retur.
Bryggerierne derimod  

 har en særlig interesse i at få flasker og kasser retur.
Emballagen tilhører  

 bryggerierne og indgår i et genopfyldningssystem.
De flasker og kasser, der  

 forsvinder må erstattes af nye.
Pantet skal sikre bryggeriernes ejendomsret  

   

 at flasker og kasser kommer retur til genanvendelse.
Skattemyndighederne har endelig begrundet afgørelsen med, at der  

 ikke på statustidspunktet er foretaget en så pålidelig beløbsmæssig opgørelse  

 af tilbagekøbsforpligtelsen, at hensættelsen til tilbagekøbsforpligtelsen kan  

 foretages med skattemæssig virkning.
Det svind selskabet har indtægtsført i  

 indkomståret 1998 bygger på et skøn ud fra selskabets erfaringer.
 Selskabets repræsentant har over for Landsskatteretten nedlagt  

 påstand om, at der godkendes fradrag for hensættelsen i henhold til det i  

 selvangivelsen anførte.
Til støtte for denne påstand har repræsentanten anført,  

  

 at  

  

 selskabet ikke erhverver ret til depositum (pant) i salgsåret.
Selskabet  

 erhverver først ret til depositum, når det konstateres, at emballagen ikke  

 vil  

 blive returneret på grund af svind, og selskabet har derfor ikke ved  

 modtagelsen af depositum modtaget en indtægt, der kan beskattes.
Repræsentanten har endvidere anført,  

  

 at  

  

 depositum efter  

 fast praksis ikke beskattes hos modtageren, da depositum alene er en  

 sikkerhedsstillelse for en aktuel eller fremtidig forpligtelse.
Efter  

 lejelovgivningens regler er en lejers depositum til udlejer en  

 sikkerhedsstillelse over for dels lejerens løbende lejebetalinger, dels over  

 for udlejers krav på istandsættelse ved lejers fraflytning af lejemålet.
Ved  

 etablering af forpagtningskontrakter indgår et erlagt depositum ikke i  

 anskaffelsessummen for aktiver erhvervet i forbindelse med etablering af  

 erhvervsvirksomhed, jf. ligningsvejledningen 2000 E.D.2.5.1. Depositum er  

 ikke  

 betaling for et aktiv, men derimod sikkerhedsstillelse for en senere  

 opfyldelse  

 af en forpligtelse.
I denne sag er depositum fra kunderne alene udtryk for en  

 sikkerhedsstillelse for den forpligtelse, der er til at returnere emballagen.  

 Returneres emballagen ikke, kan depositum anvendes til at dække de  

 omkostninger, der opstår herved.
Først på dette tidspunkt vil selskabet  

 skulle  

 beskattes.
Det er uomtvisteligt, at selskabet har erhvervet ret til at  

 modtage  

 depositum og faktisk modtager disse beløb.
Der er bare ikke tale om en vare,  

 men derimod en sikkerhedsstillelse fra kunderne for, at de leverer emballagen  

 tilbage.
Det er derfor irrelevant, når skattemyndighederne begrunder  

 beskatning  

 med, at selskabet har erhvervet en ubetinget ret til salgsvederlaget for  

 varerne og pant for emballagen i det år, der er sket salg og levering, jf.  

 statsskattelovens § 4.
Repræsentanten har videre anført,  

  

 at  

  

 selskabet i forhold  

 til kunderne besidder ejendomsretten til den emballage, som udlånes mod pant.  

 I  

 modsætning til de gængse flasketyper på det danske øl- og læskedriksmarked er  

 de udenlandske ølflasker særegne og kan alene returneres til selskabet.
Ved  

 fastlæggelse af ejendomsretten til et aktiv sondres mellem omsætningsaktiver  

 og  

 driftsmidler.
Det afgørende er, hvad hensigten er med erhvervelsen af aktivet  

 (emballagen). Bryggerier og leverandørers  herunder selskabets   

 erhvervelse  

 af flasker sker ikke med henblik på videresalg.
Retursystemet er derfor  

 etableret for at sikre returnering af de udlånte flasker.
Flasker og kasser  

 anvendes alene til levering af selve varen, men sælges ikke sammen med varen.  

 Myndighederne har gjort gældende, at flaskerne er en del af varen som følge  

 af,  

 at udenlandsk øl er kendetegnet ved flaskernes særlige udformninger og  

 farver.  

 Pligten til at etablere et retursystem er ikke afhængig af, om der er tale om  

 en almindelig eller speciel flaske.
Der findes på det  

 danske marked en  

 mængde forskellig slags emballage til øl og læskedrikke, uden at dette har  

 medført særlige regler for den skattemæssige behandling af sådanne  

 emballagetyper.
Repræsentanten fremhæver samtidig, at selskabet har nøjagtig  

 samme interesse i at etablere et retursystem som de danske producenter på  

 markedet.
Dels er de alle undergivet de samme lovkrav i kraft af  

 miljøreglerne,  

 dels har såvel producenter som leverandører afgørende interesse i at sikre  

 ejendomsretten til emballagen.
Retursystemet skal sikre ejendomsretten til  

 såvel de flasker, der kan anvendes til genopfyldning, som de flasker, der  

 anvendes til materialeindvinding.
Lovkravet om et retursystem skelner ikke  

 mellem disse typer af emballage, og såvel leverandører som producenter er  

 underlagt samme kontrol fra Miljøstyrelsen.
 Det er også anført af repræsentanten,  

  

 at  

  

 skattemyndighedernes synspunkt i sagen indebærer, at danske importører af  

 udenlandske produkter, der importeres til Danmark underkastes en strengere  

 skattemæssig behandling end danske producenter af et tilsvarende produkt.  

 Derved kan udenlandske producenter få vanskeligere ved at trænge ind på det  

 danske marked, og myndighedernes synspunkt indebærer derfor en teknisk  

 handelshindring, hvilket strider mod EU-traktatens artikel 30, der forbyder  

 kvantitative indførselsrestriktioner og foranstaltninger med tilsvarende  

 virkning.
Endelig har repræsentanten anført,  

  

 at  

  

 efter fast praksis  

 vedrørende tilbagekøbsforpligtelser på returemballage godkendt af det  

 daværende  

 Statsskattedirektoratet har danske bryggerier alene indtægtsført den del af  

 det  

 modtagne depositum, der svarer til svindet i kasser og flasker.
Det er først  

 i  

 takt med, at svindet konstateres, at bryggerierne opnår ejendomsret til det  

 stilledes depositum. Årets ind- og udleveringer påvirker derfor ikke den  

 skattepligtige  

 indkomst, og påvirker heller ikke resultatopgørelsen, idet forskelsbeløbet  

 posteres på balanceposten for hensættelser til tilbagekøbsforpligtelsen.
Vedrørende spørgsmålet om ejendomsretten til emballagen har  

 repræsentanten henvist til TfS 1999.474 LSR og anført,  

  

 at  

  

 denne sag  

 omhandlede emballage i form af bæreposer, etiketter og paller, der overgik  

 til  

 kundens ejendom ved salg af varen, og kan derfor ikke sammenlignes med  

 nærværende.
Vedrørende returemballage i form af ølflasker m.v. har  

 repræsentanten henvist til LSRM 1952.27, SO 1969.173, SO 1979.135 og  

 ligningsvejledningen 1999 E.B.2.6.1.1. Repræsentanten har vedrørende  

 afgørelserne anført,  

  

 at  

  

 der i disse afgørelser lægges vægt på, at  

 flasker og kasser er returemballage, der kun udleveres til kunder mod pant,  

 og  

 på denne baggrund anses denne helt specifikke type af emballage for  

 driftsmidler.
Denne mangeårige praksis er ikke afveget ved TfS 1999.474.
 Landsskatteretten skal  

 udtale:
Landsskatteretten bemærker, at erhvervsindtægter som hovedregel  

 skal medtages ved indkomstopgørelsen, når der er erhvervet endelig ret til en  

 bestemt ydelse.
Hvis retten til en indtægt er betinget, er  

 beskatningstidspunktet afhængigt af betingelsens indhold.
Hvis betingelsen  

 nærmest har karakter af en formsag, og der i realiteten ikke er tvivl om, at  

 betingelsen vil blive opfyldt, indtræder beskatningen allerede på  

 aftaletidspunktet.
Hvis betingelsen derimod er af en sådan karakter, at der  

 hersker reel usikkerhed om, hvorvidt aftalen bliver gennemført, indtræder  

 beskatning  

 først, når betingelsen er opfyldt.
Landsskatteretten finder herefter, at der kan gives medhold i  

 den af selskabets repræsentant nedlagte påstand.
Retten har herved henset  

 til,  

 at selskabet er forpligtet til at tage flaskerne retur og betale pant  

 tilbage,  

 og at indkomsten for selskabet således er betinget af, at flaskerne ikke  

 returneres.
Retten har endvidere henset til, at den største del af flaskerne  

 kommer retur, og at pantsystemet dermed ikke er en sikker indtægtskilde for  

 selskabet.
Endelig har retten henset til, at der på en særskilt konto er  

 hensat  

 et beløb svarende til selskabets skøn over pant for de flasker, der  

 returneres  

 til selskaber, og at der dermed er tilvejebragt det fornødne regnskabsmæssige  

 grundlag til at sikre, at et fradrag for hensættelserne alene har  

 periodiserende virkning.
 Ansættelsen af selskabets skattepligtige indkomst nedsættes  

 således i overensstemmelse med den nedlagte påstand.
