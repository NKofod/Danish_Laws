 Ved noteveksling af 27.november og 23.december 1996 i La Paz er der  

 indgået en overenskomst mellem Danmark og Bolivia, ifølge hvilken den danske  

 regering i 1996, 1997 og 1998 yder gavebistand til den Sociale  

 Investeringsfond, F.I.S. med i alt 30 mio. kroner.
F.I.S. har til opgave at tilvejebringe finansiering og gennemføre  

 investeringer inden for uddannelse, sundhed og vand og sanitet i  

 landområderne og fattige, ydre byområder.
Det er således projektets  

 overordnede formål at støtte disse aktiviteter samt at bidrage til F.I.S's  

 dekoncentrering og tilpasning til det aktuelle politisk-institutionelle  

 billede i Boliva.
 Gavebistanden gennemføres som et co-finansieringsarrangement med  

 Verdensbanken, som administrerer udbetalingerne til F.I.S.
 Overenskomsten trådte i kraft den 23. december 1996.
