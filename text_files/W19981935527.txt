Der har i gennem nogen tid været en del avisskriverier om en  

 optrapning af kommunernes kontrol med, om modtagere af sociale ydelser,  

 herunder børnetilskud, nu også er berettigede.
Det har således været fremme,  

 at en del modtagere ikke er reelt enlige - som krævet for at være berettiget  

 til nogle af ydelserne - men i virkeligheden lever i et parforhold, med de  

 deraf følgende økonomiske fordele.
Det er væsentligt at slå fast, at vurderingen af om en person er reelt  

 enlig beror på en samlet vurdering af alle sagens omstændigheder.
Nogle  

 omstændigheder vejer bare tungere end andre.
To forhold er således af særlig  

 betydning: Er der tale om ægteskab/registreret partnerskab, og er der fælles  

 bopæl.
Gifte personer Hvis en person er gift, er det altovervejende udgangspunkt, at vedkommende  

 ikke er enlig forsørger.
Kun hvis personen er separeret fra ægtefællen eller  

 de lever adskilt grundet uovenstemmelser kan der blive tale om, at en person  

 kan anses for enlig forsørger.
I henhold til Ankestyrelsens udmeldte praksis  

 er det et ufravigeligt krav, at gifte eller registrerede partnere, der ikke  

 er separerede, skal være adskilt grundet uoverensstemmelser.
Adskillelse af  

 andre årsager kan ikke accepteres.
Således var en flygtning i SM B-8-96 ikke  

 enlig forsørger, da adskillelsen skyldtes, at ægtefællen stadig var i  

 hjemlandet.
Til grund for at vurderingen af, at der ikke var tale om  

 uoverensstemmelser lagdes, at der var søgt famliesammenføring.
Situationen  

 ville måske have set anderledes ud, hvis der f.eks. ikke var søgt  

 familiesammenføring, idet der ikke ville have været en klar indikation for,  

 at adskillelsen ikke skyldtes uoverensstemmelser mellem ægtefællerne.
Man  

 skal dog være opmærksom på, at det er ansøgeren, der bærer risikoen for, at  

 det kan bevises, at adskillelsen skyldes uoverensstemmelser.
 Med hensyn til det forhold, at et gift par er blevet separeret og flyttet  

 fra hinanden, har Ankestyrelsen i SM B-6-96 udtalt, at uanset der fortsat i  

 et vist omfang var fælles økonomi kunne en fader godt anses for enlig  

 forsørger.
Ugifte Som det fremgår af vejledningen, må ikke der være tale om et samliv der  

 kan føre til ægte- eller registreret partnerskab.
Dette har ikke givet  

 anledning til afgørelser fra Ankestyrelsens side siden man i SM B-2-91 slog  

 fast, at to kvinder der bor sammen, lever i forhold, der kan føre til  

 registreret partnerskab.
Spørgsmålet synes ikke siden at have givet anledning  

 til problemer.
En væsentlig pointe er dog også, at reglerne skal fortolkes så  

 man så vidt muligt undgår dyneløfteri, og forholdene i øvrigt er  

 administrerbare for kommunerne.
Man kan sige, at der opstilles en klar  

 formodning om samliv, dog med mulighed for borgeren til at dokumentere sin  

 ret.
I den forbindelsen skal det nævnes, at det, som det fremgår af  

 vejledningen, er muligt at bevare retten til børnetilskud, selvom man bor i  

 kollektiv.
Lidt folkeligt sagt så skal man bare ikke være voldsomt opsat på  

 at holde sit privatliv for sig selv, hvis man gør sig forhåbninger om at  

 modtager børnetilskud.
Fælles bopæl I en del tilfælde er der registreret flere på den bopæl, hvor en mulig  

 tilskudsmodtager bor.
Hvis en person har samme folkeregisteradresse som en  

 anden voksen (dvs. person over 18 år), og der kan indgås ægteskab eller  

 registreret partnerskab mellem de to vil udgangspunktet være, at personen  

 ikke anses for reelt enlig, jf. bekendtgørelsens § 6, stk. 2. Der skal  

 således noget særligt til for at afkræfte formodningen om ægteskabslignende  

 samlivsforhold.
At der er indgået to lejemål på samme adresse var således,  

 jf.
SM B-8-94, ikke nok til, at en kvinde kunne anses for enlig forsørger, da  

 det var faderen til hendes yngste barn, der boede i huset.
Det vil således  

 komme en person til skade såfremt der ikke kan fremdrages beviser nok for at  

 vedkommende ikke er samlevende med den anden der bor på adressen.
Praksis er  

 således så diabolsk indrettet, at eventuelt dyneløfteri kun er i borgerens  

 interesse.
Ankestyrelsen har imidlertid ikke i børnetilskudssammenhænge  

 udtalt sig om i hvilke situationer en person kan anses for reelt enlig, når  

 der er registreret to personer på samme adresse.
Derimod har man i relation til enlighedsbegrebet i pensionsloven udtalt  

 sig i SM P-20-95 og SM P-25-95. I sidstnævnte sag hjemviste Ankestyrelsen  

 spørgsmålet om, hvorvidt en pensionist var enlig, idet der ikke var  

 oplysninger nok i sagen til at statuere samliv til trods for en tro og love  

 erklæring om det modsatte.
Hvis der i sagen alene er oplysning om fælles  

 bopæl og borgeren skriver under på at være enlig, påhviler det således  

 kommunen at bevise, at hun er samlevende.
Praksis på børnetilskudsområdet er nok generelt mere restriktiv.
De senere  

 SM'ers og bekendtgørelsens betoning af formodningsreglen gør, at hvis der  

 havde været tale om en børnetilskudssag, så ville det være et spørgsmål om  

 ikke man i stedet for at hjemvise sagen havde truffet en afgørelse, hvorefter  

 ansøgeren ikke kunne anses for reelt enlig.
I hvert fald må man antage, at  

 man som udgangspunkt modtager børnetilskud uberettiget og mod bedre vidende,  

 såfremt man bor sammen med en anden og skriver under på, at man er enlig.
Den omtalte formodningsregel er konfirmeret ved bekendtgørelsen af 28.  

 februar 1998 § 6, stk. 2, jf. lov om ændring af børnetilskudsloven § 22 a.(se  

 herom i bemærkningerne til lovforslag nr.
L 89 om lov om ændring af  

 børnetilskudsloven) I en praktisk sammenhæng må det antages, at der i disse tilfælde ikke vil  

 være behov for en større kontrolmæssig indsats (dyneløfteri) fra  

 forvaltningens side, om end man kan komme ud for at skulle verificere  

 påstande fra borgeren om indretning af livsførelse m.v.
Egentlige besøg  

 skulle dog i de fleste tilfælde være unødvendige, da er op til forvaltningen  

 at formulere kravene til den dokumentation borgeren i givet fald afkræves,  

 jf. bekendtgørelsen § 6, stk. 2, 1. pkt.
Man skal fra forvaltningens side  

 være opmærksom på, at man skal konkretisere på hvilke områder der ønskes  

 dokumentation af borgeren.
Hver sin bopæl I de tilfælde, hvor det kun er den enkelte(voksne) person, der er  

 registreret på adressen, vil man med mindre andet er godtgjort anse personen  

 for reelt enlig.
Tvivlen, men ikke enhver tvivl eller usikkerhed, kommer  

 således borgeren til gode.
I SM B-12-96 var der tale om en ugift kvinde, hvis ven havde eget hjem i  

 en anden by.
Endvidere havde forholdet kun varet 6 måneder.
Ankestyrelsen  

 anså derfor kvinden for reelt enlig.
I SM B-9-97 blev en ugift kvinde derimod  

 ikke anset for reelt enlig, da der var tale om et langvarigt forhold til en  

 mand, der hyppigt opholdt sig hos kvinden og desuden var far til hendes  

 yngste barn.
Man vil heraf se, at »ægteskabeligheden« (eller  

 indikationerne herpå) i forholdet er et væsentligt kriterium for at statuere  

 samliv.
Omvendt må det tillades, at folk har kærester uden, at der straks  

 skæres i børnetilskuddet.
Mere økonomiske elementer var i SM B-3-97  

 grundlaget for ikke at anse en kvinde for reelt enlig, idet hun og faderen  

 til hendes yngste barn havde haft fælles telefonnummer og fælles bankkonto i  

 en længere årrække.
Ankestyrelsen lagde derudover vægt på, at manden  

 havdehaft forskellige fiktive c/o adresser.
 Sagens oplysninger gjorde, at man måtte lægge til grund, at manden og  

 kvinden reelt havde samme bopæl.
Man skal være opmærksom på, at det er forvaltningen, der står med opgaven  

 at bevise, at ansøgeren ikke er reelt enlig, når der ikke er fællesbopæl.
Det  

 kan dog ikke ud fra Ankestyrelsens praksis og heller ikke den seneste  

 bekendtgørelse siges om der er helt samme formodningsregel - blot med modsat  

 fortegn - når der ikke er fælles bopæl, som når der er.
Dette må bero på en  

 eventuel fremtidig stillingtagen.
