Familieretsdirektoratet afslog en ansøgning om dispensation for  

 samrådsgodkendelse i en situation, hvor ansøgerne og de biologiske forældre  

 havde kendt hinanden i mellem 6 og 10 år.
Den biologiske far var ansat i  

 ansøgerens virksomhed, og ansøgerne kendte de biologiske forældre gennem  

 selskabelige sammenkomster på virksomheden.
 Statsamtet forelagde en sag, hvor der blev ansøgt om adoption uden  

 samrådsgodkendelse.
Det fremgik af sagen, at ansøgerne havde kendt barnets far i ca. 10 år og  

 barnets mor i ca. 6 år.
Barnets far var ansat på ansøgerens virksomhed, og  

 barnets mor kendte ansøgerne gennem selskabelige sammenkomster på  

 virksomheden.
 De biologiske forældre havde yderligere 1 barn.
 Familieretsdirektoratet fandt ikke, at der bestod et sådant særligt  

 tilknytningsforhold mellem ansøgerne og barnets forældre, at adoption kunne  

 tillades uden samrådsgodkendelse.
 Der henvises til Skarrildhusberetningen for 1991 s. 56 ff.
