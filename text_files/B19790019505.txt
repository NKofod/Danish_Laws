 I medfør af § 3, stk. 1, i lov om sygeplejersker, jfr. lovbekendtgørelse  

 nr. 66 af 27. februar 1979 (sygeplejerskeloven), fastsættes:
 § 1.  Sundhedsstyrelsen meddeler statsborgere fra De  

 europæiske Fællesskabers medlemslande (EF-statsborgere), som har gennemført  

 en uddannelse som sygeplejerske i en af de øvrige medlemsstater, autorisation  

 som sygeplejerske i Danmark.
Stk. 2.  For at opnå den i stk. 1 nævnte autorisation  

 kræves: 1) at ansøgeren fremlægger et i en af de øvrige medlemsstater udstedt  

 eksamensbevis, certifikat eller andet kvalifikationsbevis som sygeplejerske,  

 som nævnt i artikel 3 i EF-direktiv nr. 77/ 452 om gensidig anerkendelse af  

 eksamensbeviser, certifikater og andre kvalifikationsbeviser for  

 sygeplejersker med ansvar for den almene sundheds- og sygepleje samt om  

 foranstaltninger, der skal lette den faktiske udøvelse af etableringsretten  

 og den fri udveksling af tjenesteydelser, og som er i overensstemmelse med  

 artikel 1 i EF-direktiv nr. 77/ 453 om samordning af de ved lov eller  

 administrativt fastsatte bestemmelser om virksomhed som sygeplejerske med  

 ansvar for den almene sundheds- og sygepleje.
Direktiverne er optaget som  

 bilag til denne bekendtgørelse.
 Stk. 3.  Ansøgere, hvis kvalifikationsbevis som  

 sygeplejerske ikke opfylder de mindstekrav til uddannelse, som er fastsat i  

 artikel 1 i EF-direktiv nr. 77/ 453, er berettigede til autorisation som  

 sygeplejerske i Danmark, såfremt 1) deres kvalifikationsbevis enten er  

 udstedt før dette direktivs gennemførelse i den pågældende medlemsstat eller  

 vedrører et uddannelsesforløb påbegyndt før dette tidspunkt 2) de fremlægger  

 en attestation, der bekræfter, at de faktisk og retmæssigt har udøvet  

 virksomhed som sygeplejerske med ansvar for den almene sundheds- og sygepleje  

 i mindst tre år i løbet af de fem år, der går forud for attestationens  

 udstedelse, og 3) denne virksomhed har omfattet ansvar for programmeringen,  

 tilrettelæggelsen og gennemførelsen af patientens sygepleje. § 2.  

 EF-statsborgere, som opfylder betingelserne for at opnå den i § 1, stk. 1,  

 nævnte autorisation, og som i deres hjemland eller seneste opholdsland udøver  

 virksomhed som sygeplejerske, er berettigede til at udføre tjenesteydelser  

 som sygeplejerske under midlertidigt ophold i Danmark.
 Stk. 2.  Forud for udførelsen af den i stk. 1 nævnte  

 tjenesteydelse giver vedkommende meddelelse til sundhedsstyrelsen om  

 karakteren og varigheden af sin tjenesteydelse, ledsaget af en attestation  

 for, at den pågældende opfylder de i stk. 1 nævnte betingelser.
 Stk. 3.  Såfremt hensynet til snarlig sygeplejemæssig  

 indsats ikke tillader afgivelse af den i stk. 2 nævnte meddelelse, afgiver  

 vedkommende hurtigst muligt efter, at tjenesteydelsen er udført, meddelelse  

 herom til sundhedsstyrelsen.
 § 3.  Det påhviler EF-statsborgere, der ønsker at opnå  

 den i § 1, stk. 1, nævnte autorisation, at rette henvendelse til  

 sundhedsstyrelsen, der drager omsorg for, at de pågældende informeres om den  

 danske sundheds- og sociallovgivning og om sygeplejerskens pligter i Danmark.  

 Sundhedsstyrelsen anviser om fornødent de pågældende mulighed for at erhverve  

 et tilstrækkeligt kendskab til det danske sprog.
 § 4.  Sundhedsstyrelsens behandling af ansøgninger i  

 henhold til § 1 skal være afsluttet hurtigst muligt og senest tre måneder  

 efter ansøgningens indgivelse, medmindre der foreligger forhold som nævnt i  

 artikel 10, stk. 2, i EF-direktiv nr. 77/ 452.
 Stk. 2.  Sundhedsstyrelsen giver den kompetente  

 sundhedsmyndighed i den eller de stater, hvor en sygeplejerske tidligere har  

 udøvet virksomhed som sygeplejerske, meddelelse om en i Danmark meddelt  

 autorisation i henhold til § 1.
§ 5.  Sundhedsstyrelsen giver den kompetente  

 sundhedsmyndighed i den medlemsstat, hvor en EF-statsborger udøver virksomhed  

 som sygeplejerske, meddelelse om eventuelle judicielle eller administrative  

 sanktioner over for den pågældende i Danmark i anledning af alvorlig  

 tilsidesættelse af dennes pligter som sygeplejerske.
Ligeledes gives  

 meddelelse, såfremt en sygeplejerske fraskriver sig sin autorisation.
 Stk. 2.  Såfremt den kompetente sundhedsmyndighed i en  

 medlemsstat anmoder sundhedsstyrelsen om oplysning om eventuelle sanktioner  

 som nævnt i stk. 1, skal sundhedsstyrelsen afgive disse oplysninger senest  

 tre måneder efter, at anmodningen herom er modtaget.
 § 6.  Sundhedsstyrelsen udsteder på begæring til en  

 sygeplejerske, som ønsker at udføre en tjenesteydelse i en anden medlemsstat,  

 attestation for: 1) at den pågældende er i besiddelse af det eksamensbevis,  

 certifikat eller andet kvalifikationsbevis, som kræves til den pågældende  

 tjenesteydelse, og som er nævnt i EF-direktiv nr. 77/ 452.
Stk. 2.  Den i stk. 1 nævnte attestation inddrages,  

 såfremt den pågældendes autorisation som sygeplejerske fratages denne.
Det  

 samme gælder, såfremt den pågældende fraskriver sig sin autorisation.
 § 7.  Sundhedsstyrelsen fastsætter nærmere regler om  

 form og indhold af de i denne bekendtgørelse krævede meddelelser og  

 attestationer.
 § 8.  Bekendtgørelsen træder i kraft den 29. juni  

 1979.
INDENRIGSMINISTERIET, DEN 10. MAJ 1979 KNUD ENGGAARD /Niels Bentsen Bilag II (Retsakter hvis offentliggørelse ikke er obligatorisk) RÅD RÅDETS DIREKTIV af 27. juni 1977 om gensidig anerkendelse af eksamensbeviser, certifikater og andre  

 kvalifikationsbeviser for sygeplejersker med ansvar for den almene sundheds-  

 og sygepleje samt om foranstaltninger, der skal lette den faktiske udøvelse  

 af etableringsretten og den fri udveksling af tjenesteydelser RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 49, 57, 66 og 235, under henvisning til forslag fra Kommissionen, under henvisning til udtalelse fra Europa-Parlamentet (* 1), under henvisning til udtalelse fra Det økonomiske og sociale Udvalg (* 2),  

 og ud fra følgende betragtninger:
I henhold til traktaten er enhver i nationaliteten begrundet  

 forskelsbehandling på området etablering og tjenesteydelser forbudt fra  

 overgangsperiodens udløb; det således gennemførte princip om national  

 behandling finder navnlig anvendelse ved udstedelse af en eventuelt fornøden  

 autorisation for adgang til virksomhed som sygeplejerske med ansvar for den  

 almene sundheds- og sygepleje samt ved indregistrering i eller medlemsskab af  

 faglige organisationer eller organer; det forekommer dog formålstjenligt at  

 fastsætte visse bestemmelser, som skal lette den faktiske gennemførelse af  

 etableringsretten og den fri udveksling af tjenesteydelser for sygeplejersker  

 med ansvar for den almene sundheds- og sygepleje; i henhold til traktaten må medlemsstaterne ikke yde nogen form for støtte,  

 som vil kunne fordreje betingelserne for etablering; artikel 57, stk. 1, i traktaten foreskriver, at der skal vedtages  

 direktiver om gensidig anerkendelse af eksamensbeviser, certifikater og andre  

 kvalifikationsbeviser; det forekommer hensigtsmæssigt, at der samtidig med den gensidige  

 anerkendelse af eksamensbeviserne fastlægges en samordning af  

 uddannelsesbetingelserne for sygeplejersker med ansvar for den almene  

 sundheds- og sygepleje; denne samordning er indeholdt i direktiv 77/453/EØF  

 (* 3); i flere medlemsstater er adgang til og udøvelse af virksomhed som  

 sygeplejerske med ansvar for den almene sundheds- og sygepleje ved lov gjort  

 betinget af, at den pågældende er i besiddelse af et bevis for bestået  

 sygeplejeeksamen; i visse andre medlemsstater, hvor denne betingelse ikke  

 stilles, er retten til at betegne sig som sygeplejerske med ansvar for den  

 almene sundheds- og sygepleje dog fastsat ved lov; da et direktiv om gensidig anerkendelse af eksamensbeviser ikke  

 nødvendigvis medfører en indholdsmæssig ligestilling af de uddannelser, som  

 disse eksamensbeviser vedrører, bør der, hvad angår benyttelsen af titel på  

 grundlag af uddannelse, kun gives tilladelse til benyttelse af denne på  

 sproget i den medlemsstat, der er hjemland eller seneste opholdsland; for at lette de nationale myndigheders gennemførelse af dette direktiv kan  

 medlemsstaterne foreskrive, at de begunstigede, der opfylder de heri stillede  

 uddannelsesbetingelser, samtidig med deres uddannelsesbevis skal forelægge et  

 certifikat, som er udstedt af de kompetente myndigheder i hjemlandet eller  

 det seneste opholdsland, og som attesterer, at disse beviser virkelig er de i  

 dette direktiv omhandlede; med hensyn til vandel og hæderlighed bør der sondres mellem de krav, der  

 kan stilles på den ene side for en første adgang til erhvervet, og på den  

 anden side for dets udøvelse; ved udveksling af tjenesteydelser er det ganske klart, at det krav om  

 optagelse i eller medlemsskab af faglige organisationer eller organer, der er  

 knyttet til udøvelse af en virksomhed af regelmæssig og varig karakter i  

 værtslandet, er til ulempe for tjenesteyderen på grund af hans virksomheds  

 midlertidige karakter; kravet bør derfor frafaldes; dog må i så fald tilsynet  

 med den faglige disciplin, som henhører under disse faglige organisationers  

 eller organers kompetence, sikres; i dette øjemed bør der med forbehold af  

 anvendelsen af artikel 62 i traktaten åbnes mulighed for at pålægge den  

 begunstigede en indberetningspligt over for den kompetente myndighed i den  

 medlemsstat, der er værtsland, vedrørende tjenesteydelsen; hvad angår lønnet udøvelse af virksomhed som sygeplejerske med ansvar for  

 den almene sundheds- og sygepleje omfatter Rådets forordning (EØF) nr.  

 1612/68 af 15. oktober 1968 om arbejdskraftens frie bevægelighed inden for  

 Fællesskabet (* 4) ikke særlige bestemmelser for de erhverv, der er  

 undergivet forskrifter vedrørende vandel og hæderlighed, faglig disciplin og  

 benyttelse af titler; alt efter hvilken medlemsstat det drejer sig om, kan de  

 pågældende forskrifter anvendes eller bringes i anvendelse såvel på  

 lønmodtager som på selvstændige erhvervsdrivende; udøvelse af virksomhed som  

 sygeplejerske med ansvar for den almene sundheds- og sygepleje er i flere  

 medlemsstater betinget af besiddelse af et eksamensbevis, certifikat eller  

 andet kvalifikationsbevis for sygeplejersker; denne virksomhed udøves såvel  

 af selvstændige som af lønmodtagere, eller endog af de samme personer  

 skiftevis som lønmodtager og som selvstændig i løbet af deres faglige  

 karriere; for i fuldt omfang at fremme den frie bevægelighed for disse  

 erhvervsudøvere inden for Fællesskabet forekommer det således nødvendigt at  

 udvide anvendelsen af dette direktiv til også at gælde for sygeplejersker,  

 der er lønmodtagere UDSTEDT FØLGENDE DIREKTIV:
ANVENDELSESOMRÅDE Artikel 1 1. Dette direktiv finder anvendelse på virksomhed som  

 sygeplejerske med ansvar for den almene sundheds- og sygepleje.
 2. Ved »virksomhed som sygeplejerske med ansvar  

 for den almene sundheds- og sygepleje« forstås i dette direktiv  

 virksomhed, der udøves under følgende erhvervstitler:
 I TYSKLAND:
Krankenschwester, Krankenpfleger; I BELGIEN:
hospitalier(ere / verpleegassistent(e), infirmier(ere), hospitalier(ere) /  

 ziekenhuisverpleger (-verpleegster); I DANMARK:
sygeplejerske; I FRANKRIG:
infirmier(ere); I IRLAND:
Registered General Nurse; I ITALIEN:
infermiere professionale; I LUXEMBOURG:
infirmier; I NEDERLANDENE:
verpleegkundige; I DET FORENEDE KONGERIGE:
 - ENGLAND, WALES OG NORDIRLAND:
State Registered Nurse; - SKOTLAND:
 Registered General Nurse.
EKSAMENSBEVISER, CERTIFIKATER OG ANDRE  

 KVALIFIKATIONSBEVISER FOR Artikel 2 Hver medlemsstat anerkender de eksamensbeviser, certifikater og andre  

 kvalifikationsbeviser, der udstedes til medlemsstaternes statsborgere af de  

 øvrige medlemsstater i overensstemmelse med artikel 1 i direktiv 77/453/EØF,  

 og som er anført i artikel 3, ved for så vidt angår adgang til og udøvelse af  

 selvstændig virksomhed som sygeplejerske med ansvar for den almene sundheds-  

 og sygepleje at give dem samme gyldighed på sit område som de  

 eksamensbeviser, certifikater og andre kvalifikationsbeviser, den selv  

 udsteder.
Artikel 3 De i artikel 2 omhandlede eksamensbeviser, certifikater og andre  

 kvalifikationsbeviser er følgende: a) I TYSKLAND:
- certifikater udstedt af de kompetente myndigheder efter bestået  

 »staatliche prüfung in der Krankenpflege«, - attestationer fra de kompetente myndigheder i Forbundsrepublikken  

 Tyskland som bekræfter, at kvalifikationsbeviser, udstedt efter den 8. maj  

 1945 af de kompetente myndigheder i Den tyske demokratiske Republik, er  

 ligestillet med de i første led nævnte kvalifikationsbeviser; -»brevet d'hospitalier(ere/verpleegassistent(e)» udstedt af  

 staten eller af skoler, oprettet eller anerkendt af staten, -»brevets d'infirmier(ere) hospitalier(ere)/ziekenhuis-verpleger  

 (-verpleegster)» udstedt af staten eller af skoler, oprettet eller  

 anerkendt af staten, -»diplomes d'infermier(ere) gradue(ere) hospitalier(ere)/gegradueerde  

 ziekenhuis-verpleger (-verpleegster)» udstedt af staten eller af højere  

 paramedicinske skoler, oprettet eller anerkendt af staten; eksamensbevis som sygeplejerske udstedt af en af Sundhedsstyrelsen  

 godkendt sygeplejeskole; »diplome d'Etat d'infirmier(ere)» udstedt af »Ministere de  

 la Sante« (Sundhedsministeriet); certifikat som »Registered General Nurse« udstedt af »An  

 Bord Altranais« (»Nursing Board«); »diploma de abilitazione professionale per infermiere  

 professionale« udstedt af statsanerkendte skoler; -»diplomes d'Etat d'infirmier«, -»diplomes d'Etat d'infirmier hospitalier gradue«, udstedt af »le ministre de la sante publique« (ministeren for  

 det offentlige sundhedsvæsen) på grundlag af eksamenskomiteens afgørelse; - eksamensbeviser som »verpleger A«, »verpleegster A«  

 eller »verpleegkundige A«, - eksamensbevis som »verpleegkundige MBOV (Middelbare  

 Beroepsopleiding Verpleegkundige)», - eksamensbevis som »verpleegkundige HBOV (Hogere Beroepsopleiding  

 Verpleegkundige)», udstedt af en af de eksamenskommissioner, der er udnævnt af de offentlige  

 myndigheder; certifikat for optagelse i registrets almindelige del, i England og Wales  

 udstedt af »The General Nursing Counsil for England and Wales«, i  

 Skotland af »The General Nursing Counsil for Scotland« og i  

 Nordirland af » The Northern Irland Counsil for Nurses and  

 Midwives«.
ERHVERVEDE RETTIGHEDER Artikel 4 Hver medlemsstat anerkender som tilstrækkeligt bevis for de af  

 medlemsstaternes statsborgere, hvis eksamensbeviser, certifikater og andre  

 kvalifikationsbeviser ikke opfylder alle de mindstekrav til uddannelse, der  

 er fastsat i artikel 1 i direktiv 77/453/EØF, de eksamensbeviser,  

 certifikater og andre kvalifikationsbeviser for sygeplejersker med ansvar for  

 den almene sundheds- og sygepleje, der er udstedt af disse medlemsstater før  

 iværksættelsen af nævnte direktiv, vedlagt en attestation, der bekræfter, at  

 disse statsborgere faktisk og retmæssigt har udøvet virksomhed som  

 sygeplejerske med ansvar for den almene sundheds- og sygepleje i mindst tre  

 år i løbet af de fem år, der går forud for attestationens udstedelse.
 Denne virksomhed skal have omfattet ansvar for programmeringen,  

 tilrettelæggelsen og gennemførelsen af patientens sygepleje.
BENYTTELSE AF TITEL PÅ GRUNDLAG AF  

 UDDANNELSE Artikel 5 1. Med forbehold af artikel 13 drager de  

 medlemsstater, der er værtslande, omsorg for, at medlemsstaternes  

 statsborgere, som opfylder de i artikel 2 og 4 fastsatte betingelser, får ret  

 til at benytte deres retmæssige uddannelsestitel, for så vidt denne ikke er  

 den samme som erhvervstitlen, og eventuelt en forkortelse for den, fra den  

 medlemsstat, der er deres hjemland eller seneste opholdsland, og på denne  

 stats sprog.
De medlemsstater, der er værtslande, kan foreskrive, at denne  

 titel skal efterfølges af navn og sted for den institution eller det  

 bedømmelsesudvalg, der har tildelt den.
 2. Såfremt uddannelsestitlen fra en medlemsstat, der  

 er hjemland eller seneste opholdsland, i værtsmedlemsstaten kan forveksles  

 med en titel, der i denne stat kræver en supplerende uddannelse, som den  

 begunstigede ikke har erhvervet, kan denne værtsmedlemsstat foreskrive, at  

 den pågældende skal benytte sin uddannelsestitel fra den medlemsstat, der er  

 hjemland eller seneste opholdsland, i en passende udformning, som den  

 pågældende værtsmedlemsstat angiver.
BESTEMMELSER, SOM SKAL LETTE DEN FAKTISKE  

 GENNEMFØRELSE AF A.
Særlige bestemmelser om etableringsret Artikel 6 1. Den medlemsstat, der er værtsland, og som af sine  

 egne statsborgere for den første adgang til en af de i artikel 1 nævnte  

 former for virksomhed kræver bevis for vandel og hæderlighed, skal for  

 statsborgere fra andre medlemsstater som tilstrækkeligt bevis godkende en  

 attestation udstedt af en kompetent myndighed i den medlemsstat, der er  

 hjemland eller seneste opholdsland, og som bekræfter, at de betingelser  

 vedrørende vandel og hæderlighed, der i denne medlemsstat stilles for  

 adgangen til den pågældende form for virksomhed, er opfyldt.
 2. Såfremt den medlemsstat, der er hjemland eller  

 seneste opholdsland, ikke kræver bevis for vandel og hæderlighed for den  

 første adgang til den pågældende form for virksomhed, kan værtsmedlemsstaten,  

 af statsborgere fra den medlemsstat, der er hjemland eller seneste  

 opholdsland, kræve en udskrift af strafferegistret eller, hvis sådanne ikke  

 udfærdiges, et tilsvarende dokument udstedt af en kompetent myndighed i den  

 medlemsstat, der er hjemland eller seneste opholdsland.
 3. Såfremt den medlemsstat, der er værtsland, har  

 kendskab til alvorlige og konkrete forhold, der har foreligget uden for dens  

 område, og som i dette værtsland vil kunne få følger for adgangen til den  

 pågældende form for virksomhed, kan den give underretning herom til den  

 medlemsstat, der er hjemland eller seneste opholdsland.
Den medlemsstat, der er hjemland eller seneste opholdsland, undersøger  

 rigtigheden af forholdene, for så vidt de i denne medlemsstat vil kunne få  

 følger for adgangen til den pågældende form for virksomhed.
Myndighederne i  

 denne stat bestemmer selv arten og omfanget af de undersøgelser, der skal  

 foretages, og meddeler værtsmedlemsstaten de slutninger, de drager heraf med  

 hensyn til de attestationer eller dokumenter, som de har udsendt.
 Medlemsstaterne sikrer, at de afgivne oplysninger behandles fortroligt.
Artikel 7 1. Såfremt der i en medlemsstat, som er værtsland,  

 gælder administrativt eller ved lov fastsatte bestemmelser om opfyldelse af  

 krav vedrørende vandel og hæderlighed, herunder bestemmelser om disciplinære  

 sanktioner i tilfælde af alvorlig tjenesteforseelse eller domfældelse for  

 lovovertrædelser i forbindelse med udøvelsen af en af de i artikel 1 nævnte  

 former for virksomhed, fremsender den medlemsstat, der er hjemland eller  

 seneste opholdsland, til den medlemsstat, der er værtsland, de nødvendige  

 oplysninger om faglige og administrative foranstaltninger eller sanktioner,  

 der er truffet over for den pågældende, såvel som om de strafferetlige  

 sanktioner, der vedrører udøvelsen af erhvervet i den medlemsstat, der er  

 hjemland eller seneste opholdsland.
 2. Såfremt den medlemsstat, der er værtsland, har  

 kendskab til alvorlige og konkrete forhold, der har foreligget uden for dens  

 område, og som i dette værtsland vil kunne få følger for udøvelsen af den  

 pågældende form for virksomhed, kan den give underretning herom til den  

 medlemsstat, der er hjemland eller seneste opholdsland.
Den medlemsstat, der er hjemland eller seneste opholdsland, undersøger  

 rigtigheden af forholdene, for så vidt de i denne medlemsstat vil kunne få  

 følger for udøvelsen af den pågældende form for virksomhed.
Myndighederne i  

 denne stat bestemmer selv arten og omfanget af de undersøgelser, der skal  

 foretages, og meddeler værtsmedlemsstaten de slutninger, de drager heraf med  

 hensyn til de oplysninger, som de har fremsendt i henhold til stk. 1.
 3. Medlemsstaterne sikrer, at de afgivne oplysninger  

 behandles fortroligt.
Artikel 8 Såfremt den medlemsstat, der er værtsland, af sine egne statsborgere for  

 adgang til eller udøvelse af de i artikel 1 nævnte former for virksomhed  

 kræver dokumentation for fysisk og psykisk sundhed, skal denne stat som  

 tilstrækkeligt bevis i så henseende godkende fremlæggelsen af det dokument,  

 der kræves i den medlemsstat, der er hjemland eller seneste opholdsland.
 Såfremt den medlemsstat, der er hjemland eller seneste opholdsland, ikke  

 kræver dokumentation af denne art for adgang til eller udøvelse af den  

 pågældende form for virksomhed, skal værtsmedlemsstaten, for statsborgere fra  

 den medlemsstat, der er hjemland eller seneste opholdsland, godkende en af en  

 kompetent myndighed i denne stat udstedt attestation, der svarer til  

 attestationerne i værtsmedlemsstaten.
Artikel 9 De i artikel 6, 7 og 8 omhandlede dokumenter må ved fremlæggelse ikke være  

 ældre end 3 måneder.
Artikel 10 1. Proceduren for godkendelse af den begunstigedes  

 adgang til en af de i artikel 1 nævnte former for virksomhed i  

 overensstemmelse med artikel 6, 7 og 8 skal afsluttes så hurtigt som muligt  

 og senest 3 måneder efter fremlæggelsen af samtlige akter vedrørende den  

 pågældende med forbehold af de forsinkelser, der måtte opstå som følge af en  

 eventuel klage efter gennemførelsen af denne procedure.
 2. I de i artikel 6, stk. 3, og artikel 7, stk. 2,  

 omhandlede tilfælde bevirker en anmodning om fornyet undersøgelse, at den i  

 stk. 1 omhandlede frist suspenderes.
 Den medlemsstat, der bliver hørt, skal afgive sit svar inden for en frist  

 af 3 måneder.
 Den medlemsstat, der er værtsland, fremmer den i stk. 1 nævnte procedure  

 straks efter modtagelsen af dette svar eller fra udløbet af denne frist.
B.
Særlige bestemmelser om udveksling af tjenesteydelser Artikel 11 1. Såfremt en medlemsstat af sine egne statsborgere  

 for adgang til eller udøvelse af en af de i artikel 1 nævnte former for  

 virksomhed kræver enten en autorisation eller indregistrering i eller  

 medlemsskab af en faglig organisation eller et fagligt organ, skal denne  

 medlemsstat fritage medlemsstaternes statsborgere fra opfyldelsen af dette  

 krav for så vidt angår tjenesteydelser.
 Den begunstigede udfører tjenesteydelsen med samme rettigheder og pligter  

 som statsborgerne i den medlemsstat, der er værtsland; han er navnlig  

 undergivet de disciplinære bestemmelser af faglig eller administrativ  

 karakter, der finder anvendelse i denne medlemsstat.
 Såfremt den medlemsstat, der er værtsland, træffer en foranstaltning i  

 medfør af andet afsnit eller har kendskab til forhold, der er i strid med  

 disse bestemmelser, giver den omgående underretning herom til den  

 medlemsstat, i hvilken den begunstigede er etableret.
 2. Den medlemsstat, der er værtsland, kan foreskrive,  

 at den begunstigede på forhånd skal afgive en erklæring om sin tjenesteydelse  

 til de kompetente myndigheder, såfremt udførelsen af denne ydelse medfører et  

 midlertidigt ophold på dens område.
 I hastende tilfælde kan denne erklæring afgives så hurtigt som muligt,  

 efter at tjenesteydelsen er udført.
 3. I medfør af stk. 1 og 2 kan en medlemsstat, der er  

 værtsland, af den begunstigede kræve et eller flere dokumenter indeholdende  

 følgende oplysninger:
- den i stk. 2 omhandlede erklæring, - en attestation, der bekræfter, at den begunstigede retmæssigt udøver de  

 omhandlede former for virksomhed i den medlemsstat, hvor vedkommende er  

 etableret, - en attestation for, at den begunstigede er i besiddelse af det eller de  

 eksamensbeviser, certifikater eller andre kvalifikationsbeviser, der er  

 påkrævet for udførelse af den pågældende tjenesteydelse, og som er nævnt i  

 dette direktiv.
 4. Det eller de i stk. 3 nævnte dokumenter må ved  

 fremlæggelsen ikke være ældre end 12 måneder.
 5. Såfremt en medlemsstat helt eller delvis,  

 midlertidigt eller definitivt, fratager en af sine egne statsborgere eller en  

 statsborger fra en anden medlemsstat, der er etableret på dens område, retten  

 til at udøve en af de i artikel 1 omhandlede former for virksomhed, drager  

 den i givet fald omsorg for, at den i stk. 3, andet led, omhandlede  

 attestation inddrages midlertidigt eller definitivt.
Artikel 12 Såfremt det i en medlemsstat, der er værtsland, er nødvendigt at være  

 indregistreret i et offentligretligt socialsikringsorgan for med et  

 forsikringsorgan at foretage afregning i forbindelse med virksomhed udøvet  

 til fordel for socialforsikrede, skal denne medlemsstat i tilfælde af, at  

 udførelse af tjenesteydelser medfører rejser for den begunstigede, fritage  

 medlemsstaters statsborgere, der er etableret i en anden medlemsstat, for at  

 opfylde dette krav.
 Den begunstigede skal dog forud, eller i hastende tilfælde efterfølgende,  

 underrette dette organ om sin tjenesteydelse.
C.
Fællesbestemmelser om etableringsretten og om fri udveksling af  

 tjenesteydelser Artikel 13 Såfremt der i en medlemsstat, som er værtsland, findes bestemmelser om  

 benyttelsen af den erhvervstitel, der hører til en af de i artikel 1  

 omhandlede former for virksomhed, benytter statsborgere fra de øvrige  

 medlemsstater, som opfylder de i artikel 2 og 4 fastsatte betingelser, den  

 erhvervstitel i værtsmedlemsstaten, som i den stat svarer til deres  

 uddannelsesniveau, og gør brug af forkortelsen for denne titel.
Artikel 14 Såfremt en medlemsstat, der er værtsland, af sine egne statsborgere kræver  

 aflæggelse af ed eller et højtideligt løfte for adgang til eller udøvelse af  

 en af de i artikel 1 omhandlede former for virksomhed, og såfremt  

 udformningen af denne ed eller dette løfte ikke er brugbar for statsborgere  

 fra de øvrige medlemsstater, drager værtsmedlemsstaten omsorg for, at en  

 passende og dækkende udformning kan forelægges for de pågældende.
Artikel 15 1. Medlemsstaterne træffer de nødvendige  

 foranstaltninger med henblik på at gøre det muligt for de begunstigede at få  

 oplysninger om sundheds- og sociallovgivningen samt i givet fald om de  

 erhvervsetiske regler i den medlemsstat, der er værtsland.
I dette øjemed kan de oprette informationskontorer, hvor de begunstigede  

 kan få de nødvendige oplysninger.
I tilfælde af etablering kan  

 værtsmedlemsstaterne forlange, at de pågældende optager forbindelse med disse  

 kontorer.
 2. Medlemsstaterne kan oprette de i stk. 1 omhandlede  

 kontorer i tilknytning til de kompentente myndigheder og organer, som de  

 udpeger inden for den i artikel 19, stk. 1, fastsatte frist.
 3. Medlemsstaterne drager omsorg for, at de  

 begunstigede i deres egen og i deres patienters interesse i givet fald opnår  

 de sprogkundskaber, der er nødvendige for udøvelsen af deres erhvervsmæssige  

 virksomhed i den medlemsstat, der er værtsland.
AFSLUTTENDE BESTEMMELSER Artikel 16 Den medlemsstat, der er værtsland, kan i tilfælde af begrundet tvivl af en  

 anden medlemsstats kompetente myndigheder kræve en bekræftelse på ægtheden af  

 de eksamensbeviser, certifikater og andre kvalifikationsbeviser, som er  

 udstedt i denne medlemsstat og omhandlet i kapitel II og III, samt en  

 bekræftelse på, at den begunstigede opfylder alle de i direktiv 77/453/EØF  

 fastsatte uddannelsesbetingelser.
Artikel 17 Medlemsstaterne udpeger inden for den i artikel 19, stk. 1, fastsatte  

 frist de myndigheder og organer, der er bemyndiget til at udstede eller  

 modtage de eksamensbeviser, certifikater og andre kvalifikationsbeviser samt  

 de dokumenter og oplysninger, som er omhandlet i dette direktiv, og  

 underretter straks de andre medlemsstater og Kommissionen herom.
Artikel 18 Dette direktiv finder ligeledes anvendelse på statsborgere i  

 medlemsstaterne, som i overensstemmelse med forordning (EØF) nr. 1612/68 som  

 lønmodtagere udøver eller agter at udøve en af de i artikel 1 nævnte former  

 for virksomhed.
Artikel 19 1. Medlemsstaterne træffer de nødvendige  

 foranstaltninger for at efterkomme dette direktiv inden to år efter dets  

 meddelelse og underretter straks Kommissionen herom.
 2. Medlemsstaterne meddeler Kommissionen teksten til  

 de vigtigste nationale retsforskrifter, som de udsteder på det område, der er  

 omfattet af dette direktiv.
Artikel 20 Såfremt der ved gennemførelsen af dette direktiv skulle opstå større  

 vanskeligheder for en medlemsstat inden for særlige områder, undersøger  

 Kommissionen disse vanskeligheder i samarbejde med denne stat og indhenter  

 udtalelse fra det udvalg af højere embedsmænd inden for sundhedsvæsenet, der  

 er nedsat ved afgørelse 75/365/EØF (* 5), ændret ved afgørelse 77/455/EØF (*  

 6).
 Kommissionen fremsætter i givet fald hensigtsmæssige forslag for Rådet.
Artikel 21 Dette direktiv er rettet til medlemsstaterne.
 Udfærdiget i Luxembourg, den 27. juni  

 1977.
På Rådets vegne J.
Silkin Formand RÅDETS DIREKTIV af 27. juni 1977 om samordning af de administrativt eller ved lov fastsatte bestemmelser om virksomhed som sygeplejerske  

 med ansvar for den RÅDET FOR DE EUROPÆISKE FÆLLESSKABER HAR under henvisning til traktaten om oprettelse af Det europæiske økonomiske  

 Fællesskab, særlig artikel 49, 57, 66 og 235, under henvisning til forslag fra Kommissionen, under henvisning til udtalelse fra Europa-Parlamentet (* 7), under henvisning til udtalelse fra Det økonomiske og sociale Udvalg (* 8),  

 og ud fra følgende betragtninger:
Ved gennemførelsen af den gensidige anerkendelse af eksamensbeviser,  

 certifikater og andre kvalifikationsbeviser for sygeplejersker med ansvar for  

 den almene sundheds- og sygepleje som foreskrevet i direktiv 77/452/EØF (* 9)  

 gør ensartetheden inden for uddannelserne i medlemsstaterne det muligt at  

 begrænse samordningen på dette område til et krav om overholdelse af  

 minimumsnormer og i øvrigt overlade det til medlemsstaterne frit at  

 tilrettelægge deres undervisning; den samordning, der fastsættes i dette direktiv, udelukker for så vidt  

 ikke en senere samordning; den i dette direktiv fastsatte samordning gælder erhvervsuddannelsen for  

 sygeplejersker med ansvar for den almene sundheds- og sygepleje; hvad angår  

 uddannelsen sondres der for tiden i de fleste medlemsstater ikke mellem de  

 sygeplejersker, der udøver deres virksomhed som lønmodtagere, og dem, der  

 virker som selvstændige; af hensyn hertil og for i fuldt omfang at fremme den  

 frie bevægelighed for erhvervets udøvere i Fællesskabet forekommer det derfor  

 nødvendigt at udstrække anvendelsen af dette direktiv til også at omfatte  

 sygeplejersker, der er lønmodtagere - UDSTEDT FØLGENDE DIREKTIV:
Artikel 1 1. Medlemsstaterne gør udstedelsen af eksamensbeviser,  

 certifikater og andre kvalifikationsbeviser for sygeplejersker med ansvar for  

 den almene sundheds- og sygepleje som omhandlet i artikel 3 i direktiv  

 77/452/EØF betinget af en bestået eksamen, som yder garanti for, at den  

 pågældende under sin uddannelse har erhvervet:
 2. Den i stk. 1 omhandlede uddannelse skal mindst  

 omfatte:
 3. Medlemsstaterne drager omsorg for, at den  

 institution, der forestår sygeplejerskeuddannelsen, er ansvarlig for  

 koordinationen af teori og praktik i det samlede uddannelsesprogram.
 Den under litra A i bilaget nævnte teoretiske og tekniske undervisning  

 skal være afpasset efter og samordnet med den under litra B i samme bilag  

 nævnte kliniske sygeplejeundervisning, således at de kundskaber og den  

 erfaring, der er omhandlet i stk. 1, kan erhverves på fyldestgørende måde.
Den kliniske sygeplejeundervisning skal foregå i form af tilrettelagt  

 praktikanttjeneste på hospitalsafdelinger eller inden for andre institutioner  

 under sundhedstjenesten, herunder hjemmesygeplejeordninger, som er godkendt  

 af de kompetente myndigheder eller organer.
Under denne uddannelse skal  

 sygeplejeeleverne deltage i de pågældende institutioners arbejde i det  

 omfang, dette har uddannelsesmæssig værdi.
Sygeplejeeleverne skal oplæres i  

 det ansvar, som er forbundet med sundheds- og sygeplejen.
 4. Senest fem år efter meddelelsen af dette direktiv  

 træffer Rådet på grundlag af en undersøgelse af situationen og på forslag af  

 Kommissionen afgørelse om, hvorvidt bestemmelserne i stk. 3 om en afpasset  

 fordeling mellem på den ene side den teoretiske og tekniske undervisning og  

 på den anden side den kliniske undervisning af sygeplejersker skal bibeholdes  

 eller ændres.
 5. Medlemsstaterne kan give delvis dispensation til  

 personer, som har gennemgået en del af den i stk. 2, litra b), fastsatte  

 uddennelse i forbindelse med andre uddannelser, der mindst ligger på et  

 tilsvarende niveau.
Artikel 2 Uanset bestemmelserne i artikel 1 kan medlemsstaterne give tilladelse til  

 uddannelse på deltidsbasis på betingelser, der er godkendt af de nationale  

 kompetente myndigheder.
 Den samlede varighed af deltidsuddannelsen må ikke være kortere end  

 heltidsuddannelsens varighed.
 Uddannelsens niveau må ikke sænkes ved dens karakter af en  

 deltidsuddannelse.
Artikel 3 Dette direktiv finder ligeledes anvendelse på statsborgere i  

 medlemsstaterne, som i henhold til Rådets forordning (EØF) nr. 1612/68 af 15.  

 oktober 1968 om arbejdskraftens frie bevægelighed inden for Fællesskabet (*  

 10) udøver eller agter at udøve en af de i artikel 1 i direktiv 77/452/EØF  

 omhandlede former for virksomhed.
Artikel 4 1. Medlemsstaterne træffer de nødvendige  

 foranstaltninger for at efterkomme dette direktiv inden to år efter dets  

 meddelelse og underretter straks Kommissionen herom.
 2. Medlemsstaterne meddeler Kommissionen teksten til  

 de vigtigste nationale retsforskrifter, som de udsteder på det område, der er  

 omfattet af dette direktiv.
Artikel 5 Såfremt der ved gennemførelsen af dette direktiv skulle opstå større  

 vanskeligheder for en medlemsstat inden for særlige områder, undersøger  

 Kommissionen disse vanskeligheder i samarbejde med denne stat og indhenter  

 udtalelse fra det udvalg af højere embedsmænd inden for sundhedsvæsenet, der  

 er nedsat ved afgørelse 75/365/EØF (* 11), ændret ved afgørelse 77/455/EØF (*  

 12).
 Kommissionen fremsætter i givet fald hensigtsmæssige forslag for Rådet.
Artikel 6 Dette direktiv er rettet til medlemsstaterne.
 Udfærdiget i Luxembourg, den 27. juni  

 1977.
På Rådets vegne J.
Silkin Formand BILAG UDDANNELSESPROGRAM FOR SYGEPLEJERSKER MED ANSVAR FOR DEN ALMENE SUNDHEDS-  

 OG SYGEPLEJE Uddannelsesprogrammet for opnåelse af eksamensbevis, certifikat og andre  

 kvalifikationsbeviser for sygeplejersker med ansvar for den almene sundheds-  

 og sygepleje omfatter følgende to områder:
A.
Teoretisk og teknisk undervisning faglig orientering og erhvervsetik; almene principper for hygiejne og for sundheds- og sygepleje; principper for sundheds- og sygepleje inden for:
- almen medicin og medicinske specialer, - almen kirurgi og kirurgiske specialer, - barnepleje og pædiatri, - barselshygiejne og pleje af moder og barn, - mentalhygiejne og psykaiatri, - geriatrisk pleje og geriatri.
anatomi og fysiologi; patologi; bakteriologi, virologi og parasitologi; biofysik, biokemi og radiologi; diætetik; hygiejne:
- profylakse, - sundhedslære; farmakologi.
sociologi; psykologi; administrationsprincipper; undervisningsprincipper; sociallovgivning og sundhedslovgivning; erhvervets juridiske aspekter.
B.
Klinisk undervisning Sundheds- og sygepleje inden for:
- almen medicin og medicinske specialer; - almen kirurgi og kirurgiske specialer; - barnepleje og pædiatri; - barselhygiejne og pleje af moder og barn; - mentalhygiejne og psykiatri; - geriatrisk pleje og geriatri; - hjemmepleje.
(* 1) EFT nr.
C 65 af 5.6.1970, s. 12 (* 2) EFT nr.
C 108 af 26.8.1970, s. 23 (* 3) Se side 8 i denne Tidende.
(* 4) EFT nr.
L 257 af 19.10.1968, s. 2.
(* 5) EFT nr.
L 167 af 30.6.1975, s. 19 (* 6) Se side 13 i denne Tidende (* 7) EFT nr.
C 65 af 5.6.1970, s. 12 (* 8) EFT nr.
C 108 af 26.8.1970, s. 23 (* 9) Se side 1 i denne Tidende (* 10) EFT nr.
L 257 af 19.10.1968, s. 2 (* 11) EFT nr.
L 167 af 30.6.1975, s. 19 (* 12) Se side 13 i denne Tidende.
