 I medfør af § 52, § 54 og § 149, stk. 10 og stk. 13, i lov om luftfart,  

 jf. lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 93 af 8. marts 1982 om  

 flyvesikringstjeneste, luftrumsorganisation, lufttrafikregler og  

 luftfartsinformationstjeneste, § 3, følgende:
1. Definitioner Se BL 7-10, Definitioner til BL 7-serien.
2. Anvendelsesområde 2.1 Denne BL gælder inden for dansk område samt inden for områder, hvor  

 Danmark er forpligtet til at yde lufttrafiktjeneste i henhold til  

 international overenskomst.
 2.2 Det påhviler den, der har tilladelse til at indrette og drive en  

 flyveplads, på en militær flyveplads den civile havneledelse eller  

 vedkommende flyverute, i det følgende kaldet koncessionshaveren, at  

 foranledige en luftrafiktjeneste etableret i overensstemmelse med  

 bestemmelserne i denne BL.
 2.2.1 Efter tilladelse fra Statens Luftfartsvæsen kan koncessionshaveren  

 etablere en lufttrafiktjeneste, selv om betingelserne for at kræve dette ikke  

 er opfyldt.
 2.3 De etablerede tjenester skal udøves i hele flyvepladsens åbningstid,  

 jf. dog pkt. 5.1.1 og pkt. 6.1.1.
3. Etablering af meldekontor for lufttrafiktjeneste 3.1 Koncessionshaveren skal etablere et meldekontor for lufttrafiktjeneste  

 på offentlige flyvepladser, der har betjening i åbningstiden.
 3.2 Meldekontorets funktioner kan varetages af de lufttrafiktjenester, der  

 er nævnt i pkt. 4 og pkt. 5, hvor sådanne er etableret.
4. Etablering af flyvepladsflyveinformationstjeneste Koncessionshaveren skal etablere flyvepladsflyveinformationstjeneste på en  

 flyveplads, når 5. Etablering af tårnkontroltjeneste 5.1 Koncessionshaveren skal etablere tårnkontroltjeneste på en flyveplads,  

 når Anm.: »Speciel VFR-flyvninger« beregnes i denne sammenhæng som  

 VFR-flyvninger.
5.1.1 Tårnkontroltjeneste skal udføres i en sammenhængende periode inden  

 for hvert døgn.
Uden for denne periode kan Statens Luftfartsvæsen tillade, at  

 der i trafiksvage perioder kun ydes flyvepladsflyveinformationstjeneste.
 5.1.2 De operationer, der er nævnt i pkt. 5.1 b), må ikke foregå, når der  

 er etableret flyvepladsflyveinformationstjeneste.
6. Etablering af indflyvningskontroltjeneste 6.1 Koncessionshaveren skal etablere indflyvningskontroltjeneste i  

 tilknytning til en flyveplads, hvor der findes en godkendt  

 indflyvningsprocedure, og hvor tårnkontroltjeneste er etableret.
 6.1.1 Indflyvningskontroltjeneste kan efter tilladelse fra Statens  

 Luftfartsvæsen udføres af ved- kommende kontroltårn eller af  

 kontrolcentralen.
 6.2 En selvstændig enhed til udførelse af indflyvningskontroltjeneste ved  

 en flyveplads skal etableres, når der to år i træk forekommer mere end 18.000  

 IFR-starter og/eller -landinger pr. år.
6.3 En selvstændig enhed til udførelse af indflyvningskontroltjeneste for  

 flere flyvepladser skal etableres, når områderne for ventemønstre og ind- og  

 udflyvningsprocedurer i tilknytning til flyvepladserne ikke kan anvendes  

 uafhængigt af hinanden.
I sådanne tilfælde fastsætter Statens Luftfartsvæsen  

 den indbyrdes fordeling af de udgifter, der er forbundet med etablering og  

 drift af indflyvningskontrollen på de berørte lufthavne, hvis enighed mellem  

 de berørte parter ikke kan opnås.
7. Fælles bestemmelser Statens Luftfartsvæsen kan bestemme, at meldekontor for lufttrafiktjeneste  

 eller flyvepladsflyveinformationstjeneste eller tårnkontroltjeneste og/ eller  

 indflyvningskontroltjeneste skal etableres, selv om de forudsætninger, der er  

 anført i pkt. 3, pkt. 4, pkt. 5 eller pkt. 6, ikke er til stede, hvis dette  

 findes påkrævet på grund af 8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
 10. Straf m.v.
 10.1 Overtrædelse af bestemmelserne i denne BL straffes i medfør af  

 luftfartslovens § 149, stk. 10, med bøde eller hæfte.
 10.2 Overtrædelse af bestemmelserne begået af et aktieselskab,  

 andelsselskab eller lignende straffes efter luftfartslovens § 149, stk. 13,  

 med bøde.
 10.3 Bliver lufttrafiktjeneste ikke etableret i henhold til de  

 bestemmelser, der er fastsat i denne BL, kan Statens Luftfartsvæsen  

 tilbagekalde en given tilladelse til, at flyvepladsen kan beflyves under  

 instrumentvejrforhold, eller lukke pladsen for ruteflyvning.
11. Ikrafttræden 11.1 Denne BL træder i kraft den 1. marts 1987.
 11.2 Samtidig ophæves BL 3-24, 1. udgave af 1. september 1985.
