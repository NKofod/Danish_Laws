 Reglerne er godkendt af Frøkontrolkommissionens Kontaktudvalg for Sædekorn  

 til ikrafttræden 1. juni 1991. Samtidig ophæves de tilsvarende regler udsendt  

 i maj 1989.
Indholdsfortegnelse 1. Almindelige bestemmelser 1.1 Plantearter 1.2 Certificeringskategorier 1.3 Sortsliste 1.4 Anmeldelsesberettigede virksomheder 1.5 Anmeldelse om fremavl 2. Udlægspartier 2.1 Krav til udlægspartiet med hensyn til kategori og generation 2.2 Øvrige krav til udlægspartier 2.2.1 Danske udlægspartier 2.2.2 Udenlandske udlægspartier 2.3 Godkendelse af anmeldelser om fremavl 2.4 Formering i udlandet 3. Avlskontrollens udførelse 3.1 Besigtigelser af arealer med sædekorn 3.2 Udførelse af besigtigelser 3.3 Efterkontrol 4. Godkendelse af avlen til certificering 5. Godkendelse af partier 6. Bestemmelser vedrørende avlsejendommen, arealet,  

 markbestanden og avlens gennemførelse 6.1 Bestemmelser om forfrugt 6.2 Øvrige bestemmelser om arealet 6.3 Arealernes afstandsisolering 6.4 Markbestanden og avlens indhøstning m.v.
7. Særlige bestemmelser vedrørende forekomst af anden  

 sort og anden kornart 7.1 Anden sort 7.2 Anden kornart 8. Særlige bestemmelser vedrørende flyvehavre 8.1 Betingelser fælles for alle arter 8.2 Rug, triticale og havre 8.2.1 Betingelser for godkendelse af en mark, hvor der ved 1. besigtigelse  

 blev fundet een enkelt flyvehavreplante 8.3 Byg og hvede 8.3.1 Betingelser for godkendelse af marker, hvor der er afluget  

 flyvehavre før 1. besigtigelse 8.3.2 Betingelser for godkendelse af en mark, hvor den ved 1. besigtigelse  

 konstaterede forekomst af flyvehavre (spredt forekommende eller samlet i en  

 eller flere kolonier) ikke har oversteget een plante pr. ha 8.3.3 Betingelser for godkendelse af marker, hvor den ved 1. besigtigelse  

 konstaterede forekomst af flyvehavre har oversteget een plante pr. ha 8.3.4 Betingelser for godkendelse af marker, hvor der på en mindre  

 sammenhængende del ved randsprøjtning er foretaget kemisk bekæmpelse af  

 flyvehavre 9. Høstkontrol 10. Godkendelse af avl 11. Klageadgang 11.1 Klage over markbesigtigelser 11.2 Klage over Plantedirektoratets bedømmelse af avlen 12. Meddelelse om kontrollens resultater Bilag 1. Fremgangsmåde ved anmeldelse af fremavl Bilag 2. Regler for autorisation som markkontrollør og opretholdelse af  

 autorisationen Efter Plantedirektoratets bekendtgørelse nr. 785 af 22. november 1990 om  

 sædekorn fastsættes:
1. Almindelige bestemmelser 1.1 Plantearter Til avlskontrollen kan anmeldes partier af arterne byg, havre, hvede, rug  

 og triticale.
 Partier af canariegræs og majs kan ikke anmeldes til avlskontrollen.
1.2 Certificeringskategorier Anmeldelse af byg, havre, hvede og triticale kan normalt ske med henblik  

 på godkendelse af avlen som præ-basissæd, basissæd, certificeret sædekorn 1.  

 generation (C1) og certificeret sædekorn 2. generation (C2).
 Anmeldelse af rug kan normalt ske med henblik på godkendelse af avlen som  

 præbasissæd, basissæd og certificeret sædekorn (C).
1.3 Sortsliste 1. Det er en betingelse for godkendelse under  

 kontrollen, at den pågældende sort er optaget på den danske sortsliste eller  

 på en officiel sortsliste i en anden EF-medlemsstat eller på De europæiske  

 Fællesskabers fælles sortsliste for landbrugsplanter.
 2. Sorter, der er optaget på en officiel sortsliste i  

 et af de lande, der er tilsluttet OECD-ordningen, kan endvidere anmeldes med  

 henblik på certificering efter OECD-systemet.
3. Under avlskontrollen kan optages sædekorn af  

 sorter, der er SES-godkendt og officielt beskrevne, men som endnu ikke er  

 optaget på sortsliste.
Avl af sådanne sorter kan ikke godkendes, før sorten  

 er optaget på sortsliste efter afsnit 1.3, nr. 1 eller 2.
1.4 Anmeldelsesberettigede virksomheder 1. Virksomheder, der anmelder udsæd til  

 avlskontrollen, skal af Plantedirektoratet være registreret som  

 sædekornsvirksomhed.
 2. For registrerede virksomheder gælder de i  

 bekendtgørelse om sædekorn § 6 omhandlede bestemmelser om regnskabsføring,  

 lagerkontrol m.v.
3. Avl af sædekorn kan kun ske Der skal oprettes en kontrakt for hver sort, der udlægges på ejendommen.  

 Hvis der udlægges flere generationer af samme sort, og avlen på disse  

 generationer holdes separat, skal der oprettes en kontrakt for hver  

 generation.
En kontrakt kan kun omfatte flere arealer, hvis disse befinder  

 sig inden for en radius af 5 km.
Kontraktformularen skal i henhold til  

 bekendtgørelse om sædekorn § 8 være godkendt af Plantedirektoratet.
1.5 Anmeldelse om fremavl 1. Den registrerede sædekornsvirksomhed, der har  

 tegnet kontrakt om fremavl, skal anmelde fremavlen til Plantedirektoraet.
I  

 bilag 1 er angivet den praktiske fremgangsmåde ved anmeldelse af fremavl.
2. Udlæg af vintersæd skal være anmeldt senest 15.  

 januar i høståret.
Udlæg af vårsæd skal være anmeldt senest 15. april i  

 høståret.
 3. Plantedirektoratet kan dispensere fra den fastsatte  

 anmeldelsesfrist, mod at der betales et efteranmeldelsesgebyr.
2. Udlægspartier 2.1 Krav til udlægspartiet med hensyn til kategori og generation 1. Avl af præ-basissæd skal ske på udlæg af  

 F-materiale, det vil sige sædekorn af en forædlet sort, der er avlet under  

 forædlerens ansvar, og som benyttes til vedligeholdelse af sorten eller til  

 avl af præ-basissæd.
Anmeldte udlægspartier af F-materiale skal direkte kunne føres tilbage til  

 sædekorn fra forædleren, og sædekornets sortsegenskaber skal nøje svare til  

 beskrivelsen af sorten.
Forædleren eller dennes repræsentant har ansvaret for  

 det anmeldte udlægsparti og er forpligtet til at give de oplysninger,  

 Plantedirektoratet måtte ønske om sædekornets oprindelse.
Sådanne oplysninger  

 vil ikke blive videregivet af Plantedirektoratet.
2. Avl af basissæd skal ske på udlæg af præ-basissæd,  

 der er godkendt af Plantedirektoratet.
For hybridsorter af rug sker avl af  

 basissæd på udlæg af F-materiale.
Plantedirektoratet kan tillade, at avl på udlæg af F-materiale godkendes  

 som basissæd, C1 eller C2, dersom det pågældende F-materiale opfylder  

 betingelserne for præ-basissæd.
D.v.s. at F-materialet er avlet under  

 officiel kontrol, og at det opfylder kvalitetskravene for præ-basissæd.
 3. Avl af certificeret sædekorn af rug skal ske på  

 udlæg, der af Plantedirektoratet er godkendt som basissæd eller præ-basissæd.
 4. Avl af certificeret sædekorn 1. generation af byg,  

 havre, hvede og triticale skal ske på udlæg, der af Plantedirektoratet er  

 godkendt som basissæd eller præ-basissæd.
 5. Avl af certificeret sædekorn 2. generation af byg,  

 havre, hvede og triticale skal ske på udlæg, der af Plantedirektoratet er  

 godkendt som certificeret sædekorn 1. generation, basissæd eller  

 præ-basissæd.
2.2 Øvrige krav til udlægspartier 2.2.1 Danske udlægspartier 1. De anmeldte partier skal være prøvetaget, mærket og  

 forseglet af Plantedirektoratet, og der skal af hvert enkelt parti være  

 indsendt en prøve til analyse ved Plantedirektoratet.
2. Partierne skal opfylde de kvalitetsnormer, der er  

 fastsat i bekendtgørelse om sædekorn, bilag 1, afsnit I.
Dog kan partier af  

 præ-basissæd og basissæd uanset spireevne godkendes under avlskontrollen,  

 hvis den konstaterede spireevne er angivet på partierne ved en  

 tillægsmærkning.
2.2.2 Udenlandske udlægspartier 1. Udlægspartier avlet i udlandet skal være godkendt,  

 mærket og forseglet af en officiel myndighed i en anden EF-medlemsstat eller  

 i et tredjeland, hvis godkendelse EF har truffet beslutning om at ligestille  

 med godkendelse meddelt inden for EF-området.
2. Anmeldelsen skal være ledsaget af en officiel  

 erklæring fra eksportlandet, der attesterer Anmeldelsen skal ligeledes være ledsaget af en mærkeseddel (original eller  

 fotokopi) fra det pågældende parti.
 3. Hvis udlægspartiet er avlet og godkendt i et  

 ligestillet tredjeland, skal anmeldelsen ud over den i nr. 2 nævnte erklæring  

 og mærkeseddel være ledsaget af et officielt analysebevis eller en fotokopi  

 heraf.
4. Af alle udlægspartier avlet og godkendt i udlandet  

 skal en officielt udtaget prøve indsendes til Plantedirektoratet til  

 undersøgelse for sortsægthed og sortsrenhed i kontrolmarken.
Dette er dog  

 ikke nødvendigt, hvis anmelderen senest 15. august i høståret fremsender  

 resultatet (kontroldyrkningsbevis) af en officiel kontroldyrkning i  

 eksportlandet.
 5. Udlægspartier af byg, havre, hvede, rug og  

 triticale, der er avlet i en anden EF-medlemsstat eller i et ligestillet  

 tredjeland, skal opfylde de kvalitetsnormer, der er fastsat i bekendtgørelsen  

 om sædekorn, bilag 1, afsnit II.
2.3 Godkendelse af anmeldelser om fremavl 1. Plantedirektoratet giver anmelderen skriftlig  

 underretning om, hvorvidt anmeldelsen kan godkendes efter de deri givne  

 oplysninger og dokumentationer om udlægspartierne.
Dersom anmeldelsen ikke  

 godkendes, giver Plantedirektoratet begrundelse herfor.
 2. Prøver af udlægspartierne udsås i kontrolmarken til  

 undersøgelse for sortsægthed og sortsrenhed samt i en vis udstrækning for  

 forekomst af sygdomsangreb.
 Prøver af F-materiale og præ-basissæd af byg undersøges for forekomst af  

 nøgen brand i 20.000 planter.
F-materiale Ved fund af 6 eller flere planter angrebet af nøgen brand kan avlen på  

 partiet kun godkendes til forsegling som sædekorn, hvis de fremstillede  

 partier bejdses mod nøgen brand.
Præ-basissæd Ved fund af op til 10 planter angrebet af nøgen brand kan avlen på partiet  

 godkendes til forsegling som basissæd uden bejdsning mod nøgen brand.
Ved fund af 11-20 planter angrebet af nøgen brand kan avlen kun godkendes  

 til forsegling som basissæd, hvis de fremstillede partier bejdses mod nøgen  

 brand.
Avlen på partiet kan godkendes til forsegling som certificeret  

 sædekorn 1. generation uden bejdsning mod nøgen brand.
 Ved fund af over 20 planter angrebet af nøgen brand kan avlen på partiet  

 kun godkendes til forsegling som sædekorn, hvis de fremstillede partier  

 bejdses mod nøgen brand.
 3. Samtlige anmeldere af et udlægsparti vil snarest  

 efter kontroldyrkningens afslutning blive underrettet om, hvorvidt partiet  

 har svaret til normen for indhold af anden sort.
 Hvis det drejer sig om prøver af F-materiale eller præ-basissæd,  

 orienteres indsenderen straks, såfremt det under kontroldyrkningen skønnes,  

 at resultatet vil give anledning til bemærkninger.
2.4 Formering i udlandet 1. Godkendte partier af præ-basissæd eller basissæd  

 kan sendes til formering i udlandet, hvorefter avlen kan godkendes her i  

 landet, såfremt betingelserne nedenfor i nr. 2-5 er opfyldt.
 2. Udlægspartiet skal ved forsendelsen være pakket,  

 mærket og forseglet i overensstemmelse med bestemmelserne herom i  

 bekendtgørelse om sædekorn.
 3. Avlen skal gennemføres under officiel avlskontrol i  

 en anden EF-medlemsstat eller i et ligestillet tredjeland.
 4. For udlægspartier, der sendes til formering i  

 udlandet, skal der ved anmeldelsen yderligere gives oplysning om, i hvilket  

 land avlen skal ske, den pågældende kontrolmyndigheds navn og adresse samt  

 navn og adresse på det udenlandske firma eller den avler, der skal forestå  

 avlen.
 5. Godkendelse af avlen er betinget af, at den  

 pågældende udenlandske myndighed meddeler attestation for, at avlen er  

 godkendt ved avlskontrollen.
3. Avlskontrollens udførelse 3.1 Besigtigelser af arealer med sædekorn Ved markbesigtigelse skal det kontrolleres, at de anførte bestemmelser for  

 avlen overholdes.
1. Officielle besigtigelser Alle arealer udlagt med F-materiale og præ-basissæd skal besigtiges af  

 officielle markkontrollører.
Det samme gælder for arealer udlagt med basissæd  

 af rug.
2. Besigtigelser ved autoriserede kontrollører og  

 efterkontrol Arealer udlagt med basissæd og C1 af byg, hvede, havre og triticale må  

 besigtiges af kontrollører, som Plantedirektoratet har autoriseret til dette.  

 Plantedirektoratet udfører en stikprøvekontrol af 18 pct. af disse arealer.  

 Denne kontrol benævnes efterkontrol.
3. Autorisation som kontrollør Reglerne om autorisation som markkontrollør og opretholdelse af  

 autorisationen er beskrevet i bilag 2.
3.2 Udførelse af besigtigelser 1. Ved gennemførelse af avlskontrollen m.v. kan i  

 henhold til bekendtgørelse om sædekorn, § 9, stk. 2, ske nødvendig færden på  

 avlsejendommen, og der kan foretages eftersyn af rum og anlæg, der benyttes  

 til opbevaring og behandling af avlen.
2. Besigtigelsen gennemføres på det tidspunkt, hvor  

 markens dyrkningstilstand og bestandens udviklingsniveau muliggør den mest  

 effektive kontrol med forekomst af flyvehavre samt af sundhedstilstanden,  

 sortens ægthed og eventuel indblanding af andre kornarter.
Der gennemføres  

 mindst een besigtigelse af de anmeldte arealer.
 3. Under avlskontrollen foretages undersøgelse og  

 bedømmelse af alle forhold, der har betydning for godkendelse af avlen efter  

 de bestemmelser, der er fastsat i nærværende regler.
 4. Konstaterer kontrolløren under markbesigtigelsen  

 forhold, som vil medføre, at han indstiller avlen til kassation, eller som  

 vil nødvendiggøre et fornyet marksyn, skal såvel avler som firma umiddelbart  

 underrettes skriftligt ved hjælp af en inspektionsmeddelelse, formular 110,  

 hvoraf eventuelle instruktioner til avleren skal fremgå.
 5. Resultatet af besigtigelsen indberettes til  

 Plantedirektoratet på indberetningsskema, formular 100.
Indberetningsskemaerne med resultaterne for besigtigelserne skal for  

 vinterbyg være Plantedirektoratet i hænde senest den 1. august, for øvrige  

 arter af vintersæd senest den 15. august og for vårsæd senest den 1.  

 september.
Ved høstkontrol efter pkt. 9 skal indberetningen dog ikke  

 indsendes, før kontrollen er foretaget.
 6. Plantedirektoratet fastsætter nærmere bestemmelser  

 om besigtigelsens gennemførelse og kontrollørens forpligtelser i øvrigt.
3.3 Efterkontrol Efterkontrol foretages efter samme retningslinier som øvrige  

 besigtigelser.
Efterkontrolløren må dog ikke give avleren forholdsrgler om  

 lugning, fraskæring m.v. og skal ikke foretage indstilling om godkendelse  

 eller kassation af avlen.
Efterkontrolløren skal rapportere til  

 Plantedirektoratet samt meddele den autoriserede kontrollør om konstaterede  

 forhold, der kan tillægges betydning ved Plantedirektoratets bedømmelse.
Den  

 autoriserede kontrollør skal på grundlag af efterkontrollørens oplysninger  

 samt egne iagttagelser træffe de nødvendige foranstaltninger samt foretage  

 indstilling til Plantedirektoratet om avlens godkendelse eller kassation.
4. Godkendelse af avlen til certificering 1. På grundlag af avlskontrollen og kontroldyrkning af  

 prøven af udlægspartiet træffer Plantedirektoratet afgørelse om godkendelse  

 af avlen på de anmeldte arealer.
2. Såfremt betingelserne er opfyldt, godkendes avlen  

 til certificering i den ansøgte kategori.
Sædekorn, der ikke kan godkendes i  

 den ansøgte kategori, men som opfylder betingelserne for en lavere kategori,  

 kan godkendes til certificering i denne kategori.
3. Resultatet meddeles anmelderen skriftligt, for  

 vintersæd inden den 1. september, og for vårsæd inden den 1. oktober.
Hvor  

 særlige forhold foreligger, kan Plantedirektoratet forlænge denne frist.
 For avl, der ikke kan godkendes, meddeles der anmelderen en begrundelse  

 for afgørelsen.
 4. Anmelderen kan overdrage godkendt avl til endelig  

 certificering af en anden registreret sædekornsvirksomhed her i landet.  

 Overdragelsen kan kun ske ved, at anmelderen indsender en  

 overdragelseserklæing (formular nr. 100) til Plantedirektoratet.
5. Avl som er godkendt her i landet til forsegling som  

 certificeret sædekorn 1. og 2. generation, kan tilllades transporteret til en  

 anden EF-medlemsstat for endelig certificering.
Sådanne partier mærkes og  

 forsegles som ikke endeligt certificeret sædekorn.
Plantedirektoratet udfærdiger et dokument, som skal følge med hver enkelt  

 leverance.
Kopi af dokumentet der autoriserer transporten  sendes af  

 Plantedirektoratet til den udenlandske certificeringsmyndighed.
 Tilsvarende kan godkendt avl i en anden EF-medlemsstat indføres her til  

 landet for endelig certificering.
5. Godkendelse af partier 1. Sædekorn af godkendt avl kan efter oprensning  

 prøvetages, mærkes og forsegles af Plantedirektoratet som præ-basissæd,  

 basissæd eller certificeret sædekorn.
Sædekorn af forskellige avlspartier kan  

 sammenblandes, dersom det tilhører samme sort og generation.
Sædekorn af  

 flere generationer kan endvidere indgå i en blanding.
Blandingen godkendes da  

 efter den seneste generation.
Godkendt avl kan normalt kun indgå i sædekornspartier, som produceres i  

 den sæson, hvori avlen er høstet.
Ved »sæson« forstås perioden fra  

 1. juli til 30. juni.
Plantedirektoratet kan dog godkende, at der ved  

 produktion af partier anvendes avl, der er godkendt til forsegling, året før  

 den for produktionen forudgående vækstsæson.
Plantedirektoratet har  

 udarbejdet retningslinier, hvorefter produktion af partier af vinterbyg og  

 vinterhvede kan påbegyndes allerede fra 1. maj, når de produceres med henblik  

 på salg det følgende efterår.
 Meddelelsen fra Plantedirektoratet om, at avlen er godkendt til  

 forsegling, skal forevises Plantedirektoratets prøvetager, når firmaet ønsker  

 den godkendte og oprensede avl prøvetaget, mærket og forseglet.
 En af de udtagne prøver af partiet indsendes umiddelbart efter  

 prøvetagningen til Plantedirektoratet.
 2. Prøve af partiet analyseres for de krav, der er  

 fastsat i kvalitetsnormerne, og udsås i Plantedirektoratets kontrolmark til  

 kontrol for sortsægthed og sortsrenhed samt forekomst af sygdomme.  

 Kontroldyrkningen omfatter alle partier af præ-basissæd og basissæd samt for  

 byg, havre, hvede og triticale certificeret sædekorn 1. generation.
 Af certificeret sædekorn af rug og certificeret sædekorn 2. generation af  

 byg, havre, hvede og triticale vil 15 pct. af prøverne stikprøvevis blive  

 kontroldyrket.
 3. Ønskes godkendt avl mærket med OECD-mærkesedler,  

 indgives anmeldelse til Plantedirektoratet, som snarest efter modtagelsen vil  

 sende de nødvendige mærkesedler.
6. Bestemmelser vedrørende avlsejendommen, arealet,  

 markbestanden og avlens gennemførelse 6.1 Bestemmelser om forfrugt 1. Fremavl må kun finde sted på arealer med mindst et  

 kornfrit år.
Der kan dog ses bort fra kravet, hvor forfrugten var af samme art og sort forfrugten for avl af vintersæd var vårsæd af anden art forfrugten for avl af vårsæd var vintersæd af anden art.
2. Uanset reglerne i stk. 1 kan avl til C2 af vårbyg  

 finde sted på arealer, hvor forfrugten var vårbyg af anden sort, samt avl til  

 C2 af vinterbyg finde sted på arealer, hvor forfrugten var vårbyg.
Aftale  

 herom skal være indeholdt i den indgåede fremavlskontrakt imellem avler og  

 firma.
 3. Fremavl af vårbyg må ikke finde sted på arealer,  

 hvor der inden for de nærmest 2 foregående år (vækstsæsoner) har været sået  

 vinterbyg.
6.2 Øvrige bestemmelser om arealet Udlæg af fremavl må ikke finde sted på forpløjninger i marker, der er  

 udlagt med andre afgrøder end den under avlskontrollen anmeldte.
6.3 Arealernes afstandsisolering 1. For fremavlsmarker af rug skal afstanden til andre  

 marker med rug, der ikke er tilsået med certificeret rug af samme sort,  

 mindst være 300 m ved avl af præ-basissæd og basissæd 250 m ved avl af certificeret sædekorn.
2. For fremavlsmarker af triticale skal afstanden til  

 andre marker med triticale, der ikke er tilsået med certificeret sædekorn af  

 samme sort, mindst være 50 m ved avl af præ-basissæd og basissæd 20 m ved avl af certificeret sædekorn.
3. For fremavlsmarker af hybridrug skal afstanden til  

 nærmest liggende pollenkilder, der kan resultere i uønsket fremmedbestøvning  

 mindst være 1000 m ved avl af basissæd, når der anvendes hanlig sterilitet 600 m ved avl af basissæd, når der ikke anvendes hanlig sterilitet  

 og 500 m ved avl af certificeret sædekorn.
Opformering af hybridrug sker i henhold til en forsøgsordning, som er  

 aftalt inden for EF-området.
Ordningen løber indtil den 30. juni 1992.
 Plantedirektoratet kan dispensere fra ovennævnte krav til  

 afstandsisolation, hvis terrænforholdene eller andre særlige forhold må  

 formodes at yde tilstrækkelig beskyttelse mod uønsket bestøvning.
 4. For fremavlsmarker med byg, havre og hvede er der  

 ingen afstandskrav, men støder fremavlsmarken op til andre arealer med korn,  

 skal skellet være klart markeret (hegn, dige, afstand tilvejebragt ved  

 lukning af såtragte m.v.).
 6.4 Markbestanden og avlens indhøstning m.v.
 1. Bestanden skal være tilstrækkeligt sortsægte og  

 sortsren (se punkt 7.1), og sygdomme, der nedsætter sædekornets brugsværdi må  

 kun forekomme i mindst mulig udstrækning.
 2. Marken skal være i en sådan dyrkningstilstand, og  

 bestanden skal være på et sådant udviklingsniveau, at det er muligt at  

 foretage tilstrækkelig kontrol med forekomst af flyvehavre,  

 sundhedstilstanden, sortsrenheden samt eventuel ibalnding af andre  

 plantearter.
 3. Avlen og indhøstningen skal gennemføres under  

 sådanne forhold, at der ikke sker nogen forurening af kornafgrøden.
7. Særlige bestemmelser vedrørende forekomst af anden  

 sort og anden kornart Betingelserne for godkendelse af marker med forekomst af anden sort eller  

 anden kornart er, at forekomsten ved en afsluttende besigtigelse ikke  

 overskrider nedennævnte grænser:
7.1 Anden sort I rug (incl. hybridrug) må planter, som umiskendeligt ikke er sortsægte,  

 ikke overstige:
1 pr. 30 m2 ved avl af præ-basissæd og basissæd 1 pr. 10 m2 ved avl af certificeret sædekorn.
7.2 Anden kornart Ved særlig iblanding forstås havre i vårbyg, byg i havre, rug i hvede,  

 hvede i rug og rug og/eller hvede i vinterbyg.
For triticale regnes der ikke  

 med særlig iblanding.
8. Særlige bestemmelser vedrørende flyvehavre Hvor der i dette afsnit er omtalt flyvehavreplanter fundet ved  

 markbesigtigelsen, skal den autoriserede kontrollør medregne fund rapporteret  

 af Plantedirektoratets efterkontrollør.
Dette gælder, hvad enten  

 efterkontrolbesigtigelsen har fundet sted før eller efter besigtigelsen  

 foretaget af den autoriserede kontrollør.
8.1 Betingelser fælles for alle arter 1. Der må ikke være foretaget kemisk bekæmpelse af  

 flyvehavre på fremavlsarealet.
Se dog pkt. 8.3.4.
 2. Kontrolløren bør udvise ekstra opmærksomhed ved  

 besigtigelse af fremavlsarealer, hvor der er foretaget kemisk behandling med  

 ukrudtsmidler, der også er delvis virksomme over for flyvehavre.
 3. Marken skal ved kontrollørens afsluttende  

 besigtigelse være fundet fri for flyvehavre.
4. Der skal såvel ved den første besigtigelse som ved  

 den afsluttende besigtigelse have været de bedst mulige betingelser for  

 konstatering af flyvehavre, hvorved forstås at første besigtigelse fandt sted umiddelbart efter flyvehavrens  

 skridning, at der ved besigtigelserne ikke forekom lejesæd i marken.
5. Afgrøden på et fraskåret areal skal høstes, efter  

 at afgrøden på den øvrige del af marken er høstet, og skal holdes adskilt fra  

 den avl, der søges godkendt.
Fraskæring skal foretages med grønthøster eller  

 lignende.
Fraskæring i byg- og hvedemarker kan erstattes af en høstkontrol.  

 Se pkt. 9.
 6. Hvis der er afluget flyvehavreplanter inden  

 besigtigelsen, skal antallet af disse opgives til markkontrolløren.
8.2 Rug, triticale og havre 1. Der må ikke være afluget flyvehavreplanter i marken  

 før besigtigelsen.
2. Marken skal ved besigtigelsen findes fri for  

 flyvehavre.
Se dog punkt 8.2.1.
8.2.1 Betingelser for godkendelse af en mark, hvor der ved 1. besigtigelse  

 blev fundet een enkelt flyvehavreplante 1. Flyvehavreplanten skal være placeret således, at  

 der kan foretages en betryggende fraskæring.
Kontrolløren afgør ved den  

 første besigtigelse, hvilket areal der skal fraskæres.
 2. Ved den afsluttende besigtigelse skal kontrolløren  

 konstatere, om den aftalte fraskæring er foretaget.
 3. Fraskæringen samt marken som helhed skal  

 efterkontrolleres af en af Plantedirektoratets medarbejdere.
 4. Firmaet, der har anmeldt avlen, skal inden for en  

 uge efter 1. besigtigelse skriftligt meddele Plantedirektoratet, at avlen  

 ønskes godkendt efter ovenstående.
8.3 Byg og hvede 8.3.1 Betingelser for godkendelse af marker, hvor der er afluget  

 flyvehavre før 1. besigtigelse Hvis der er afluget flyvehavreplanter i fremavlen før besigtigelsen, skal  

 antallet oplyses over for kontrolløren.
Plantedirektoratet vil ikke ved sin  

 bedømmelse af avlen tage sådanne aflugede flyvehavreplanter i betragtning,  

 medmindre det aflugede antal er opgivet til mere end een pr ha.
I sidstnævnte  

 tilfælde skal 1. besigtigelse altid følges op med en afsluttende  

 besigtigelse.
Ved denne skal marken konstateres at være fri for flyvehavre.
8.3.2 Betingelser for godkendelse af en mark, hvor den ved 1. besigtigelse  

 konstaterede forekomst af flyvehavre (spredt forekommende eller samlet i en  

 eller flere kolonier) ikke har oversteget een plante pr. ha 1. Ved inspektionsmeddelelsen gives der forskrifter  

 til avleren om, at de konstaterede forekomster af flyvehavreplanter skal være  

 afluget inden den afsluttende besigtigelse.
 2. Ved den afsluttende besigtigelse må der ikke være  

 fundet flyvehavreplanter i marken.
8.3.3 Betingelser for godkendelse af marker, hvor den ved 1. besigtigelse  

 konstaterede forekomst af flyvehavre har oversteget een plante pr. ha 1. Hvis forekomsten af flyvehavre kun i en mindre del  

 af arealet har oversteget een plante pr. ha, og dette areal på  

 tilfredsstillende måde afgrænses fra den øvrige del af fremavlsarealet ved en  

 fraskæring, kan resten af arealet godkendes efter pkr. 8.3.2.
2. Der må kun foretages een fraskæring.
Denne skal  

 afgrænses af et skår, som går ud til mindst 2 af markens sider.
Fraskæringen  

 skal foretages med en grønsthøster e.l.
 3. Ved den afsluttende besigtigelse skal fraskæringen  

 være foretaget, og der må ikke findes flyvehavre i det areal, der søges  

 godkendt.
 4. I stedet for den under 1. og 2. nævnte fraskæring  

 kan der kræves foretaget en høstkontrol efter pkt. 9.
8.3.4 Betingelser for godkendelse af marker, hvor der på en mindre  

 sammenhængende del ved randsprøjtning er foretaget kemisk bekæmpelse af  

 flyvehavre 1. Der skal gennemnføres mindst to besigtigelser af  

 arealet, og afstanden i tid mellem de to besigtigelser skal være mindst 1  

 uge.
 2. Hverken ved første eller ved anden besigtigelse må  

 der være konstateret forekomst af flyvehavre i det areal, der søges godkendt.
 3. Det skal ved høstkontrol konstateres, at det areal,  

 hvor der er foretaget kemisk bekæmpelse af flyvehavre samt et 10 m bredt  

 bælte stødende op til dette areal, står tilbage, medens den øvrige del af  

 fremavlsarealet er høstet og avlen fjernet fra arealet.
 4. Firmaet, der har anmeldt avlen, skal inden for 1  

 uge efter 1. besigtigelse skriftligt meddele Plantedirektoratet, at avlen  

 ønskes godkendt efter ovenstående.
9. Høstkontrol Kontrolløren kan hvor det skønnes formålstjenligt aftale med avler og  

 firma, at der i stedet for en fraskæring og kontrol af denne gennemføres en  

 høstkontrol.
Ved inspektionsmeddelelsen skal det klart præciseres.
at kontrolløren skal tilkaldes, når det ikke inficerede areal er høstet, at høsten af det flyvehavreinficerede areal ikke må påbegyndes, før  

 kontrolløren har foretaget besigtigelsen.
 Før arealet indstilles til godkendelse, skal kontrolløren have  

 konstateret, at det areal, der skulle have været fraskåret, står tilbage  

 efter høst af det areal, der søges godkendt.
Resultatet af høstkontrollen indberettes til Plantedirektoratet på  

 indberetningsskemaet om markbesigtigelse.
Hvis høstkontrollen først finder  

 sted efter udløbet af tidsfristen for indsendelse af indberetning om  

 markbesigtigelse, tilbageholdes indberetningen, indtil høstkontrollen er  

 foretaget.
Indberetningen indsendes derefter snarest muligt.
10. Godkendelse af avl Kun avl, der er fundet at opfylde betingelserne i nærværende regler, kan  

 godkendes til certificering.
11. Klageadgang 11.1 Klage over markbesigtigelser Kontrollørens indstilling om kassation eller nyt marksyn som betingelse  

 for godkendelse kan af såvel avler som firma indankes for Plantedirektoratet.  

 Klage skal indgives snarest muligt og af hensyn til mulighed for vurdering af  

 klagen senest 1 uge fra den dato, hvor meddelelsen er givet.
Plantedirektoratets afgørelse i klagesagen træffes snarest muligt og  

 meddeles skriftligt til avleren og firmaet.
Klage over Plantedirektoratets  

 afgørelse kan af såvel avler som firma indbringes for landbrugsministeren.
11.2 Klage over Plantedirektoratets bedømmelse af avlen Plantedirektoratets afgørelse om godkendelse eller kassation af avlen kan  

 af firmaet indbringes for landbrugsministeren.
12. Meddelelse om kontrollens resultater 1. Efter kontrolmarkundersøgelsernes afslutning  

 udarbejder Plantedirektoratet en oversigt over de kontrollerede partier.  

 Partier, fra hvilke mærkesedlerne er fjernet og overgivet til  

 Plantedirektoratet, og partier, hvor sække med godkendt sækketryk er  

 destrueret, medtages ikke i oversigten.
 Partierne anføres i oversigten med angivelse af de pågældende firmaers  

 navne, og for de partier, der ikke har opfyldt de i bekendtgørelse om  

 sædekorn, bilag 1, afsnit I anførte normer, opføres referencenummer,  

 analyseresultater, partistørrelse og erstatningspligtig procent.
 Oversigten sendes til alle firmaer, der er registreret under  

 Plantedirektoratet, samt til landbo- og brancheorganisationerne.
 2. Plantedirektoratet meddeler i sin årsberetning,  

 hvor mange partier der i sæsonen hos det enkelte firma blev forseglet af de  

 forskellige kategorier, og hvorledes partierne har svaret til de under 1  

 nævnte normer.
Plantedirektoratet, den 11. januar 1991 Erik Madsen /Anita Kjeldsen Bilag 1 Fremgamgsmåde ved anmeldelse af fremavl.
1. Anmeldelses- og markbesigtigelsesskemaer, formular  

 100 Anmeldelses- og markbesigtigelsesskemaerne er kombineret i et 6-blads  

 gennemskrivningssæt, formular 100. Selve anmeldelsen består af et original-  

 og et kopiblad, sættets blad 1 og 2, som begge skal indsendes til  

 Plantedirektoratet.
Blad 1 og 2 skal adskilles fra de øvrige blade i selve  

 stubben.
Det næstsidste blad, blad 5, er anmelderens kopi af anmeldelsen, og  

 siderne 3, 4 og 6 anvendes ved markbesigtigelsen.
Fordelingen af siderne  

 efter markbesigtigelsen står anført nederst til højre på hver side.
Ved anmeldelse af arealer, som kræves eller ønskes officielt  

 markbesigtiget, se reglernes pkt. 3.1, indsendes hele sættet undtagen den  

 næstsidste side.
Endvidere skal der med hver anmeldelse indsendes et udfyldt  

 eksemplar af inspektionsmeddelelsen, formular 110. For at markkontrollørerne  

 kan arbejde så effektivt som muligt, ønskes markkort over fremavlsarealet  

 vedlagt.
3. Anmeldelse af arealer, der kan og ønskes  

 markbesigtiget af autoriserede firmakontrollører Anmeldelse af arealer, som besigtiges af autoriserede kontrollører, se  

 reglernes pkt. 3.1, nr. 2, sker ved indsendelse af de første 2 sider.
Siderne 3, 4 og 6 sendes til den autoriserede kontrollør.
Side 5 kan  

 beholdes som en kopi af anmeldelsen.
 Af hensyn til henholdsvis den autoriserede kontrollør og efterkontrolløren  

 vil det være hensigtsmæssigt at sende markkort over fremavlsarealet med såvel  

 markbesigtigelsesskemaerne som anmeldelsen.
4. Udfyldelse af formular 100 1. Der udfyldes eet skemasæt for hver avlskontrakt.
En  

 avlskontrakt kan kun omfatte flere arealer, hvis disse befinder sig inden for  

 en radius af 5 km.
2. I avlerens adresse skal altid indgå vejnavn og  

 husnummer, lokal stedbetegnelse, hvor det findes, postnummer samt  

 telefonnummer.
Hvis avlsstedet er forskelligt fra avlers postadresse, skal  

 avlsstedets fuldstændige adresse også anføres.
 3. På skemaerne er der afsat plads til, at udlægget  

 hos en avler kan sammensættes af udsæd fra 10 partier.
 Det er af største vigtighed, at referencenumrene, der påføres  

 anmeldelserne, er i overensstemmelse med leverancerne til avlerne.  

 Konsekvensen kan ellers være, at forkerte arealer godkendes eller kasseres.
 Avlen på udlægspartier, der er anmeldt af et eller flere firmaer med  

 større mængde end opgivet ved partiets forsegling, vil ikke kunne godkendes,  

 før fejlen er blevet rettet.
 4. For arealer, der ønskes, men ikke kræves officielt  

 besigtiget, skal der i udsædsrubrikken under anmærkninger anføres  

 »ønskes besigtiget af Plantedirektoratet«.
5. Udfyldelse af inspektionsmeddelelse, formular 110 Rubrikkerne til firma- og avlernavn, leveret udsæd og areal udfyldes efter  

 oplysningerne på tilhørende anmeldelse.
Hvis udsæden er sammensat af flere  

 partier, er det nok at anføre det førstnævnte partis referencenummer samt  

 tilføje »m.fl.«.
6. Rettelser til indsendte anmeldelser Hvis der efter indsendelse af anmeldelser konstateres fejl i en eller  

 flere af disse, er det vigtigt, at rettelserne snarest meddeles  

 Plantedirektoratet.
Ved henvendelse om rettelser bedes refereret til  

 løbenummer på anmeldelsen, samt til art, sort og kategori.
7. Bestilling af formularer Anmeldelses- og besigtigelsesskemaer, formular 100, og  

 inspektionsmeddelelser, formular 110, kan bestilles hos Plantedirektoraet.  

 Det vil spare porto og tid, hvis der indgives en samlet bestilling til  

 vinter- og vårsæd ved benyttelse af en bestillingskupon, som  

 Plantedirektoratet udsender hvert år i december.
8. Tidsfrister for anmeldelse af fremavl Udlægspartier skal være anmeldt som følger:
Vintersæd, alle kategorier senest 15. januar Vårsæd, alle kategorier senest 15. april For anmeldelsesskemaer, der modtages senere end nævnte datoer, opkræves  

 ekstra administrationsgebyrer til dækning af de øgede omkostninger, sådanne  

 forsinkede anmeldelser vil påføre Plantedirektoratet.
Da generne og  

 omkostningerne vil være stigende med overskridelsernes længde, er gebyrerne  

 gradueret.
Gebyrerne fremgår af Plantedirektoratets betalingsreglement.
Bilag 2 Regler for autorisation som markkontrollør og opretholdelse af  

 autorisationen 1. Autorisationens omfang Autorisationen udstedes til den enkelte person som en generel  

 autorisation, hvorefter den pågældende markkontrollør kan foretage  

 markbesigtigelse for de firmaer, som måtte ønske at anvende den pågældende  

 person hertil.
Dette gælder dog ikke autoriserede kontrollører, der er ansat  

 i et sædekornsfirma.
Disse må kun besigtige arealer, som er udlagt af det  

 pågældende firma.
Plantedirektoratet kan dog efter ansøgning fra  

 arbejdsgiveren og det eventuelle andet firma give tilladelse til, at den  

 autoriserede kontrollør også udfører markbesigtigelse for dette andet firma.
 Forud for hver sæson udsender Plantedirektoratet en liste over  

 autoriserede markkontrollører til sædekornsfirmaerne.
 Det påhviler det enkelte sædekornsfirma at træffe aftale om  

 markbesigtigelse med det nødvendige antal autoriserede markkontrollører.  

 Ligeledes er det firmaets ansvar, at de pågældende markkontrollører på  

 besigtigelsestidspunktet har opnået autorisation hos Plantedirektoratet.
2. Anmodning om autorisation Anmodning om autorisation indsendes til Plantedirektoratet på skemaet  

 »Ansøgning om autorisation som markkontrollør«. (Rekvireres hos  

 Plantedirektoratet.) Formularen udfyldes og underskrives af markkontrolløren og attesteres af  

 en person, der kender og kan vurdere vedkommendes faglige kvalifikationer.
 For de ansatte i de landøkonomiske foreninger vil indstilling f.eks. kunne  

 foretages af lederen af det landbrugsfaglige kontor, hvor markkontrolløren er  

 ansat.
 Er markkontrolløren firmaansat, attesteres formularen af den nærmeste  

 foresatte i firmaet.
3. Kvalifikationskrav for opnåelse af autorisation For at kunne opnå autorisation som markkontrollør kræves, at vedkommende  

 har gennemgået en jordbrugsfaglig eller lignende uddannelse, der indebærer,  

 at kontrolløren har de nødvendige forudsætninger for at kunne foretage  

 markbesigtigelse på en forsvarlig måde.
 Alle personer, der autoriseres som markkontrollør for første gang,  

  skal deltage i Plantedirektoratets kursus for nye markkontrollører.  

 Markkontrollører, der søger om autorisation efter at være »faldet«  

 for kriterierne for opretholdelse af autorisationen, skal ligeledes deltage i  

 ovennævnte kursus.
4. Udstedelse af autorisation Plantedirektoratet meddeler den pågældende markkontrollør, hvorvidt  

 ansøgningen kan imødekommes.
 Ved autorisation tildeles markkontrolløren et autorisationsnummer, som  

 skal anføres sammen med kontrollørens underskrift på markskemaer og  

 inspektionsmeddelelser efter udførelse af markbesigtigelser.
5. Krav for opretholdelse af autorisation 1. Autorisation som markkontrollør kan kun  

 opretholdes, såfremt vedkommende inden for de seneste tre år har deltaget i  

 mindst eet af Plantedirektoratets årlige møder for autoriserede  

 markkontrollører.
 2. Autorisation kan tillige kun opretholdes, såfremt  

 markkontrolløren inden for de forudgående tre år har udført markbesigtigelse.
6. Inddragelse af autorisation Plantedirektoratet er berettiget til at inddrage tidligere udstedte  

 autorisationer.
