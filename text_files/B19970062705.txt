 I medfør af § 8 A, stk. 5, i lov om beskatning til kommunerne af faste  

 ejendomme, jf. lovbekendtgørelse nr. 808 af 4. december 1990, som ændret ved  

 lov nr. 409 af 10. juni 1997 fastsættes:
 § 1.  Statskassen yder for skatteåret 1997 et særligt  

 tilskud til nedsættelse af den kommunale grundskyld i de kommuner, hvor  

 grundskylden af ejendomme er fastsat til mere end 15 promille, for Københavns  

 og Frederiksberg kommuner dog mere end 25 promille.
 Stk. 2.  Tilskuddet skal alene dække nedsættelsen for de  

 ejendomme, som ved den vurdering, der lægges til grund for skatteberegningen,  

 er anset for benyttet til landbrug, gartneri, frugtplantage eller  

 planteskole, jf. § 33, stk. 1, i vurderingsloven.
 Stk. 3.  Tilskuddet svarer til forskellen mellem den af  

 kommunalbestyrelsen fastsatte grundskyldpromille og en grundskyldpromille på  

 henholdsvis 15 og 25, jf. § 1, stk. 1.
§ 2.  Strukturdirektoratet foretager beregningen af  

 tilskuddene til de enkelte kommuner efter § 8 A, stk. 4, i lov om beskatning  

 til kommunerne af faste ejendomme.
Beregningen sker på grundlag af opgørelser  

 fra Kommunedata.
 § 3.  Strukturdirektoratet udbetaler tilskuddet til  

 den enkelte kommune den 1. september 1997.
 § 4.  Bekendtgørelsen træder i kraft den 1. august  

 1997.
