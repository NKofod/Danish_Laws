Bekendtgørelse om den internationale kaffeoverenskomst af 28. september 2007 Den 17. juni 2008 undertegnede og godkendte Det Europæiske Fællesskab på vegne af de europæiske medlemsstater den internationale kaffeoverenskomst af 28. september 2007.
Den internationale kaffeoverenskomst har som overordnet mål at styrke den globale kaffesektor og fremme en bæredygtig ekspansion i et markedsbaseret miljø til gavn for alle deltagere i sektoren.
Overenskomsten skal styrke Den Internationale Kaffeorganisations rolle som et forum for mellemstatslige konsultationer og fremme international handel gennem øget gennemsigtighed og adgang til relevante oplysninger.
Overenskomsten, som trådte i kraft for Danmark den 2. februar 2011, erstatter overenskomsten af 28. september 2000, jfr.
Udenrigsministeriets bekendtgørelse nr. 26 af 14. oktober 2011, Lovtidende C, og vil udgøre de juridiske rammer for organisationens fremtidige aktiviteter.
Overenskomstens ordlyd er i sin helhed offentliggjort i Den Europæiske Unions Tidende som nr.
L 186 af 15. juli 2008, side 13 ff. og kan ses på adressen: http://eur-lex.europa.eu/LexUriServ/LexUriServ.do? uri=OJ:L:2008:186:0013:0029:
 DA:PDF.
 Oplysninger om andre landes tiltrædelse af overenskomsten kan fås hos Den Internationale Kaffeorganisation på adressen: http://www.ico.org/ica2007. asp.
