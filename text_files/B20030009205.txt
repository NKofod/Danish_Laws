Bekendtgørelse om tilskud til reduktion  

 af kvælstofkvoten1) I medfør af § 2, stk. 2, § 3, § 16,  

 stk. 1, § 18, stk. 1, § 20, stk. 1, § 22,  

 § 24, stk. 1, § 26, stk. 2, og § 27, stk. 1, i  

 lov nr. 338 af 17. maj 2000 om støtte til udvikling af  

 landdistrikterne (landdistriktsstøtteloven) og efter bemyndigelse fra  

 ministeren fastsættes:
Kapitel 1 Ordningens indhold § 1. Tilskud kan inden for de på de  

 årlige finanslove afsatte rammer efter ansøgning ydes til ejere  

 og forpagtere af jordbrugsvirksomheder.
Tilskud ydes til at drive  

 jordbrugsvirksomheden med en samlet kvælstofkvote for forbrug af  

 kvælstof til gødningsformål, der er reduceret i forhold  

 til virksomhedens samlede kvælstofkvote opgjort efter reglerne i  

 bekendtgørelse om jordbrugets anvendelse af gødning og om  

 plantedække.
 § 2. Direktoratet for FødevareErhverv kan  

 indkalde ansøgninger om tilskud (tilbud på reduktion af  

 kvælstofkvoten). Ved indkaldelse af ansøgninger fastsætter  

 Direktoratet for FødevareErhverv en ansøgningsperiode.
 Stk. 2. Direktoratet for FødevareErhverv kan på  

 grundlag af en vurdering af de miljømæssige effekter  

 begrænse muligheden for indgivelse af tilbud, herunder med hensyn til  

 det geografiske område, bedriftstype, den hidtidige udnyttelse af  

 virksomhedens kvælstofkvote og mindstereduktion af  

 kvælstofkvoten.
Kapitel 2 Definitioner Jordbrugsvirksomhed og tilsagnsperiode § 3. Ved en jordbrugsvirksomhed forstås i  

 denne bekendtgørelse en virksomhed, der er registreret i Ministeriet  

 for Fødevarer, Landbrug og Fiskeris register over virksomheder, der  

 anvender gødning efter lov om jordbrugets anvendelse af gødning  

 og om plantedække.
§ 4. Ved en tilsagnsperiode forstås i denne  

 bekendtgørelse en periode, hvor jordbrugsvirksomheden skal drives med  

 en reduceret kvælstofkvote.
Perioden er på 5 sammenhængende  

 planperioder for mark- og gødningsplaner samt  

 gødningsregnskaber.
 Stk. 2. Ved et tilsagnsår forstås en planperiode  

 for mark- og gødningsplan samt gødningsregnskab.
Kapitel 3 Administration Myndigheder § 5. Direktoratet for FødevareErhverv  

 træffer afgørelse efter denne bekendtgørelse.
 § 6. Direktoratet for FødevareErhverv  

 foretager kontrol i forbindelse med administrationen efter denne  

 bekendtgørelse.
 Stk. 2. Plantedirektoratet forestår den fysiske kontrol  

 efter bemyndigelse fra ministeren.
 Stk. 3. Til brug for den i stk. 1-2 nævnte kontrol  

 indhentes fornødne oplysninger fra andre myndigheder.
 Stk. 4. Konstateres der faktiske forhold i forbindelse med  

 kontrollen, der har betydning for overholdelse af kravene til god  

 landbrugspraksis, jf. § 13, kan Direktoratet for FødevareErhverv  

 og Plantedirektoratet underrette de myndigheder, der har ansvaret for  

 kontrollen af disse bestemmelser.
 Stk. 5. Stk. 4 finder for så vidt angår  

 overholdelse i tilsagnsperioden af de i § 13, stk. 2,  

 anførte bestemmelser tilsvarende anvendelse for tilsagn om tilskud,  

 der er meddelt i henhold til bekendtgørelse nr. 946 af 30. oktober  

 2001 om tilskud til reduktion af kvælstofkvoten.
Indkaldelse og prioritering af tilbud § 7. Indkaldelse af ansøgninger om tilskud  

 (tilbud på reduktion af kvælstofkvoten) sker ved  

 offentliggørelse i Statstidende og/eller mindst to landsdækkende  

 landbrugsblade.
Stk. 2. Tilbud skal omfatte en procentvis reduktion af  

 virksomhedens samlede kvælstofkvote og den hertil svarende pris i kr.  

 pr. kg kvælstof, som kvoten reduceres med.
Nedsættelsen af  

 virksomhedens samlede kvote i kg kvælstof opgøres på  

 grundlag af reglerne i bekendtgørelse om jordbrugets anvendelse af  

 gødning og om plantedække.
Tilbuddet skal være  

 gældende for hele tilsagnsperioden, og den i tilbuddet anførte,  

 procentvise reduktion af virksomhedens samlede kvote skal være den  

 samme i alle tilsagnsårene.
 § 8. Hvis tilbuddet kan accepteres, meddeler  

 Direktoratet for FødevareErhverv tilsagn om tilskud.
Stk. 2. Direktoratet for FødevareErhverv prioriterer de  

 indkomne tilbud på grundlag af de miljømæssige effekter  

 sammenholdt med den tilbudte pris.
På dette grundlag kan Direktoratet  

 for FødevareErhverv beslutte, at der ikke skal meddeles tilsagn om  

 tilskud for nogen af de indkomne tilbud.
Kapitel 4 Betingelser for tilskud Ansøger, jordbrugsvirksomheden og god  

 landbrugspraksis § 9. Ansøger skal drive  

 jordbrugsvirksomheden i tilsagnsperioden.
§ 10. På ansøgningstidspunktet skal  

 jordbrugsvirksomheden 1)	udgøre mindst 5,0 ha og 2)	have en årlig momsregistreret omsætning fra planteavl,  

 husdyravl, skovbrug eller kombinationer heraf, der overstiger 20.000  

 kr.
 Stk. 2. Stk. 1 og § 11 i bekendtgørelse nr.  

 946 af 30. oktober 2001 om tilskud til reduktion af kvælstofkvoten  

 finder ikke anvendelse ved ansøgning om overførsel af et  

 tilsagn om tilskud til en ny ejer eller bruger og dennes  

 jordbrugsvirksomhed.
 § 11. På ansøgningstidspunktet og i  

 tilsagnsperioden skal jordbrugsvirksomheden være registreret i  

 Ministeriet for Fødevarer, Landbrug og Fiskeris register over  

 virksomheder, der anvender gødning efter lov om jordbrugets anvendelse  

 af gødning og om plantedække.
 § 12. Tilskud kan ikke ydes for  

 jordbrugsvirksomheder, hvor der for planperioden forud for tilsagnsperioden  

 eller for en planperiode i tilsagnsperioden udbringes husdyrgødning  

 efter § 28, stk. 4, i bekendtgørelse nr. 604 af 15. juli  

 2002 om erhvervsmæssigt dyrehold, husdyrgødning, ensilage m.v.,  

 herunder i medfør af § 28, stk. 5, i nævnte  

 bekendtgørelse.
§ 13. Det er en betingelse for tilsagn om tilskud,  

 at ansøgeren i den planperiode, der er afsluttet forud for  

 ansøgningsperiodens begyndelse, jf. § 2, stk. 1, har opfyldt  

 kravene til god landbrugspraksis for virksomheden.
Ved planperiode  

 forstås en planperiode for mark- og gødningsplan samt  

 gødningsregnskab, jf. lov nr. 472 af 1. juli 1998 om jordbrugets  

 anvendelse af gødning og om plantedække, jf.  

 lovbekendtgørelse nr. 551 af 2. juli 2002. Hvor virksomheden  

 indgår i en bedrift, finder stk. 2 anvendelse for hele  

 bedriften.
Stk. 2. Ved god landbrugspraksis forstås i denne  

 bekendtgørelse, 1)	at forbruget af kvælstof ikke har oversteget virksomhedens  

 kvote for kvælstof, jf. kapitel 2 i lov nr. 472 af 1. juli 1998, 2)	at der har været etableret plantedække i  

 overensstemmelse med kapitel 3 i lov nr. 472 af 1. juli 1998, 3)	at der er blevet udarbejdet markplan i overensstemmelse med  

 § 21 i lov nr. 472 af 1. juli 1998, 4)	at der er udarbejdet gødningsplan og udarbejdet samt indsendt  

 gødningsregnskab i overensstemmelse med §§ 21-22 i lov nr. 472 af  

 1. juli 1998, 5)	at der har været udlagt efterafgrøder i  

 overensstemmelse med regler fastsat i medfør af § 18,  

 stk. 2, i lov nr. 472 af 1. juli 1998, jf. § 23 i  

 bekendtgørelse nr. 690 af 17. juli 2001 om jordbrugets anvendelse af  

 gødning og om plantedække i planperioden 2001/2002 og § 24  

 i bekendtgørelse nr. 609 af 18. juli 2002 om jordbrugets anvendelse af  

 gødning og om plantedække i planperioden 2002/2003, 6)	at der har været ført journal over anvendelse af  

 plantebeskyttelsesmidler i overensstemmelse med §§ 1-4 i  

 bekendtgørelse nr. 492 af 7. juni 1994 om sprøjtejournaler og  

 eftersyn af sprøjteudstyr i jordbruget, 7)	at dyreholdet har været i overensstemmelse med § 28 i  

 bekendtgørelse nr. 604 af 15. juli 2002 om erhvervsmæssigt  

 dyrehold, husdyrgødning, ensilage m.v. , dog for så vidt  

 angår planperioden 2001/2002 § 28 i bekendtgørelse nr. 877  

 af 10. december 1998 om erhvervsmæssigt dyrehold, husdyrgødning,  

 ensilage m.v., ændret ved bekendtgørelse nr. 677 af 5. juli  

 2000, 8)	at avl og opfedning af kalve er sket i overensstemmelse med  

 Justitsministeriets bekendtgørelse om beskyttelse af kalve, 9)	at avl og opfedning af svin er sket i overensstemmelse med  

 Justitsministeriets bekendtgørelse om beskyttelse af svin, og 10)	at hold af æglæggende høner m.v. er sket i  

 overensstemmelse med Justitsministeriets bekendtgørelse om beskyttelse  

 af æglæggende høner, dog for så vidt angår  

 planperioden 2001/2002 bekendtgørelse nr. 340 af 30. juni 1981 om  

 anvendelse af æglægningsbure, ændret ved  

 bekendtgørelse nr. 381 af 16. juni 1986.
§ 14. Tilskud kan ikke søges af 1)	stat, amtskommuner, primærkommuner og Bornholms kommune, 2)	ejere og forpagtere af jordbrugsvirksomheder, der omfatter arealer,  

 der i medfør af bekendtgørelse om tilskud til  

 miljøvenlige jordbrugsforanstaltninger er omfattet af tilsagn om  

 tilskud til nedsættelse af kvælstoftilførslen for en  

 tilsagnsperiode, der udløber senere end 1 måned efter  

 begyndelsen af tilsagnsperioden for reduktion af kvælstofkvoten, jf.  

 § 4, og 3)	ejere og forpagtere af jordbrugsbedrifter, for hvilke der på  

 ansøgningstidspunktet foreligger autorisation eller ansøgning  

 om autorisation til økologisk jordbrugsproduktion i henhold til  

 bekendtgørelse om økologisk jordbrugsproduktion.
 Gødskning m.v.
 § 15. Hvert tilsagnsår må  

 jordbrugsvirksomhedens forbrug af kvælstof til  

 gødningsformål ikke overstige jordbrugsvirksomhedens samlede  

 kvælstofkvote med den i tilsagnet fastsatte reduktion.
 Stk. 2. Tillægges der i tilsagnsperioden ved køb  

 virksomheden nye arealer, der på overtagelsestidspunktet er  

 gødsket, kan Direktoratet for FødevareErhverv dispensere fra  

 bestemmelsen i stk. 1. Det er en betingelse herfor, at Direktoratet for  

 FødevareErhverv vurderer, at tilsagnsmodtageren har stillet  

 tilstrækkelig dokumentation for, at bestemmelsen i stk. 1 ikke  

 hensigtsmæssigt kan opfyldes.
Stk. 3. Stk. 2 gælder tilsvarende ved  

 overførsel af tilsagnet til en ny ejer eller bruger, jf. § 24,  

 hvis 1)	den jordbrugsvirksomhed, som tilsagnet overføres til,  

 både omfatter arealer fra den tidligere ejers eller brugers  

 jordbrugsvirksomhed og andre arealer, og 2)	tilsagnet ikke ændres eller ændres med virkning fra  

 begyndelsen af det tilsagnsår, der begynder efter datoen, hvor  

 brugsretten er overgået til den nye ejer eller bruger.
 § 16. Mark- og gødningsplan samt skatte-,  

 moms-, drifts- og gødningsregnskab, der vedrører det  

 tilsagnsår, som udbetaling af tilskud sker for, skal opbevares af  

 tilskudsmodtageren i mindst 5 år fra udbetalingstidspunktet.
Kapitel 5 Beregning af tilskud § 17. Det årlige tilskud udgør, jf.  

 dog § 18 og § 19, den i tilsagnet fastsatte pris i kr. pr. kg  

 kvælstof ganget med 1)	differencen mellem jordbrugsvirksomhedens samlede  

 kvælstofkvote før reduktion og jordbrugsvirksomhedens samlede  

 kvælstofkvote med den i tilsagnet fastsatte reduktion eller 2)	differencen mellem jordbrugsvirksomhedens samlede  

 kvælstofkvote før reduktion og jordbrugsvirksomhedens forbrug af  

 kvælstof til gødningsformål, hvis jordbrugsvirksomhedens  

 forbrug af kvælstof til gødningsformål som følge af  

 dispensation, jf. § 15, stk. 2 og 3, overstiger  

 jordbrugsvirksomhedens samlede kvælstofkvote med den i tilsagnet  

 fastsatte reduktion.
§ 18. Det årlige tilskud kan 1)	ikke overstige et tilsagnsbeløb, der fastsættes i  

 tilsagnet af Direktoratet for FødevareErhverv på grundlag af  

 reduktionens størrelse i procent, prisen i kr. pr. kg kvælstof  

 og størrelsen samt udnyttelsen af virksomhedens arealer på  

 ansøgningstidspunktet og 2)	ikke overstige 950 kr. pr. ha ganget med det samlede areal af de  

 marker, hvor kvælstofkvoten for marken i tilsagnsåret er  

 større end 0 kg kvælstof pr. ha.
 § 19. Det samlede tilskud til miljøvenligt  

 landbrug, jf. kapitel VI i Rådets forordning (EF) nr. 1257/1999, kan  

 ikke overstige de maksimumsbeløb, som årligt kan medfinansieres  

 af Fællesskabet, og som er fastsat i bilaget til Rådets  

 forordning (EF) nr. 1257/1999.
Kapitel 6 Udbetaling af tilskud § 20. Direktoratet for FødevareErhverv  

 udbetaler tilskud én gang årligt.
Stk. 2. Tilskud udbetales senest 3 måneder efter, at  

 Direktoratet for FødevareErhverv har modtaget de i § 25,  

 stk. 1, anførte oplysninger.
Direktoratet for  

 FødevareErhverv kan i særlige tilfælde fravige denne  

 frist.
 Stk. 3. Det er en betingelse for udbetaling af tilskud, at  

 tilskudsmodtageren anviser en konto i et pengeinstitut, hvortil tilskuddet  

 kan overføres.
Kapitel 7 Ændring af tilsagn om tilskud § 21. Tilsagnsmodtageren kan ansøge om at  

 få tilsagnsbeløbet, jf. § 18, nr. 1, forhøjet.  

 Ansøgning er betinget af, at virksomhedens samlede kvælstofkvote  

 før reduktion på tidspunktet for ansøgning om  

 ændring er mindst 20 pct. større end på  

 ansøgningstidspunktet for det gældende  

 tilsagnsbeløb.
 Stk. 2. Stk. 1 finder tilsvarende anvendelse for tilsagn  

 om tilskud, der er meddelt i henhold til bekendtgørelse nr. 946 af 30.  

 oktober 2001 om tilskud til reduktion af kvælstofkvoten.
§ 22. Sker der for en planperiode generelt en  

 reduktion af de kvælstofnormer, der er fastsat i bekendtgørelse  

 om jordbrugets anvendelse af gødning og om plantedække, og  

 reduktionen i gennemsnit er på mindst 5,0 pct. i forhold til de  

 kvælstofnormer, der var gældende på  

 ansøgningstidspunktet for den gældende procentuelle reduktion af  

 kvælstofkvoten, kan tilsagnsmodtageren ansøge om at få  

 nedsat den procentuelle reduktion således, at der kompenseres for den  

 generelle nedsættelse af kvælstofnormerne.
Størrelsen af  

 nedsættelsen af den procentuelle reduktion af kvælstofkvoten  

 fastsættes af Direktoratet for FødevareErhverv.
§ 23. Ansøgning om ændring af tilsagn  

 om tilskud, jf. § 21 og § 22, indgives til Direktoratet for  

 FødevareErhverv.
Ansøgning skal være Direktoratet for  

 FødevareErhverv i hænde senest den 31. maj i det  

 tilsagnsår, som ændringen skal have virkning fra.
§ 24. Overgår jordbrugsvirksomheden til en  

 ny ejer eller bruger, kan tilsagnet efter ansøgning overføres  

 til den nye ejer eller bruger og dennes jordbrugsvirksomhed med virkning fra  

 datoen, hvor brugsretten overgår til den nye ejer eller bruger, og for  

 den resterende del af tilsagnsperioden.
Hvis den nye ejer eller bruger har  

 flere jordbrugsvirksomheder, skal tilsagnet overføres til en  

 jordbrugsvirksomhed, som omfatter arealer fra den tidligere ejers eller  

 brugers jordbrugsvirksomhed.
Det er en betingelse for overførsel af  

 tilsagnet, at den nye ejer eller bruger har modtaget skriftlig oplysning om  

 forbruget og kvoten for den tidligere ejers eller brugers jordbrugsvirksomhed  

 for den forløbne del af planperioden.
Stk. 2. Ansøgning om overførsel af tilsagnet til  

 en ny ejer eller bruger og dennes jordbrugsvirksomhed indgives uanset  

 § 11 til Direktoratet for FødevareErhverv umiddelbart efter  

 indgåelse af aftalen om ejer- eller brugerskiftet.
Hvis den bedrift  

 eller del af bedrift, som tilsagnet ansøges overført til,  

 på ansøgningstidspunktet ikke er registreret i det i § 11  

 anførte register, vil Direktoratet for FødevareErhvervs  

 godkendelse af overførslen af tilsagnet være betinget af, at  

 registrering finder sted senest 2 måneder efter, at brugsretten er  

 overgået til den nye ejer eller bruger, og at registreringen får  

 virkning for den planperiode, inden for hvilken brugsretten er overgået  

 til den nye ejer eller bruger.
Stk. 3. Hvis tilsagnet ansøges overført til en  

 jordbrugsvirksomhed, der både omfatter arealer fra den tidligere ejers  

 eller brugers jordbrugsvirksomhed og andre arealer, kan der samtidig med  

 overførslen af tilsagnet og efter ansøgning foretages en  

 ændring med hensyn til 1)	reduktionen i procent, jf. § 7, 2)	prisen i kr. pr. kg kvælstof, jf. § 17, og 3)	tilsagnsbeløbet, jf. § 18, nr. 1.
 Stk. 4. I medfør af stk. 3 kan der ansøges  

 om ændring af tilsagnet med virkning fra datoen, hvor brugsretten  

 overgår til den nye ejer eller bruger, eller fra begyndelsen af det  

 efterfølgende tilsagnsår.
Kapitel 8 Underretningspligt § 25. En tilsagnsmodtager skal efter  

 udløbet af et tilsagnsår og udarbejdelsen af  

 gødningsregnskabet skriftligt oplyse, om alle betingelser for tilskud  

 er opfyldt.
Herudover skal tilsagnsmodtager skriftligt give oplysninger til  

 brug for beregningen af tilskud.
Oplysningerne skal være Direktoratet  

 for FødevareErhverv i hænde senest den 31. marts i det  

 efterfølgende tilsagnsår.
 Stk. 2. En tilsagnsmodtager skal endvidere på  

 forlangende afgive erklæring til Direktoratet for  

 FødevareErhverv om, hvorvidt betingelserne fortsat opfyldes.
 § 26. Tilsagnsmodtageren er forpligtet til uden  

 ugrundet ophold skriftligt at give Direktoratet for FødevareErhverv  

 meddelelse om forhold, der kan medføre bortfald eller tilbagebetaling  

 af tilskud.
Kapitel 9 Bortfald af tilsagn og tilbagebetaling af tilskud § 27. Tilsagn om tilskud bortfalder helt eller  

 delvis, 1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis tilsagnsmodtageren tilsidesætter sine pligter efter  

 lovens § 20, stk. 3, jf. lovens § 3, stk. 1, nr. 3, 3)	hvis jordbrugsvirksomheden overgår til en ny ejer eller  

 bruger, medmindre tilsagnet overføres til den nye ejer eller bruger og  

 dennes virksomhed, jf. § 24, 4)	hvis tilsagnsmodtageren ikke opfylder sin underretningspligt efter  

 § 25 eller § 26, eller 5)	hvis betingelserne for tilskud ikke opfyldes.
 Stk. 2. I de i stk. 1 nævnte tilfælde kan  

 Direktoratet for FødevareErhverv bestemme, at udbetalte tilskud helt  

 eller delvis skal tilbagebetales med tillæg af renter, jf.  

 § 30.
Stk. 3. Stk. 2 finder normalt ikke anvendelse i  

 tilfælde af force majeure, herunder navnlig 1)	tilskudsmodtagerens død, 2)	bortforpagters død, 3)	tilskudsmodtagerens langvarige uarbejdsdygtighed, 4)	ekspropriation af en væsentlig del af virksomheden, hvis en  

 sådan ekspropriation ikke kunne forudses ved tilsagnsperiodens  

 begyndelse, 5)	en alvorlig naturkatastrofe, som i væsentlig grad rammer  

 virksomhedens landbrugsareal, 6)	ødelæggelse af stalde på virksomheden ved  

 ulykkestilfælde eller 7)	en epizooti, der rammer hele tilskudsmodtagerens besætning  

 eller en del af denne.
 Stk. 4. Hvis tilsagnsmodtager ønsker at  

 påberåbe sig de i stk. 3 nævnte tilfælde af  

 force majeure, er tilsagnsmodtageren forpligtet til skriftligt at give  

 Direktoratet for FødevareErhverv meddelelse herom samt indsende  

 fyldestgørende dokumentation senest 10 arbejdsdage efter det  

 tidspunkt, hvor tilsagnsmodtageren er i stand til at gøre det.
 Stk. 5. Stk. 2 finder normalt ikke anvendelse i  

 tilfælde af, at ejer- eller brugerforholdet ændres, jf.  

 stk. 1, nr. 3, hvis tilskudsmodtageren ophører endeligt med  

 landbrugsvirksomhed, efter at tre år af tilsagnsperioden er afviklet,  

 og en overførsel af tilsagnet til den nye ejer eller bruger og dennes  

 virksomhed, efter Direktoratet for FødevareErhvervs vurdering, ikke er  

 gennemførlig.
 Stk. 6. I tilfælde, hvor tilsagn om tilskud bortfalder  

 som følge af afmelding fra det i § 11 anførte register,  

 finder stk. 2 ikke anvendelse, når afmelding er foretaget af  

 ministeren eller en af ministeren bemyndiget institution under Ministeriet  

 for Fødevarer, Landbrug og Fiskeri som følge af, at  

 virksomhedens momsregistrerede omsætning fra planteavl, husdyravl,  

 skovbrug eller kombinationer heraf er faldet til under 20.000 kr.
§ 28. Tilsagn om tilskud bortfalder endvidere,  

 hvis 1)	jordbrugsvirksomheden den 31. juli udgør under 5,0 ha, 2)	arealer under jordbrugsvirksomheden bliver omfattet af tilsagn om  

 tilskud til nedsættelse af kvælstoftilførslen i  

 medfør af bekendtgørelse om tilskud til miljøvenlige  

 jordbrugsforanstaltninger, eller 3)	jordbrugsvirksomheden autoriseres til økologisk  

 jordbrugsproduktion.
 Stk. 2. Bortfald af tilsagn i medfør af stk. 1,  

 nr. 1, får virkning fra begyndelsen af det førstkommende  

 tilsagnsår.
Stk. 3. Bortfald af tilsagn i medfør af stk. 1,  

 nr. 2, får virkning fra begyndelsen af det tilsagnsår, der  

 begynder i samme kalenderår som tilsagnsperioden for tilskud til  

 nedsættelse af kvælstoftilførslen.
Hvis tilsagnet om  

 tilskud til nedsættelse af kvælstoftilførslen senere  

 bortfalder inden tilsagnsperiodens udløb, kan Direktoratet for  

 FødevareErhverv bestemme, at tilskud til reduktion af  

 kvælstofkvoten helt eller delvis skal tilbagebetales med tillæg  

 af renter, jf. § 30. Hvis en ny ejer eller bruger er indtrådt i  

 tilsagnet om tilskud til nedsættelse af  

 kvælstoftilførslen, kan Direktoratet for FødevareErhverv  

 tillige bestemme, at tilskud til reduktion af kvælstofkvoten helt eller  

 delvis skal tilbagebetales af den nye ejer eller bruger med tillæg af  

 renter, jf. § 30.
Stk. 4. Bortfald af tilsagn i medfør af stk. 1,  

 nr. 3, får virkning fra begyndelsen af det tilsagnsår, inden for  

 hvilket omlægningen til økologisk jordbrugsproduktion  

 påbegyndes.
Hvis jordbrugsvirksomheden ikke bliver omfattet af tilsagn  

 om tilskud til økologisk jordbrugsproduktion med virkning fra 1.  

 januar efter det i 1. pkt. anførte tidspunkt, jf.  

 bekendtgørelse om tilskud til økologisk jordbrugsproduktion  

 m.v., eller hvis jordbrugsvirksomheden bliver omfattet af et sådant  

 tilsagn, men tilsagnet senere bortfalder inden tilsagnsperiodens  

 udløb, kan Direktoratet for FødevareErhverv bestemme, at  

 tilskud til reduktion af kvælstofkvoten helt eller delvis skal  

 tilbagebetales med tillæg af renter, jf. § 30. Hvis en ny ejer  

 eller bruger er indtrådt i tilsagnet om tilskud til økologisk  

 jordbrugsproduktion, kan Direktoratet for FødevareErhverv tillige  

 bestemme, at tilskud til reduktion af kvælstofkvoten helt eller delvis  

 skal tilbagebetales af den nye ejer eller bruger med tillæg af renter,  

 jf. § 30.
 Stk. 5. Stk. 1, nr. 3, og stk. 4, finder tilsvarende  

 anvendelse, hvor virksomheden indgår i en bedrift.
 § 29. Tillader Direktoratet for  

 FødevareErhverv, at tilsagnet overføres til en ny ejer eller  

 bruger og dennes virksomhed, jf. § 24, og bortfalder tilsagnet herefter,  

 jf. § 27, som følge af den nye ejers eller brugers forhold, kan  

 Direktoratet for FødevareErhverv bestemme, at tilskud, der er udbetalt  

 i henhold til tilsagnet inden tilladelse er givet, helt eller delvis skal  

 tilbagebetales af den nye ejer eller bruger med tillæg af renter, jf.  

 § 30.
 § 30. For tilbagebetaling af tilskud, jf.  

 §§ 27-29, finder bestemmelserne i artikel 49 i Kommissionens forordning  

 (EF) nr. 2419/2001 anvendelse, jf. artikel 62 i Kommissionens forordning (EF)  

 nr. 445/2002.
 Stk. 2. Rentetillæg, jf. §§ 27-29, beregnes for det  

 tidsrum, der forløber mellem meddelelsen om tilbagebetalingspligten  

 til tilskudsmodtageren og til tilbagebetaling eller modregning sker, og med  

 den rentesats, der er fastsat i renteloven.
 Stk. 3. For tilbagebetaling af tilskud omfattet af § 28,  

 stk. 3 eller 4, finder § 27, stk. 3-5, tilsvarende anvendelse.  

 For tilbagebetaling af tilskud omfattet af § 28, stk. 3, finder  

 § 27, stk. 5, dog anvendelse således, at det er den  

 længde af den afviklede tilsagnsperiode for nedsættelse af  

 kvælstoftilførslen, der er fastsat i bekendtgørelse om  

 tilskud til miljøvenlige jordbrugsforanstaltninger, der skal  

 anvendes.
 Stk. 4. For tilbagebetaling af tilskud omfattet af § 29  

 finder § 27, stk. 3-6, tilsvarende anvendelse.
 Stk. 5. Stk. 1-4 og §§ 27-29 finder tilsvarende  

 anvendelse for tilsagn om tilskud, der er meddelt i henhold til  

 bekendtgørelse nr. 946 af 30. oktober 2001 om tilskud til reduktion af  

 kvælstofkvoten.
Kapitel 10 Udelukkelse § 31. Hvis det viser sig, at en urigtig  

 erklæring er afgivet som følge af grov uagtsomhed, udelukkes den  

 pågældende støttemodtager for det pågældende  

 kalenderår fra alle foranstaltninger til udvikling af landdistrikterne,  

 som falder under kapitel VI (Miljøvenligt landbrug) i Rådets  

 forordning (EF) nr. 1257/1999. I tilfælde, hvor en urigtig  

 erklæring er afgivet med forsæt, udelukkes vedkommende tillige  

 for det følgende år.
Kapitel 11 Klageadgang § 32. Klager over afgørelser truffet efter  

 denne bekendtgørelse indgives efter reglerne i bekendtgørelse  

 om Direktoratet for FødevareErhvervs opgaver og  

 beføjelser.
 Stk. 2. Stk. 1 finder tilsvarende anvendelse for  

 afgørelser, der træffes af Direktoratet for  

 FødevareErhverv i henhold til bekendtgørelse nr. 946 af 30.  

 oktober 2001 om tilskud til reduktion af kvælstofkvoten.
Kapitel 12 Straffebestemmelser § 33. Medmindre højere straf er forskyldt  

 efter anden lovgivning, straffes med bøde den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften  

 eller virksomheden efter lovens § 20, stk. 2, eller 6)	undlader at udlevere eller indsende materiale eller at yde  

 kontrolmyndigheden bistand efter lovens § 20, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 4. Skønnes en overtrædelse ikke at ville  

 medføre højere straf end bøde, kan Direktoratet for  

 FødevareErhverv tilkendegive, at sagen kan afgøres uden retslig  

 forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 931, stk. 2, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 13 Ikrafttrædelse § 34. Bekendtgørelsen træder i kraft  

 den 22. februar 2003.
 Stk. 2. Bekendtgørelse nr. 946 af 30. oktober 2001 om  

 tilskud til reduktion af kvælstofkvoten ophæves.  

 Bekendtgørelse nr. 946 af 30. oktober 2001 finder dog fortsat  

 anvendelse for de ansøgninger, der er modtaget i Direktoratet for  

 FødevareErhverv inden nærværende bekendtgørelses  

 ikrafttræden, idet dog tillige § 6, stk. 5, § 30,  

 stk. 5, og § 32, stk. 2, i nærværende  

 bekendtgørelse finder anvendelse for disse ansøgninger.  

 Bekendtgørelse nr. 946 af 30. oktober 2001 finder endvidere fortsat  

 anvendelse for ansøgninger vedrørende dispensation og  

 ændring af tilsagn om tilskud, der er meddelt i medfør af denne  

 bekendtgørelse, idet dog tillige § 10, stk. 2, § 21,  

 stk. 2, og § 32, stk. 2, i nærværende  

 bekendtgørelse finder anvendelse for disse ansøgninger.
Direktoratet for FødevareErhverv, den 6.  

 februar 2003 Arent Josefsen /Steen Bonde 1)   I  

 bekendtgørelsen er medtaget visse bestemmelser fra Kommissionens  

 forordning (EF) nr. 445/2002 af 26. februar 2002 om  

 gennemførelsesbestemmelser til Rådets forordning (EF) nr.  

 1257/1999 om støtte til udvikling af landdistrikterne fra Den  

 Europæiske Udviklings- og Garantifond for Landbruget (EUGFL).  

 Ifølge artikel 249 i EF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke de nævnte forordningers umiddelbare  

 gyldighed i Danmark.
