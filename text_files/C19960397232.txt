På given foranledning skal Styrelsen understrege vigtigheden af, at  

 uddannelsesstederne informerer ledige deltagere om, at ledige i perioder,  

 hvori der udbetales godtgørelse eller elevstøtte, skal stå til rådighed for  

 arbejde formidlet af Arbejdsformidlingen eller arbejdsløshedskassen.
Det  

 gælder både i uddannelses- og praktikperioder.
Den eneste undtagelse er de ledige under 25 år, som er omfattet af  

 »ungeindsatsen«.
Disse personer skal ikke stå til rådighed for  

 formidlet arbejde.
Styrelsen har i den seneste tid modtaget henvendelser fra a-kasser, som  

 har oplyst, at ledige ikke har været tilmeldt Arbejdsformidlingen  

 under kursusdeltagelsen.
Hvis en ledig ikke er tilmeldt AF under  

 kursusdeltagelsen er vedkommende ikke berettiget til at modtage godtgørelse  

 eller elevstøtte.
 Styrelsen skal på denne baggrund anmode uddannelsesstederne om at gennemgå  

 deres informationsmateriale, samt orientere lærerne og andre relevante  

 personalegrupper om indholdet af bekendtgørelsens §§ 51-53.
