Bekendtgørelse om aftale af 2. september 2009 om udvidelse af aftale af 18. februar 1998 med Norge om tillæggelse af vielseskompetence for den norske ambassade I tilslutning til Udenrigsministeriets bekendtgørelser nr. 34 af 12. november 1998 og nr. 27 af 29. september 2006, Lovtidende C, meddeles det, at aftalen af 18. februar 1998 med Norge om tillæggelse af vielseskompetence til personale på den norske ambassade er udvidet til også at omfatte indgåelse af ægteskab mellem to personer af samme køn med det forbehold, at et sådant ægteskab mellem to personer af samme køn alene har retsvirkninger i Norge, samt at et ægteskab mellem to personer af samme køn i Danmark vil blive anset som registreret partnerskab.
 Udvidelsen af aftalen har virkning fra den 2. september 2009.
 Aftalen fra 1998 med efterfølgende ændringer gælder ikke for Færøerne og Grønland.
