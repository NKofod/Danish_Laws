Nr LSF 218 Forslag til Lov om ændring af lov om afgift af stenkul, brunkul og koks  

 m.v.
Fremsat af ministeren for skatter afgifter den 14. marts 1986 § 1 I lov nr. 265 af 9. juni 1982 om afgift af stenkul, brunkul og koks m.v. som senest ændret ved lov nr. 570 af 19. december 1985, affattes § 1 således:
 »§ 1. Af følgende varer svares der afgift til statskassen således:
1) stenkul (inkl. stenkulsbriketter), koks, cinders og koksgrus: 629 kr. pr. ton og 2) brunkulsbriketter og brunkul 451 kr. pr. ton.«.
§ 2 Loven træder i kraft den 1. april 1986. Den forhøjede afgift finder anvendelse på kul m.v., som fra og med 1. april 1986 udleveres fra eller forbruges i registrerede virksomheder eller angives til fortoldning.
Oprindeligt fremsat lovforslag Blad nr 630 § 1 I lov nr. 265 af 9. juni 1982 om afgift af stenkul, brunkul og koks m.v. som senest ændret ved lov nr. 570 af 19. december 1985, affattes § 1 således:
 »§ 1. Af følgende varer svares der afgift til statskassen således:
1) stenkul (inkl. stenkulsbriketter), koks, cinders og koksgrus: 585 kr. pr. ton og 2) brunkulsbriketter og brunkul 419 kr. pr. ton.«.
§ 2 Loven træder i kraft den 1. april 1986. Den forhøjede afgift finder anvendelse på kul m.v., som fra og med 1. april 1986 udleveres fra eller forbruges i registrerede virksomheder eller angives til fortoldning.
BEMÆRKNINGER TIL LOVFORSLAGET Afgiften af stenkul (inkl. stenkulsbriketter), koks, cinders og koksgrus udgør 222 kr. pr. ton.
Afgiften skal efter den gældende kulafgiftslov forhøjes til 317 kr. pr. ton den 1. juli 1986.
Afgiften foreslås forhøjet med 363 kr. pr. ton til 585 kr. pr. ton den 1. april 1986.
 Afgiften af brunkulsbriketter og brunkul udgør 159 kr. pr. ton.
Afgiften skal efter den gældende kulafgiftslov forhøjes til 227 kr. pr. ton den 1. juli 1986. Afgiften foreslås forhøjet med 260 kr. pr. ton til 419 kr. pr. ton den 1. april 1986.
Afgiften anslås at give en indtægt på 410 mill. kr. i indeværende finansår svarende til 512 mill. kr. på årsbasis.
Den foreslåede afgiftsforhøjelse vil under forudsætning af uændret forbrug give en årlig merindtægt på 434 mill. kr.
I 1986 anslås merindtægten til 327 mill. kr.
Toldvæsenets administrationsomkostninger i forbindelse med loven gennemførelse anslås til 55.000 kr.
