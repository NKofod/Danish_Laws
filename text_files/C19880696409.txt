 Ved protokollat af 11.november 1988 er der mellem Finansministeriet og  

 Statsansattes Kartel, Overenskomstsektionen, indgået aftale om anvendelse af  

 reguleringsprocentpuljen (0.08 puljen).
 Aftalen, der har virkning fra 1.april 1988, indebærer bl.a., at der i  

 laboratoriefunktionæroverenskomsten med HK af 18.juni 1987 foretages  

 følgende:
 Lønskalaen for laboratorieteknikere bortfalder, og de pågældende overføres  

 til overassistentskalaen, som ændres til overassistent/laboratorietekniker.
Indplacering sker til samme løntrin som hidtil, og næste alderstillæg  

 opnås på samme tid som hidtil.
Ansatte på skalatrin 24 med mindre end 2 års  

 anciennitet indplaceres på skalatrin 25 og opnår skalatrin 26 på det  

 tidspunkt, da de har været lønnet efter skalatrin 24 og 25 i sammenlagt 2 år.  

 Ansatte på skalatrin 24 med 2 års anciennitet og mere indplaceres på  

 skalatrin 26.
 Nyansatte laboratorieteknikere aflønnes med indplacering på trin 1.
»Fra 1.april 1988 ansættes arbejdshygiejnikere med løn svarende til  

 kontorfuldmægtig efter de under § 3, stk. 1, anførte regler i  

 kontorfunktionæroverenskomsten af 6.april 1987.« Stk. 2  udgår fra 1.april 1988.
 Overgangsregel:
 Nuværende ansatte indplaceres på samme løntrin som hidtil og opnår  

 alderstillæg som hidtil.
 Nyansatte indplaceres på skalatrin 27 (1. anciennitetsår).
 Bortfaldne kvalifikationstillæg er ikke omfattet af bestemmelsen om  

 genanvendelse i § 15, stk. 3.
Finansministeriet Administrations- og Personaledepartementet Den 16. december 1988 P.M.V.
 E.B.
