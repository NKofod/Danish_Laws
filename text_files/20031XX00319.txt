Skriftlig fremsættelse (17. marts 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring  


  

    

  

 af lov om påligningen af  

 indkomstskat til staten (ligningsloven) og lov om indkomstskat for personer  

 m.v. (personskatteloven) (Fremrykning af lavere skat på arbejdsindkomst) (Lovforslag nr.
L 185).
Der er nu tegn på, at økonomien går den rigtige vej.
Forbrug  

 og investeringer er steget.
Faldet i beskæftigelsen synes at være bremset op,  

 og der er tegn på vækst i udlandet, navnlig i USA og i Asien.
Der er blandt  

 eksperterne enighed om, at væksten vil stige i Danmark - og at ledigheden vil  

 begynde et fald frem mod 2005. Det planlægger regeringen efter  også  

 selv om  

 prognoserne er usikre, og opsvinget igen kan blive udsat.
Det spirende opsving skal hjælpes på vej.
Regeringen vil  

 derfor søge tilslutning til en række væsentlige supplerende initiativer til  

 gavn for vækst og beskæftigelse, herunder en fremrykning af lavere skat på  

 arbejdsindkomst.
 Med vedtagelsen af skattepakken »Lavere skat på  

 arbejdsindkomst« i maj 2003 blev mellemskattegrænsen i 2004 til 2007 forhøjet  

 med ekstra 12.000 kr. årligt ud over den normale regulering, og der  

    

  

 blev indført et beskæftigelsesfradrag til  

 alle med erhvervsindkomst på 2,5 pct. af indkomsten, dog højst 6.000 kr. i  

 2004.
Det foreslås nu, at den samlede ekstraordinære forhøjelse af  

 mellemskattegrænsen på i alt 48.000 kr. fremskyndes til at få virkning  

 allerede  

 i indeværende år.
Dette betyder, at mellemskattegrænsen bliver på 254.000 kr.  

 for 2004 svarende til en ekstra forhøjelse på 37.200 kr. i forhold til den  

 gældende mellemskattegrænse på 216.800 kr.
Det blev som led i skattepakken vedtaget, at  

    

  

 maksimumsbeløbet for beskæftigelsesfradraget  

 i de kommende år skulle hæves i takt med den højere mellemskattegrænse.
Denne  

 forhøjelse af beskæftigelsesfradraget foreslås ligeledes fremrykket til  

 indeværende år.
Det maksimale beskæftigelsesfradrag bliver derfor på 7.000  

 kr.  

 for 2004 svarende til en ekstra forhøjelse på 1.000 kr. i forhold til det  

 gældende maksimale beskæftigelsesfradrag.
Lovforslaget medfører et umiddelbart provenutab på  

 indkomstskatten på 3,9 mia. kr.
For årene 2005 og 2006 medfører fremrykningen  

 et provenutab på henholdsvis ca. 2,5 mia. kr. og ca. 1,1 mia. kr.
Fra og med  

 2007 har lovforslaget ingen provenumæssige konsekvenser.
Med henblik på hurtigst muligt at få en samfundsøkonomisk  

 effekt af forslaget, foretages der en ny forskudsregistrering, og der  

 udsendes  

 nye skattekort i løbet af maj måned.
På de nye skattekort indregnes såvel  

 virkningen af fremrykningen af skattenedsættelsen som virkningen af det  

 samtidigt med dette lovforslag fremsatte forslag om suspension af bidraget  

 til  

 den Særlige Pensionsopsparing (SP-bidraget).
 Det skønnes, at lovforslaget vil medføre udgifter for  

 ToldSkat på ca. 30 mio. kr.
 Det foreslås, at loven skal have virkning fra og med  

 indkomståret 2004.
 Med disse bemærkninger skal jeg anbefale forslaget til  

 Folketingets velvillige behandling.
