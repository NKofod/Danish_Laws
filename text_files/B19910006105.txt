 I henhold til § 4, stk. 1, i lov om erhvervsuddannelser, jf.  

 lovbekendtgørelse nr. 480 af 22. juni 1990, og § 1, stk. 2, i lov nr. 210 af  

 5. april 1989 om erhvervsskoler fastsættes:
§ 1.  Den enkelte skoles lærergruppe sammensættes med  

 henblik på, at eleverne opnår de fastsatte mål for de uddannelser, skolen  

 udbyder.
Det skal herunder sikres, at skoleundervisningen under hele  

 uddannelsesforløbet kan gennemføres på en helhedsorienteret måde omfattende  

 både praktisk og teoretisk undervisning, at eleverne opnår de fornødne  

 generelle og specielle kvalifikationer, jf. lov om erhvervsuddannelser § 22,  

 og at undervisningen kan gennemføres efter elevernes forudsætninger.
 § 2.  Læreren skal ved ansættelsen opfylde  

 betingelserne i nr. 1 og 2:
 § 3.  Læreren skal have eller senest 2 år efter  

 ansættelsen have erhvervet sig kvalifikationerne i nr. 1 og 2:
 § 4.  For undervisningsfag, som er meritgivende ved  

 skift til de gymnasiale uddannelser eller ved adgang til videregående  

 uddannelser samt i ganske særlige tilfælde andre fag, skal skolen følge  

 Undervisnings- og Forskningsministeriets nærmere regler om lærernes  

 kvalifikationer.
 § 5.  Udbyder skolen fag fra andre uddannelser eller  

 enkeltfagsordninger som valgfag, for eksempel tekniske eksamensfag og  

 enkeltfag fra højere teknisk eksamen og højere handelseksamen, skal skolen  

 følge de regler om lærernes kvalifikationer, som er fastsat for de pågældende  

 uddannelser eller fag.
 § 6.  Hvor intet andet er fastsat, har skolen ansvaret  

 for fastlæggelsen af den enkelte lærers nærmere underevisningskompetence.
 § 7.  Det påhviler læreren at vedligeholde og udvikle  

 den faglige og pædagogiske viden, som er nødvendig for at bevare  

 undervisningskompetencen.
 § 8.  Det påhviler skolen i samråd med lærerne at  

 tilrettelægge lærergruppens og den enkelte lærers faglige og pædagogiske  

 videre- og efteruddannelse med henblik på nødvendige fornyelser og tilpasning  

 af lærernes kvalifikationer.
 § 9.  Bekendtgørelsen træder i kraft den 15. februar  

 1991.
