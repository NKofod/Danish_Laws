Fremsat den 8. oktober 1998 af  

 finansministeren (Mogens Lykketoft) Forslag til Lov om afvikling af Kongeriget Danmarks  

 Hypotekbank og Finansforvaltning § 1. Med virkning fra den 1. januar 1999 ophører  

 Kongeriget Danmarks Hypotekbank og Finansforvaltnings lånevirksomhed  

 således, at bankens opgaver fremover alene består i afvikling af  

 allerede optagne lån og foretagne udlån og dertil knyttede  

 aktiviteter, herunder låneomlægninger, jf. dog stk. 2-4.
 Stk. 2. Banken kan med finansministerens samtykke optage  

 lån og korterevarende kreditter til opfyldelse af et midlertidigt  

 finansieringsbehov.
 Stk. 3. Nyudlån skal dog gennemføres, i det  

 omfang banken er forpligtet hertil efter gældende lov eller af aftaler,  

 der er indgået før den 1. januar 1999.
 Stk. 4. Alle forpligtelser og aftaler i øvrigt, som  

 banken har påtaget sig eller indgået før den 1. januar  

 1999 skal respekteres og gennemføres.
 § 2. Når optagne lån, udlån og andre  

 forpligtelser mv. er afviklet, ophæves banken, og alle  

 tilbageværende aktiver og andre rettigheder overføres til  

 statskassen.
Stk. 2. Finansministeren kan med bevillingsmæssig  

 hjemmel beslutte, at banken skal ophæves, før optagne lån,  

 udlån og andre forpligtelser er afviklet.
I så fald overtager  

 statskassen alle bankens aktiver og passiver samt andre rettigheder og  

 forpligtelser.
§ 3. Under afviklingen af bankens aktiviteter er de lån,  

 som banken har optaget, sikret ved dens grundfond og andre reserver.
Det  

 gælder også låneomlægninger, som banken efter den 1.  

 januar 1999 måtte foretage efter § 1, stk. 1, samt lån  

 og korterevarende kreditter, som banken har optaget efter den 1. januar 1999  

 efter § 1, stk. 2. Til yderligere sikkerhed garanterer den danske  

 stat for betaling af renter og afdrag samt for andre løbende  

 forpligtelser.
 § 4. Finansministeren kan med bevillingsmæssig hjemmel  

 overføre den del af bankens reserver til statskassen, som ikke er  

 nødvendige for, at banken kan opfylde de krav, der er bestemt af de  

 på banken hvilende forpligtelser.
 Stk. 2. Bankens overskud tilfalder statskassen, for så  

 vidt det ikke henlægges til reserverne.
 § 5. Bankens bestyrelse, jf. § 6, træffer  

 beslutning om anbringelse af likvide midler samt om fordelingen af det  

 årlige overskud.
§ 6. Banken ledes af en bestyrelse, som består af 3  

 medlemmer, der udpeges af finansministeren.
Finansministeren udnævner  

 bestyrelsens formand blandt dens medlemmer.
 Stk. 2. Den daglige administration varetages af  

 Finansstyrelsen som forretningsfører.
Stk. 3. Finansstyrelsens administrerende direktør og  

 bestyrelsen udfærdiger vedtægter for banken.
Vedtægterne,  

 som skal godkendes af finansministeren, skal indeholde nærmere regler  

 om Finansstyrelsens kompetence som forretningsfører og om den daglige  

 forretningsgang mv.
§ 7. Bankens regnskabsår er kalenderåret.
Bankens  

 årsregnskab, herunder en beretning om bankens virksomhed, afgives af  

 bestyrelsen til finansministeren, hvorefter regnskabet  

 offentliggøres.
 § 8. Revisionen af bankens virksomhed foretages efter reglerne  

 for den statslige revision.
§ 9. Administrative opgaver af finansiel karakter, som  

 henhører under andre ministres forretningsområder, kan af  

 vedkommende minister og finansministeren i forening henlægges til  

 Finansstyrelsen.
Regler for denne administration fastsættes af  

 finansministeren efter forhandling med den pågældende  

 minister.
 § 10. Loven træder i kraft den 1. januar 1999.
 Stk. 2. Samtidig ophæves lov om Kongeriget Danmarks  

 Hypotekbank og Finansforvaltning, jf. lovbekendtgørelse nr. 631 af 23.  

 juli 1993.
 Stk. 3. Uanset bestemmelsen i stk. 1 finder  

 følgende bestemmelser samt regler udstedt i medfør heraf  

 fortsat anvendelse for garantier, der er stillet inden den 1. januar  

 1999:
 1)	§ 15, stk. 3-5, i lov om selvejende institutioner for  

 videregående uddannelser m.v.
 2)	§ 12 a, stk. 3-5, i lov om erhvervsskoler.
 3)	§ 32, stk. 3-5 i lov om folkehøjskoler,  

 efterskoler, husholdningsskoler og håndarbejdsskoler.
 § 11. I lov om statsgaranterede studielån, jf.  

 lovbekendtgørelse nr. 282 af 13. maj 1998, foretages følgende  

 ændringer:
 1. I § 1, stk. 1, ændres "Kongeriget  

 Danmarks Hypotekbank og Finansforvaltning (Hypotekbanken)" til:  

 "Finansstyrelsen".
 2. I § 1, stk. 1, udgår: "og  

 Hypotekbankens bankvirksomhed".
 3. I § 1 a, stk. 1, ændres  

 "Hypotekbankens bankvirksomhed" til:  

 "Finansstyrelsen".
 4. I § 1 a, stk. 1, indsættes efter  

 "som": "på statskassens vegne".
 5. § 1 a, stk. 1, 2. pkt., ophæves.
 6. § 1 a, stk. 2, affattes således:
"Stk. 2. Finansministeren fastsætter regler for  

 administrationen af studielån, der overføres til Finansstyrelsen  

 efter stk. 1, samt regler om rente, rykkergebyrer og  

 ekspeditionsgebyrer, klageadgang og klagefrist." 7. § 4, stk. 1, affattes således:
"Studielån, der indfris efter § 3,  

 administreres af Finansstyrelsen, der søger kravene inddrevet hos  

 låntagerne.
Det samme gælder studielån, der er  

 overført til Finansstyrelsen efter § 1 a, men som opsiges  

 på grund af misligholdelse." 8. § 4, stk. 2, 2. pkt., affattes  

 således:
"Renten fastsættes for et halvt år ad  

 gangen som Finansstyrelsens gennemsnitlige rente for de i § 1 a  

 anførte studielån i det forudgående halvår med et  

 tillæg på 1 procentpoint." 9. I § 5 udgår: "og Hypotekbankens  

 bankvirksomhed".
 10. I § 8, stk. 1, udgår: "og  

 Hypotekbankens bankvirksomhed".
 11. § 8, stk. 3, udgår.
 12. Overalt i loven i øvrigt ændres  

 "Hypotekbanken" til: "Finansstyrelsen", og  

 "Hypotekbankens" til: "Finansstyrelsens".
 § 12. I lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 283 af 13.  

 maj 1998, foretages følgende ændringer:
 1. I § 1 ændres "Kongeriget Danmarks  

 Hypotekbank og Finansforvaltning (Hypotekbanken) til:  

 "Finansstyrelsen".
 2. I § 1 indsættes efter »tilbagebetaling af  

 statsgaranterede studielån«: »,tidligere statsgaranterede  

 studielån, der er overført til Finansstyrelsen efter lov om  

 statsgaranterede studielån,«.
 3. I § 8 udgår: "og Hypotekbankens  

 bankvirksomhed".
 4. I § 12 og i § 15, stk. 1, nr. 2, litra a,  

 ændres "Hypotekbankens bankvirksomhed" til:  

 "Finansstyrelsen".
 5. I § 15, stk. 2, 1. pkt., udgår:  

 "eller Hypotekbankens bankvirksomhed".
6. I § 15, stk. 3, tilføjes efter »stk. 1«: »og om  

 tilbagebetaling af studiegæld efter en forhåndstilkendegivelse om  

 eftergivelse af studiegæld m.v.« 7. I § 16, stk. 6, udgår: ",  

 Hypotekbankens bankvirksomhed".
 8. Overalt i loven i øvrigt ændres  

 "Hypotekbanken" til: "Finansstyrelsen".
 § 13. I lov om visse spil, lotterier og væddemål,  

 jf. lovbekendtgørelse nr. 655 af 28. juli 1995, som ændret ved  

 lov nr. 438 af 26. juni 1998, foretages følgende ændringer:
 1. I § 6 A, stk. 3, udgår: "i  

 medfør af § 8, stk. 2, i lov om Kongeriget Danmarks  

 Hypotekbank og Finansforvaltning".
 2. I § 6 A, stk. 3, og i § 7, 1., 2., 3. og 4  

 pkt. ændres "Hypotekbanken" til:  

 "Finansstyrelsen".
 § 14. I lov om Kongeriget Danmarks Fiskeribank, jf.  

 lovbekendtgørelse nr. 889 af 22. november 1996, foretages  

 følgende ændring:
 1. I § 6, stk. 1 og § 6 a, stk. 1  

og 3, ændres "Kongeriget Danmarks Hypotekbank og  

 Finansforvaltning" til: "Finansstyrelsen".
 § 15. I lov om friskoler og private grundskoler m.v., jf.  

 lovbekendtgørelse nr. 512 af 2. juli 1998, foretages følgende  

 ændring:
 1. Kapitel 6 a ophæves.
 § 16. I lov om gymnasiet m.v., jf. lovbekendtgørelse  

 nr. 613 af 18. august 1998, foretages følgende ændring:
 1. Kapitel 3 a ophæves.
 § 17. I lov om kursus til højere forberedelseseksamen  

 og om studieforberedende enkeltfagsundervisning for voksne m.v., jf.  

 lovbekendtgørelse nr. 614 af 18. august 1997, foretages  

 følgende ændring:
 1. Kapitel 5 a ophæves.
 § 18. I lov nr. 311 af 24. april 1996 om selvejende  

 institutioner for videregående uddannelser m.v. foretages  

 følgende ændring:
 1. § 15 ophæves.
 § 19. I lov om erhvervsskoler, jf. lovbekendtgørelse  

 nr. 529 af 17. juni 1996, foretages følgende ændring:
 1. § 12 a ophæves.
 § 20. I lov om folkehøjskoler, efterskoler,  

 husholdningsskoler og håndarbejdsskoler, jf. lovbekendtgørelse  

 nr. 542 af 16. juli 1998, foretages følgende ændring:
 1. Kapitel 4 ophæves.
 § 21. Loven gælder ikke for Grønland og  

 Færøerne.
Bemærkninger til lovforslaget Almindelige bemærkninger Lovforslagets formål Lovforslaget har til formål at afvikle  

 Hypotekbankens bankvirksomhed over en årrække.
Optagelse af nye  

 lån og afgivelse af tilsagn om nye udlån bringes principielt til  

 ophør fra 1. januar 1999. Herefter vil der alene restere en afvikling  

 af de eksisterende lån og udlån samt bankens øvrige  

 forpligtelser, hvorefter banken ophæves.
Baggrunden for forslaget er liberaliseringen af  

 kapitalbevægelserne i 1980'erne tillige med udviklingen på de  

 nationale og internationale kapitalmarkeder, der giver flere muligheder for  

 formidling af finansiering.
Endvidere har den gunstige udvikling på  

 betalingsbalancen kraftigt reduceret behovet for låntagning i udlandet.  

 Behovet for at opretholde en statslig bankenhed er derfor blevet mindre.
Den valgte afviklingsmodel sikrer, at banken i  

 afviklingsperioden bevares som den samme juridiske enhed som hidtil.
Det har  

 - for yderligere at understrege, at lovforslaget ikke berører  

 institutionens identitet - været overvejet at udforme lovforslaget som  

 et ændringsforslag til den hidtidige lov om Kongeriget Danmarks  

 Hypotekbank og Finansforvaltning, men man har dog ikke fundet, at denne  

 formelle forskel kan få nogen indflydelse på forslagets  

 materielle indhold.
Hertil kommer, at det tidligere er sket, at en lov om  

 Hypotekbanken er ophævet og afløst af en ny lov, som ligeledes  

 havde til hensigt at videreføre institutionen som den samme juridisk  

 enhed.
Det var således tilfældet i forbindelse med vedtagelsen af  

 lov nr. 213 af 3. juni 1967 om Kongeriget Danmarks Hypotekbank og  

 Finansforvaltning, hvor den tidligere lov om Kongeriget Danmarks Hypotekbank  

 (lov nr. 126 af 13. april 1954) blev ophævet, uden at det gav bankens  

 långivere anledning til krav om førtidige indfrielser.
 Udover de bestemmelser, som vedrører afviklingen af  

 hypotekbankvirksomheden, foreslås enkelte andre  

 konsekvensændringer af bestemmelser i anden lovgivning, som angår  

 bankvirksomhedens långivning.
Hypotekbankens historie Kongeriget Danmarks Hypotekbank blev oprettet ved lov nr.  

 96 af 6. april 1906 med det formål at virke som et mellemled mellem de  

 udenlandske pengemarkeder og det danske.
Baggrunden for bankens oprettelse  

 var Danmarks økonomiske situation på daværende tidspunkt,  

 hvor mange sektorer havde behov for kapital til investeringer, for  

 landbrugets vedkommende ikke mindst til omlægning af produktionen.
Der  

 var tendens til, at investeringsønskerne i landet var større  

 end opsparingen, hvorfor der måtte hentes kapital fra udlandet.  

 Finansieringen af investeringer fandt hyppigt sted gennem  

 realkreditinstitutterne, hvis obligationer imidlertid var vanskelige at  

 afsætte i udlandet, blandt andet på grund af en struktur, der  

 afveg fra det gængse.
Hypotekbanken blev derfor oprettet med henblik  

 på at optage lån i udlandet og købe realkreditobligationer  

 i indlandet.
I overensstemmelse hermed hed det i lovens § 1, at  

 formålet var "gennem optagelse af lån i udlandet at skaffe  

 det danske pengemarked de fordele, der måtte kunne opnås ved en  

 sådan mere direkte forbindelse med de udenlandske  

 pengemarkeder".
Som økonomisk basis indskød staten en  

 grundfond på 20 mill. kr. i form af en statsforskrivning, der kunne  

 trækkes på, hvis der skulle vise sig behov derfor med henblik  

 på at dække bankens forpligtelser.
Efter loven kunne banken  

 optage lån på indtil det 8-dobbelte af grundfonden.
Ved en lovændring i 1916 fik banken også  

 adgang til at optage indenlandske lån og fik mulighed for at  

 købe statsgaranterede obligationer.
Lovændringen var af  

 principiel karakter i henseende til bankens formål, og ændringen  

 kom til at betyde indledningen til en mere omfattende aktivitet, hvor  

 Hypotekbanken medvirkede ved en række støtteforanstaltninger til  

 erhvervslivet.
I 1922 blev forvaltningen af statens  

 byggestøttemidler henlagt til Hypotekbanken hvilket skulle udvikle sig  

 til en opgave af et ikke ubetydeligt omfang.
I 1933 blev Kongeriget Danmarks  

 Fiskeribank oprettet og administrationen heraf blev ligeledes henlagt til  

 Hypotekbanken som forretningsfører, og i 1954 fik blandt andre  

 kommunerne mulighed for at optage lån i Hypotekbanken samtidig med, at  

 Den kommunale Lånefond blev ophævet.
Bortset herfra viste bankens administrationsområder  

 sig dog ikke at blive af permanent karakter, og som følge af den 2.  

 verdenskrig var den egentlige hypotekbankvirksomhed efterhånden blevet  

 af meget begrænset omfang, og denne udvikling gav i slutningen af 1940  

 erne og i begyndelsen af 1960 erne anledning til en række overvejelser  

 over bankens fremtidige organisation, herunder en eventuel nedlæggelse  

 af banken, hvilket dog ikke blev tilfældet.
I stedet blev  

 hypotekbankvirksomheden og Finansministeriets statsaktivforvaltning i 1965  

 lagt sammen under navnet Kongeriget Danmarks Hypotekbank og  

 Finansforvaltning, og ved en ny hypotekbanklov (lov nr. 213 af 3. juni 1967)  

 blev der gennemført en ordning, således at Hypotekbanken ved  

 siden af de egentlige bankforretninger kunne få tillagt  

 forvaltningsopgaver, både under Finansministeriets og andre  

 ministeriers områder.
 Statsaktivforvaltningen samt administrationen af  

 statsgarantier, tilskud, studiegæld, restancer og lignende opgaver har  

 siden udgjort langt den overvejende del af Hypotekbankens  

 administrationsområde.
I 1992 blev der gennemført et  

 tværministerielt udvalgsarbejde om rammerne for Hypotekbankens  

 fortsatte virksomhed.
Det var udvalgets vurdering, at der principielt stadig  

 kunne være en række fordele forbundet ved at opretholde en  

 fleksibel, statslig bankvirksomhed, og det blev derfor besluttet at  

 videreføre Hypotekbankvirksomheden.
 Hypotekbankloven er siden 1967 ændret flere gange,  

 dels i 1991 (lov nr. 194 af 26. marts 1991), hvor det blev bestemt, at  

 bankens overskud skal tilfalde statskassen, og at bankens reserver ligeledes  

 kan overføres til statskassen, dels i 1993 (lov nr. 451 af 30. juni  

 1993), hvor kommunerne fik adgang til at optage lån i Hypotekbanken  

 også til andre formål end investeringsopgaver.
Udviklingen i bankens forretningsområde Siden oprettelsen i 1906 og helt frem til 1954 ydede  

 banken ikke direkte udlån, men provenuet af bankens  

 låneoptagelser blev til støtte for erhvervslivet placeret i  

 forskellige værdipapirer.
Støtteelementet lå i de  

 højere kurser, som disse papirer i kraft af opkøbene formodedes  

 at få.
Med ændringen af hypotekbankloven i 1954 udvidedes  

 virksomhedsområdet således, at banken fik adgang til at yde  

 direkte lån til kommuner og lignende.
Senere blev der med  

 1967-lovændringen indført den indskrænkning, at banken kun  

 kunne optage lån med henblik på genudlån til kommuner.  

 Allerede med den nye hypotekbanklov i 1973 blev virksomhedsområdet dog  

 på ny udvidet med hjemmel til at optage lån til andre  

 formål end genudlån.
Baggrunden herfor var primært bankens  

 medvirken til styrkelse af landets valutabeholdning, hvorimod det mulige  

 støtteelement over for erhvervslivet i denne sammenhæng var af  

 underordnet betydning.
 Siden 1973 har der i lovens § 1 været fastsat  

 følgende ret fleksible formålsbestemmelse for bankens  

 virksomhed: "Kongeriget Danmarks Hypotekbank og Finansforvaltning kan  

 optage lån, blandt andet med henblik på udlån til  

 investeringsopgaver af samfundsmæssig betydning." Denne  

 formålsbeskrivelse ledte i de følgende år til en efter  

 datidens forhold betydelig låneoptagelse, som anvendtes til  

 forøgelse af bankens beholdning af obligationer mv. fra 0,6 mia. kr. i  

 1973 til 4,6 mia. kr. i 1978, jf. følgende oversigt over udviklingen i  

 hovedposterne i bankens balance.
 Hypotekbankens balance på udvalgte tidspunkter i perioden  

 1973-98. Mill. kr.
31/3-1973 31/3-1978 31/12-1988 31/12-1992 31/12-1997 Obligationer og likvide midler mv.
571 4.644 24.827 8.429 7.697 Udlån 532 469 14.961 13.429 13.498 Aktiver i alt1 1.103 5.113 39.788 21.858 21.195 Kortfristet gæld mv.
21 151 890 2.569 810 Optagne lån (inkl. swaps, netto) 984 4.793 29.772 12.313 12.743 Gæld i alt 1.005 4.944 30.662 14.882 13.553 Egenkapital2 98 169 9.126 7.026 7.642 Passiver i alt2 1.103 5.113 39.788 21.908 21.195 1 2 Indtil 1978 havde bankens udlånsvirksomhed stort set  

 været indstillet, men derefter indledtes en periode med en omfattende  

 udlånsvirksomhed, som til dels er fortsat frem til nu, men som samtidig  

 - især gennem de senere år - har ændret karakter med hensyn  

 til låntagere og udlånsformål.
I perioden 1978-85 ydede  

 banken under den såkaldte K-låneordning (kroneudlån  

 finansieret af valutalån) betydelige udlån til en række  

 finansieringsinstitutter med henblik på videreudlån til  

 eksportorienterede investeringsopgaver.
K-låneordningen, der toppede  

 med en restgæld på 7,3 mia. kr. ultimo 1983, ophørte i  

 1985, og i 1995 blev de sidste udlån under ordningen tilbagebetalt.
I 1981 kom en anden stor udlånsopgave til, idet de  

 regionale naturgasselskaber blev pålagt, at lån i fremmed valuta  

 skulle optages gennem Hypotekbanken.
Dette monopol på ydelse af  

 udlandslån til de regionale naturgasselskaber blev ophævet i  

 1986, men selskaberne havde fortsat adgang til at optage lån hos banken  

 i fri konkurrence med andre långivere på markedet.
Samtidig med  

 formidlingen af udlåndslån til finansiering af naturgasprojektet  

 blev der åbnet adgang for kommuner og andre offentlige eller  

 halvoffentlige virksomheder til at optage valutalån hos Hypotekbanken,  

 hvis det drejede sig om et af Finansministeriet godkendt  

 låneformål.
Parallelt med låneoptagelserne til finansiering af  

 den meget store udlånsaktivitet blev der fortsat i betydeligt omfang  

 optaget lån til styrkelse af landets valutareserver.
Ligesom i 70 erne  

 blev provenuet af denne del af låneoptagelsen placeret i obligationer.  

 Som følge af de omfattende aktiviteter voksede bankens balance fra 5,1  

 mia. kr. i 1978 til 39,8 mia. kr. ultimo 1988. Udlånsrestgælden  

 var forøget til 15,0 mia. kr., obligationsbeholdningen mv. til 24,8  

 mia. kr., og restgælden på optagne lån var vokset til 29,8  

 mia. kr.
Samtidig viste det sig at være en god forretning at optage  

 lån i udlandet og placere provenuerne i obligationer, og over  

 10-års perioden konsoliderede banken sig fra en egenkapital på  

 knap 0,2 til 9,1 mia. kr.
Efter 1988 vendte udviklingen.
Udsigten til forbedring af  

 betalingsbalancen betød, at behovet for bankens  

 udlandslåntagning faldt væk, og sammenholdt med de betydelige  

 reserver, der var blevet opbygget i banken, besluttede Finansministeriet i  

 begyndelsen af 1989 at pålægge banken at indstille sin  

 låntagning i udlandet.
Udlånsvirksomheden fortsatte, men banken  

 måtte herefter finansiere sine valutaudlån ved at nedbringe sin  

 beholdning af kroneobligationer.
Siden ændringen af hypotekbankloven i 1991 har  

 bankens årlige overskud som ovenfor nævnt skullet  

 overføres til statskassen, og samtidig har finansministeren fået  

 adgang til med bevillingsmæssig hjemmel at overføre dele af  

 bankens reserver til statskassen.
I 1991-92 overførte banken  

 således reserver og overskud for 5,6 mia. kr., og da der samtidig i  

 disse år var store tilbagebetalinger på optagne lån, blev  

 der tæret kraftigt på obligationsbeholdningen mv., der ved  

 udgangen af 1992 var nedbragt til 8,4 mia. kr., mens restgælden  

 på optagne lån var faldet til 12,3 mia. kr., og udlånene  

 derimod kun var faldet marginalt til 13,4 mia. kr.
En fortsat fastholdelse af lånestoppet ville  

 imidlertid medføre en udvikling, hvor bankens obligationsbeholdning i  

 løbet af kort tid ville være opbrugt, så Hypotekbanken  

 ikke længere ville kunne yde lån og midlertidigt være ude  

 af stand til at overholde sine betalingsforpligtelser.
Overvejelserne i det  

 tværministerielle udvalg, der er omtalt i afsnittet om Hypotekbankens  

 historie, førte dog til, at det blev besluttet at give banken adgang  

 til fra 1993 igen at optage lån i udlandet.
Efter udvalgets indstilling blev bankens  

 udlånsvilkår endvidere tilpasset på en række  

 områder.
Som det væsentligste for den videre udvikling blev det  

 herunder pålagt banken, at dens nyudlån til låntagere uden  

 statsgaranti skal pålægges et fast bidragsgebyr på 0,15%  

 p.a., som modsvarer værdien af statsgarantien på de lån,  

 Hypotekbanken optager.
Garantigebyret har i kombination med de stadigt mere  

 effektive kapitalmarkeder samt den positive udvikling i den danske  

 økonomi og den væsentlige indsnævring i rentespændet  

 til udlandet medført, at bankens lånetilbud i løbet af de  

 senere år i stigende grad har mistet konkurrenceevnen.
Dette har i  

 særlig grad vist sig at være tilfældet for bankens  

 primære låntagergruppe med høj kreditværdighed, dvs.  

 især de kommunale og fælleskommunale låntagere.
I  

 konsekvens heraf har der siden 1993 været en yderst beskeden  

 efterspørgsel efter udlån inden for bankens oprindelige  

 udlånsområde (kommunale investeringsopgaver), og  

 långivningen hertil er nu praktisk talt gået helt i  

 stå.
Når banken alligevel har kunnet opretholde et stort  

 set uændret udlånsvolumen siden 1993, beror dette udelukkende  

 på, at der har været tilgang af forskellige låneopgaver,  

 der er gennemført ofte med særlig hjemmel.
Det  

 væsentligste af disse udlånsområder har været bankens  

 ydelse af rentelettede lån til kommuner og amtskommuner i henhold til  

 de årlige budgetaftaler mellem disse og regeringen.
Under disse aftaler  

 har banken således siden 1993 bevilget lån for 7,2 mia. kr., og  

 disse udlån overstiger i dag udlånet til de regionale  

 naturgasselskaber, der tidligere var bankens største  

 udlånsområde.
Opgaver af denne karakter behøver ikke  

 nødvendigvis at blive varetaget af en egentlig bankenhed.
De  

 statslån, der fremover måtte være behov for at yde, vil  

 kunne bevilges som direkte statslån med hjemmel på finanslovene  

 eller anden lovgivning og administreres som en finansforvaltningsopgave i  

 Finansstyrelsen.
Hertil kommer, at uanset om en tilsvarende låntagning  

 vil skulle foretages direkte på statsbudgettet, indebærer et  

 ophør af Hypotekbankens virksomhed et signal om begrænsning af  

 den statslige udlånsvirksomhed.
 I konsekvens heraf er det naturligt at nedlægge  

 banken ved afvikling af de eksisterende forretninger, hvorefter  

 tilbageværende aktiver og rettigheder til den tid overføres til  

 statskassen.
Afviklingsform Frem for med det samme at ophæve Hypotekbanken som  

 en selvstændig juridisk enhed og overføre bankens aktiver og  

 passiver til statskassen, vil banken i afviklingsperioden blive  

 videreført som et uændret, selvstændigt retssubjekt.  

 Virksomheden vil dog blive indskrænket til at fungere som en  

 afviklingskasse, og bankens reserver og overskud vil blive overført  

 til statskassen i et forløb tilpasset til afløbet af aktiver og  

 passiver.
En øjeblikkelig ophævelse af banken ville  

 indebære, at fordringerne på bankens låntagere skulle  

 overgå til staten, hvorved der ville indtræde et kreditorskifte.  

 Det må antages, at bankens låntagere i en sådan situation  

 efter de almindelige regler ville være forpligtet til at acceptere et  

 sådant kreditorskifte på i øvrigt uændrede  

 vilkår.
I forhold til bankens låntagere vil en umiddelbar  

 ophævelse af banken derfor ikke være problematisk.
Ligeledes ville forpligtelserne i relation til bankens  

 optagne lån mv. skulle overgå til staten med deraf  

 følgende debitorskifte i relation til bankens långivere og  

 modparter i swaptransaktioner (omlægning af tilgodehavender eller  

 gæld til andre valutaer). For bankens långivere og aftalepartnere  

 i swaps ville et debitorskifte - hvor andet ikke er kontraktligt aftalt -  

 imidlertid som udgangspunkt give långiverne ret til at kræve  

 deres lån indfriet og swapmodparterne adgang til ligeledes at opsige  

 deres aftaler.
For en række lån og swapaftaler ville der for  

 bankens långivere mv. være gevinstmæssige fordele ved at  

 kunne kræve deres lån indfriet og deres swaps opsagt.
Det  

 anslås, at det tab, som banken og statskassen herved ville risikere at  

 lide, udgør op imod 4-500 mill. kr.
I forhold til bankens  

 långivere og aftalepartnere i swaps er en umiddelbar overførsel  

 til statskassen derfor ikke hensigtsmæssig.
Det skal her oplyses, at  

 det totale udestående beløb for låne- og swapaftaler  

 ultimo 1997 giver et positivt nettotilgodehavende for banken på ca. 700  

 mill. kr.
Det foreslås derfor at opretholde banken som et  

 selvstændigt retssubjekt i en periode, hvorunder eksisterende  

 rettigheder og forpligtelser afvikles, mens bankens reserver og overskud  

 overføres til statskassen i et med afviklingen tilpasset  

 forløb.
Efter afviklingsfasen overføres de resterende aktiver  

 og rettigheder til statskassen, hvorefter banken ophæves.
Overførsel af reserver og overskud vil under  

 afviklingen finde sted på det hidtidige lovgrundlag, idet de hidtidige  

 bestemmelser herom videreføres.
Det er ikke muligt på  

 forhånd at opgøre eksakt i hvilket tempo, bankens reserver vil  

 kunne overføres, da dette må bero på konkrete vurderinger  

 af bankens stilling år for år.
Der kan dog dannes et  

 foreløbigt billede af mulighederne gennem fremskrivninger af  

 restgæld og ydelser på udlån, oplån og swapaftaler,  

 jf. figur 1.
Figur 1 Figur 1 viser udviklingen i henholdsvis udlån,  

 oplån (inkl. swaps) samt nettogælden herpå, idet der er  

 taget udgangspunkt i de forventede beholdninger primo 1999 under  

 forudsætning af, at der ikke foretages oplån eller udlån i  

 resten af 1998 (der vil dog komme et vist nyudlån til i henhold til  

 aftaler, som banken er bundet af.
Førtidige låneindfrielser mv.  

 vil ligeledes kunne ændre det skitserede afviklingsforløb).
På udlånssiden vil restgælden falde  

 relativt jævnt fra ca. 11,7 mia. kr. til ca. 5,6 mia. kr. medio 2005,  

 hvorefter der sker et brat fald til ca. 3,4 mia. kr., der herefter afvikles  

 jævnt i takt med lånenes udløb.
Ultimo 2012 vil der alene  

 restere 12 udlån til erhvervsskoler med en restgæld på ca.  

 56 mill. kr., som først udløber i 2025-27. Derudover er der fra  

 primo 2004 et udestående på 2,7 mia. kr. vedr.  

 budgetaftalelån til kommuner og amter, for hvilke tilbagebetaling  

 fastsættes af indenrigsministeren.
På oplånssiden vil gælden over de  

 første 5 år falde nogenlunde jævnt fra ca. 11,1 mia. kr.  

 til ca. 7,9 mia. kr.
Derefter følger et brat fald til ca. 5,8 mia.  

 kr., der afløses af et relativ jævnt afviklingsforløb  

 frem til marts 2012, hvor de sidste forpligtelser udløber.
I  

 konsekvens af bevægelserne i udlån og optagne lån vil der i  

 de første 5 år være nogenlunde balance mellem op- og  

 udlån med en nettogæld varierende fra et  

 nettotilgodehavende på 0,8 mia. kr. til en  

 nettogæld på 0,7 mia. kr.
Fra 2002-3 vil banken opbygge et  

 mere vedvarende nettotilgodehavende, som frem til medio 2005 vokser til ca.  

 4,1 mia. kr. for derefter at stabilisere sig på 2,7 mia. kr., svarende  

 til de ovenfor omtalte budgetaftalelån samt erhvervsskolelån.
 Ud fra ovennævnte afviklingsforløb kan  

 likviditetsvirkningen af ydelserne under lånenes afløb beregnes,  

 jf. figur 2 med den over årene akkumulerede  

 likviditetsvirkning.
Figur 2 Den akkumulerede likviditet viser, at der for at kunne  

 servicere forpligtelserne vil være et likviditetsbehov, der medio  

 år 2005 topper med ca. 3 mia. kr.
Banken er positioneret med visse markedsmæssige  

 risici over for udsving i bl.a. renter og valutakurser.
Disse risici  

 håndteres gennem en aktiv/passiv-styring, herunder typisk ved isolerede  

 swapaftaler og omlægninger i obligationsporteføljen.
Under  

 afviklingsforløbet vil der fortsat være behov for at kunne  

 imødegå uønskede rente- og valutapositioner, hvorfor  

 lovforslaget opretholder en adgang for banken til at indgå  

 sådanne nye aftaler.
Finansforvaltningen Det er kun Hypotekbankens bankvirksomhed, der  

 foreslås afviklet over de kommende år, medens de øvrige  

 aktiviteter, der udgør ca. 95% af institutionens samlede virksomhed, i  

 realiteten videreføres som en statslig styrelse i Finansministeriet  

 efter finansministerens nærmere bestemmelse.
I konsekvens af  

 bankvirksomhedens afvikling vil denne styrelse dog fremover bære navnet  

 "Finansstyrelsen".
I medfør af § 8 i den hidtidige lov om  

 Kongeriget Danmarks Hypotekbank og Finansforvaltning har finansministeren  

 kunnet bestemme, at forvaltningsopgaver under Finansministeriets  

 forretningsområde varetages af Hypotekbanken, ligesom  

 finansforvaltningsopgaver under andre ministeriers forretningsområder  

 har kunnet henlægges til banken.
Forvaltningsopgaver under  

 Finansministeriets forretningsområde vil fortsat kunne henlægges  

 til den kommende Finansstyrelse i kraft af de almindelige delegationsregler,  

 og det foreslås i § 9, at andre ministeriers finansforvaltningsopgaver  

 som hidtil ligeledes skal kunne henlægges til Finansstyrelsen.
Det  

 foreslås videre, at karakteren af de opgaver under andre ministeriers  

 forretningsområder, som fremover skal kunne henlægges til  

 Fifnansstyrlesen, ikke begrænses til rene forvaltningsopgaver i  

 snæver forstand, men udvides til også at kunne omfatte andre  

 administrative opgaver af finansiel karakter som fx kontrol-, regnskabs- og  

 tilsynsopgaver.
Udviklingen har i de senere år vist, at der er behov  

 for, at også sådanne opgavetyper kan henlægges til en  

 myndighed med særlig sagkundskab på området.
Lovens ophævelse ændrer således ej  

 heller den gældende ordning, hvorefter statsinstitutionernes  

 låne- og garantiforvaltning samt restanceinddrivelse efter  

 regeringsbeslutningen af 16. april 1991, skal overdrages til Hypotekbanken,  

 jf.
Finansministeriets skrivelse herom af 28. juni 1991 til alle ministerier  

 og styrelser.
Efterfølgende er disse retningslinier optaget i  

 bekendtgørelse nr. 1163 af 20. december 1994 om statens  

 regnskabsvæsen, som ændret ved bekendtgørelse nr. 1161 af  

 16. december 1996.
Hypotekbankens medarbejdere Ud af Hypotekbankens samlede personale på ca.  

 230 medarbejdere er ca. 60 medarbejdere tjenestemandsansat.
Disse  

 medarbejdere er formelt ikke ansat af staten, men af Hypotekbanken, selv om  

 de rent faktisk bliver aflønnet af staten, ligesom deres  

 ansættelsesvilkår i øvrigt svarer til  

 statstjenestemændenes, jf. den hidtil gældende § 9,  

 stk. 3, i lov om Kongeriget Danmarks Hypotekbank og Finansforvaltning.  

 Ansættelsesområdet for langt størstedelens vedkommende  

 omfatter i øvrigt udover Hypotekbanken også Finansministeriets  

 departement med tilhørende institutioner og alle andre ministeriers  

 departementer.
Hypotekbankens tjenestemænd vil i forbindelse med  

 omlægningen blive tilbudt at få deres ansættelsesforhold  

 overført til staten, og da der alene er tale om en formel  

 ændring forventes det, at alle tjenestemænd vil benytte sig af  

 tilbuddet.
Medarbejdere, som måtte ønske at fastholde deres  

 ansættelse i Hypotekbanken, vil dog kunne fortsætte hermed i  

 bankens afviklingsperiode.
Andre forslag Statsgaranterede studielån m.v.
Ved lov nr. 1087 af 29. december 1997 om ændring af  

 lov om statsgaranterede studielån og lov om tilskud til afvikling af  

 studiegæld og om eftergivelse af studiegæld blev der blandt andet  

 indført en adgang for låntagere med statsgaranterede  

 studielån i pengeinstitutter til at få deres lån  

 overført til Hypotekbankens bankvirksomhed med fortsat garanti fra  

 staten.
I konsekvens af bankvirksomhedens afvikling foreslås det, at de  

 lån, som på tidspunktet for lovforslagets ikrafttræden  

 allerede er overført til Hypotekbankvirksomheden, overtages af  

 Finansstyrelsen og konverteres til direkte udlån af statskassen med  

 uændrede lånevilkår, således at statsgarantien hermed  

 bortfalder som overflødig.
Tilsvarende tilbydes låntagere, der  

 fremover måtte ønske deres lån overført fra deres  

 pengeinstitut, at få lånet indfriet i pengeinstituttet og  

 konverteret til et direkte statslån.
Pr. 22. september 1998 har 5.717  

 låntagere fremsat ønske om at få deres lån  

 overført til Hypotekbankens bankvirksomhed med en samlet  

 lånemasse på 500 mill. kr.
Det skønnes, at i alt ca. 9.500  

 låntagere vil benytte sig af tilbuddet med en samlet lånemasse  

 på ca. 850 mill.
Ved ovennævnte lovændring blev der i  

 øvrigt indført en adgang for studielåntagere til efter  

 ansøgning at kunne opnå en forhåndstilkendegivelse om hel  

 eller delvis eftergivelse af deres lån.
I forbindelse med eftergivelse  

 af studiegæld er finansministeren bemyndiget til blandt andet at  

 fastsætte regler om tilbagebetaling af studiegæld, der ikke  

 eftergives, men da der har vist sig behov for at præcisere, at denne  

 bemyndigelse også gælder tilbagebetaling af studiegæld  

 efter en forhåndstilkendegivelses, foreslås det at benytte denne  

 lejlighed til at indsætte en sådan præcisering i loven.
Der  

 henvises i øvrigt til bemærkningerne til lovforslagets § 12.
Tips og lotto Ved lov nr. 438 af 26. juni 1998 om ændring af lov  

 om visse spil, lotterier og væddemål (tips- og lottoloven) fik en  

 række ministerier, hvis tips- og lottomidler viderefordeles af private  

 organisationer, adgang til at henlægge tilsynet med disse  

 organisationers fordeling af midlerne til Hypotekbanken i medfør af  

 § 8, stk. 2, i hypotekbankloven.
I konsekvens af lovens  

 ophævelse foreslås det, at henvisningen i tips- og lottolovens  

 § 6 A, stk. 3, udgår, således at hjemlen til, at den  

 kommende Finansstyrelse fremover kan udøve dette tilsyn, kommer til at  

 fremgå direkte af tips- og lottoloven.
Fiskeribanken Ifølge lov om Kongeriget Danmarks Fiskeribank  

 varetages Fiskeribankens daglige administration af Kongeriget Danmarks  

 Hypotekbank og Finansforvaltning som forretningsfører.
I konsekvens af  

 omlægningen foreslås det, at denne opgave overgår til den  

 kommende Finansstyrelse, og at den hjemmel til indeholdelse i løn mv.  

 for Fiskeribankens udestående fordringer, som Kongeriget Danmarks  

 Hypotekbank og Finansforvaltning hidtil har haft, ved samme lejlighed  

 overføres til Finansstyrelsen.
Lån inden for Undervisningsministeriets område Siden 1995/96 har visse erhvervsskoler haft adgang til at  

 optage lån i Hypotekbankens bankvirksomhed med statslig garanti for  

 lånenes tilbagebetaling.
Denne mulighed blev i sin tid indført  

 ved ændringer i lov om gymnasiet m.v., lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., lov om selvejende institutioner for videregående  

 uddannelser m.v., lov om erhvervsskoler og lov om folkehøjskoler,  

 efterskoler, husholdningsskoler og håndarbejdsskoler.
Ordningen har ikke været udnyttet i særlig vid  

 udstrækning.
Således er der pr. 1. september 1998 kun optaget i  

 alt 12 lån med en samlet restgæld på 80,7 mill. kr.
 I konsekvens af hypotekbankvirksomhedens nedlæggelse  

 foreslås det, at bestemmelserne herom i de pågældende love  

 inden for Undervisningsministeriets område ophæves.
Administrative og økonomiske konsekvenser for det  

 offentlige Lovforslaget vil kun få beskedne administrative  

 konsekvenser.
Som det fremgår ovenfor, har bankvirksomhedens  

 låne- og udlånsaktiviteter de senere år været  

 svindende, hvorfor ophøret af disse aktiviteter ikke vil få  

 nogen større effekt på administrationens omfang.
I de senere  

 år har opgaverne således overvejende bestået i  

 administration af bankens låne- og udlånsportefølje,  

 hvilket også vil blive tilfældet i den første  

 årrække efter lovforslagets ikrafttræden.
Lovens regler om overførelse af bankens reserver og  

 overskud til statskassen vil blive udnyttet til løbende at  

 overføre de midler, som ikke længere er nødvendige for  

 afvikling af bankens forpligtelser.
I 1999 skønnes det således,  

 at banken vil kunne overføre 1 mia. kr. af bankens reserver til  

 statskassen.
Den resterende del af bankens reserver på ca. 6,6 mia. kr.  

 vil blive overført til statskassen i løbet af  

 afviklingsperioden.
Overførelsen af de statsgaranterede studielån  

 til statskassen v/Finansstyrelsen skønnes at medføre et  

 finansieringsbehov på i alt ca. 850 mill.
Kr.
Da overtagelsen af  

 lånene vil blive finansieret ved genudlån af statslån, vil  

 der ikke blive tale om en indtægts- eller udgiftsvirkning på  

 statens drifts-, anlægs- og udlånsbudget.
 Udgifterne til den løbende administration af  

 studielånene dækkes af det administrationsgebyr, som  

 opkræves hos låntagerne som en del af renten, jf.  

 bemærkningerne til lovforslagets § 11, nr. 6. Gebyrprovenuet vil  

 blive overført fra statens rentekonto til Finansstyrelsens  

 administrationsbudget.
Bankvirksomhedens gæld indgår i øvrigt  

 ikke i opgørelsen af den officielle statsgæld eller i  

 statsgælden opgjort efter ØMU-kriterierne.
Den registrerede  

 statsgæld vil derfor stige, i det omfang man fremover måtte  

 vælge som alternativ til lån i Hypotekbanken at foretage direkte  

 udlån af statskassen, finansieret ved statslig låntagning.
 Den organisatoriske omlægning af Hypotekbankens  

 finansforvaltningsdel, herunder navneskiftet til "Finansstyrelsen"  

 vil medføre engangsudgifter til information, edb-udvikling, trykning  

 af brevpapir og kuverter, skiltning mv. på ca. 2,5 mill. kr.
Administrative og økonomiske konsekvenser for  

 erhvervslivet Lovforslaget har ingen økonomiske eller  

 administrative konsekvenser for erhvervslivet.
Miljømæssige konsekvenser og forholdet til  

 EU-retten Lovforslaget har ingen miljømæssige  

 konsekvenser og indeholder ikke EU-retlige aspekter.
Bemærkninger til lovforslagets enkelte  

 bestemmelser Til § 1 Til stk. 1 Bestemmelsen medfører, at Hypotekbankens  

 bankvirksomhed afvikles således, at låne- og  

 udlånsaktiviteterne ophører med virkning fra den 1. januar 1999.  

 Bankens opgaver består derefter alene i afvikling af allerede  

 indgåede forpligtelser og udlån mv.
Herunder kan det blive  

 hensigtsmæssigt at indgå nye swapaftaler og bringe andre  

 finansielle instrumenter i anvendelse i forbindelse med den løbende  

 risikostyring af bankens aktiver og passiver.
Til stk. 2 Det foreslås, at Hypotekbanken også i  

 afviklingsperioden får mulighed får at optage nye lån og  

 korterevarende kreditter til imødegåelse af et midlertidigt  

 finansieringsbehov, herunder til tilbagebetaling af optagne lån i en  

 situation, hvor en realisation af bankens tilbageværende aktiver ikke  

 er mulig eller hensigtsmæssig.
Til stk. 3 og 4 Det understreges, at Hypotekbanken også efter den 1.  

 januar 1999 vil respektere alle forpligtelser, som banken tidligere har  

 påtaget sig.
Til § 2 Til stk. 1 Når alle aktiviteter er afviklet, ophæves  

 banken.
Til stk. 2 Det kan ikke udelukkes på forhånd, at risikoen  

 for, at bankens långivere stiller krav om førtidig indfrielse af  

 deres udlån, på et tidspunkt undervejs i afviklingsperioden  

 bliver minimal.
I en sådan situation kunne der være anledning til  

 at overveje, om det vil være mere hensigtsmæssigt, at staten  

 overtager bankens resterende aktiver og passiver.
Det foreslås derfor,  

 at finansministeren får bemyndigelse til med bevillingsmæssig  

 hjemmel at beslutte, at Hypotekbanken skal ophæves, selvom ikke alle  

 aktiviteter er afviklet.
Til § 3 Bestemmelsen er en videreførelse af den hidtidige  

 § 2, stk. 1 og 2, i hypotekbankloven, idet det fortsat vil  

 være nødvendigt at bevare bankens grundfond og reserver samt  

 statsgarantien for bankens låne- og swapaftaler.
Det gælder  

 også de swapaftaler, lån og kreditter mv., som efter § 1,  

 stk. 1 og 2, etableres efter den 1. januar 1999.
Til § 4 Bestemmelsen er en videreførelse af den hidtidige  

 § 3 a, stk. 1 og 3, i hypotekbankloven.
Til § 5 Bestemmelsen er en videreførelse af den hidtidige  

 § 7 i hypotekbankloven.
Til § 6 Til stk. 1 Hypotekbankens bestyrelse har hidtil bestået af 5  

 medlemmer, hvoraf de 4 medlemmer har været valgt efter forholdstal af  

 Folketinget blandt dets medlemmer, medens 1 medlem har været udpeget af  

 finansministeren.
I lyset af bankens fremtidige status vil det dog  

 næppe være hensigtsmæssigt at bibeholde den politiske  

 repræsentation i bestyrelsen, hvis medlemsantal også må  

 kunne nedsættes.
 Det er hensigten at udpege 3 medlemmer med indsigt i  

 porteføljeadministration eller med tilsvarende sagkundskab.
Ifølge de nugældende vedtægter kan  

 bestyrelsen tillade, at en repræsentant for Hypotekbankens personale  

 overværer bestyrelsens møder.
Denne ordning vil blive  

 videreført.
Til stk. 2 Administrationen af bankvirksomheden har hidtil  

 indgået som en del af den samlede administration af Kongeriget Danmarks  

 Hypotekbank og Finansforvaltning.
I konsekvens af omlægningen  

 foreslås det, at den fremtidige administration under bankens afvikling  

 varetages af den kommende Finansstyrelse som forretningsfører.
Til stk. 3 Bestemmelsen svarer stort set til den hidtidige  

 bestemmelse i § 12 i hypotekbankloven.
Til § 7 Bestemmelsen viderefører den hidtidige § 10 i  

 hypotekbankloven.
Selvom banken omdannes til en afviklingsvirksomhed, vil det  

 som hidtil være nødvendigt at udarbejde beretning og regnskab  

 for bankens virksomhed, idet banken er forpligtet hertil i aftalerne med  

 långiverne.
Til § 8 Bestemmelsen viderefører den hidtidige § 11 i  

 hypotekbankloven.
Til § 9 Bestemmelsen er en videreførelse af § 8, stk. 2, i  

 den hidtidige hypotekbanklov, idet det foreslås, at karakteren af de  

 opgaver, som fremover skal kunne henlægges til Fianansstyrelsen fra  

 andre ministeriers forretningsområder, udvides til at omfatte  

 administrative opgaver af finansiel karakter i almindelighed, og ikke blot  

 forvaltningsopgaver i snæver forstand.
 Der henvises i øvrigt til lovforslagets almindelige  

 bemærkninger.
Til § 10 Det foreslås, at lovforslaget træder i kraft  

 den 1. januar 1999, og at den hidtidige lov om Kongeriget Danmarks  

 Hypotekbank og Finansforvaltning ophæves.
 Enkelte bestemmelser i visse love inden for  

 Undervisningsministeriets område foreslås dog opretholdt, jf.  

 bemærkningerne til §§ 15-20.
Til § 11 Til nr. 1-5 Det foreslås i konsekvens af afviklingen af  

 Hypotekbanken, at statsgaranterede studielån i pengeinstitutter  

 fremover skal kunne overføres til Finansstyrelsen i stedet for  

 Hypotekbankens bankvirksomhed og konverteres til et direkte udlån af  

 statskassen.
Til nr. 6 Bestemmelsen viderefører den hidtidige § 1 a,  

 stk. 2, i lov om statsgaranterede studielån, idet bemyndigelsen  

 til at fastsætte nærmere regler for administrationen af  

 lånene overgår fra Hypotekbankens bestyrelse til  

 finansministeren.
Det er ikke hensigten at ændre på nogen del af  

 de hidtidige vilkår for afviklingen af lånene.
Fx vil renten  

 fortsat blive fastsat til CIBOR (Copenhagen Inter Bank Offered Rate) for  

 udlån over en 6 måneders periode med tillæg af et  

 administrationsgebyr, som for tiden udgør 0,2% af lånenes  

 restgæld.
Bemyndigelsen til at fastsætte ekspeditionsgebyrer  

 vil ligeledes blive udnyttet til at fastsætte de samme gebyrer som  

 bankvirksomheden.
Det drejer sig for tiden om følgende gebyrtyper og  

 -størrelse:
 Oprettelse af lån: 350 kr.
 Fornyet udsendelse af tilbagebetalingsplan og  

 årsopgørelse: 100 kr.
 Kopi af lånedokument eller gældsbrev: 100 kr.
 Udsendelse af kontoudtog og saldoopgørelse: 100 kr.
 Rykning (påkrav): 35 kr.
 Opsigelse af lån: 100 kr.
Bemyndigelsen til at fastsætte nærmere regler  

 om klageadgang og klagefrist vil blive udnyttet til at fastsætte regler  

 om en såkaldt remonstrationsordning, hvor en klage i første  

 omgang skal sendes til Finansstyrelsen, som foretager en fornyet vurdering af  

 sagen.
Kun i de tilfælde, hvor styrelsen fortsat ikke kan give klageren  

 medhold, forelægges sagen for Finansministeriets departement.  

 Klagefristen vil blive fastsat til 4 uger.
Til nr. 7 Der er alene tale om en redaktionel ændring.
Efter  

 lovens § 6 kan blandt andet misligholdt gæld efter § 4  

 inddrives ved udpantning og indeholdelse i løn m.v.
Det  

 præciseres i lovforslaget, at disse inddrivelsesbestemmelser kun kan  

 bringes i anvendelse for tidligere statsgaranterede studielån, der  

 enten er indfriet i pengeinstitutterne som misligholdt eller overført  

 til Finansstyrelsen, men senere opsagt som misligholdte.
Til nr. 8 Bestemmelsen viderefører den hidtidige § 4,  

 stk. 2, om renten for misligholdte statsgaranterede studielån,  

 hvor det fremover vil være Finansstyrelsens rentesatser for de  

 pågældende lån, der vil være udgangspunktet for  

 beregningen af renten og ikke bankvirksomhedens rentesatser.
Det vil jf.  

 bemærkningerne til nr. 5 ikke bevirke nogen forskel i realiteten.
For  

 perioden 1. januar 1999 til 30. juni 1999 vil renten dog blive beregnet  

 på grundlag af bankvirksomhedens rente i 2. halvår 1998.
Til nr. 9-12 Der er alene tale om redaktionelle ændringer i  

 konsekvens af overførslen af de statsgaranterede studielån til  

 udlån under Finansstyrelsen.
Til § 12 Til nr. 1-5 og 7-8 Bestemmelserne indeholder udelukkende redaktionelle  

 ændringer i konsekvens af overførslen af de statsgaranterede  

 studielån til udlån under Finansstyrelsen.
Til nr. 6 Som omtalt under lovforslagets almindelige  

 bemærkninger har der vist sig behov for at præcisere, sat den  

 bemyndigelse, finansministeren efter lovens § 16, stk. 6, har til at  

 fastsætte regler om tilbagebetaling af studiegæld, som ikke  

 eftergives, også omfatter tilbagebetaling af studiegæld efter en  

 forhåndstilendegivelse om eftergivelse af gælden.
Det  

 foreslås derfor, at en sådan præcisering indsættes i  

 lovens § 15, stk. 3.
Til § 13 I konsekvens af ophævelsen af hypotekbankloven  

 foreslås det, at henvisningen til lovens § 8, stk. 2, i tips-  

 og lottoloven udgår, og at der i øvrigt foretages enkelte  

 redaktionelle ændringer i konsekvens af afviklingen af  

 Hypotekbanken.
Til § 14 Som omtalt under lovforslagets almindelige  

 bemærkninger foreslås det, at den kommende Finansstyrelse  

 fremover varetager administrationen af Kongeriget Danmarks Fiskeribank, og at  

 hjemlen til indeholdelse i løn mv. for Fiskeribankens fordringer ved  

 samme lejlighed formelt overføres til Finansstyrelsen.
Til §§ 15 - 20 Som nævnt under lovforslagets almindelige  

 bemærkninger er ophævelsen af bestemmelserne i de omhandlede love  

 inden for Undervisningsministeriets område en konsekvens af forslaget  

 om, at Hypotekbankens långivning skal bringes til ophør.  

 Undervisningsministeriet vil på et senere tidspunkt overveje, om der er  

 behov for andre låneordninger til erstatning for dem, der hermed  

 foreslås ophævet.
 Der foreslås dog i lovforslagets  

 ikrafttrædelsesbestemmelser i § 9, at der etableres en  

 overgangsordning, hvorefter bestemmelserne om modregning med udbetalte  

 garantibeløb i skolernes tilskud i tilfælde af misligholdelse og  

 bestemmelserne om opsigelse af garantien i særlige tilfælde  

 fortsat skal være gældende for de eksisterende garantier for  

 lån i Hypotekbanken.
Til § 21 I lighed med den hidtidige hypotekbanklov foreslås  

 det, at dette lovforslag ikke skal gælde for Grønland og  

 Færøerne.
Bilag Lovforslaget sammenholdt med gældende lov Gældende formulering Lovforslaget Afsnit I Formål og kapitalgrundlag § 1. Kongeriget Danmarks Hypotekbank og Finansforvaltning kan  

 optage lån, bl.a. med henblik på udlån til  

 investeringsopgaver af samfundsmæssig betydning.
 § 1. Med virkning fra den 1. januar 1999 ophører  

 Kongeriget Danmarks Hypotekbank og Finansforvaltnings lånevirksomhed  

 således, at bankens opgaver fremover alene består i afvikling af  

 allerede optagne lån og foretagne udlån og dertil knyttede  

 aktiviteter, herunder låneomlægninger, jf. dog stk. 2-4.
 Stk. 2. Banken kan i øvrigt varetage  

 forvaltningsopgaver, som henlægges til den efter reglerne i  

 § 8.
 Stk. 2. Banken kan med finansministerens samtykke optage  

 lån og korterevarende kreditter til opfyldelse af et midlertidigt  

 finansieringsbehov.
 Stk. 3. Nyudlån skal dog gennemføres, i det  

 omfang banken er forpligtet hertil efter gældende lov eller af aftaler,  

 der er indgået før den 1. januar 1999.
 Stk. 4. Alle forpligtelser og aftaler i øvrigt, som  

 banken har påtaget sig eller indgået før den 1. januar  

 1999 skal respekteres og gennemføres.
 § 2. De lån, banken optager, sikres ved dens grundfond  

 og andre reserver, jf. § 3 a.
 § 2. Når optagne lån, udlån og andre  

 forpligtelser mv. er afviklet, ophæves banken, og alle  

 tilbageværende aktiver og andre rettigheder overføres til  

 statskassen.
 Stk. 2. Til yderligere sikkerhed garanterer den danske stat  

 for betaling af renter og afdrag samt for andre løbende forpligtelser  

 i henhold til låneaftaler.
Stk. 2. Finansministeren kan med bevillingsmæssig  

 hjemmel beslutte, at banken skal ophæves, før optagne lån,  

 udlån og andre forpligtelser er afviklet.
I så fald overtager  

 statskassen alle bankens aktiver og passiver samt andre rettigheder og  

 forpligtelser.
 Stk. 3. Den maksimale restgæld på de lån,  

 banken optager efter denne lovs ikrafttræden, fastsættes ved  

 lov.
 § 3. Ud over de lån, der efter § 2 garanteres af  

 staten, kan banken med finansministerens samtykke optage midlertidige  

 kreditter på indtil 10% af de i § 2, stk. 3, omhandlede  

 beløb.
§ 3. Under afviklingen af bankens aktiviteter er de lån,  

 som banken har optaget, sikret ved dens grundfond og andre reserver.
Det  

 gælder også låneomlægninger, som banken efter den 1.  

 januar 1999 måtte foretage efter § 1, stk.1, samt lån og  

 korterevarende kreditter, som banken har optaget efter den 1. januar 1999  

 efter § 1, stk. 2. Til yderligere sikkerhed garanterer den danske  

 stat for betaling af renter og afdrag samt for andre løbende  

 forpligtelser.
§ 3 a.
Finansministeren kan med bevillingsmæssig hjemmel  

 til statskassen overføre den del af bankens reserver, som ikke er  

 nødvendig for, at banken kan opfylde de krav, der er bestemt af de  

 på banken hvilende forpligtelser.
 Stk. 2. Finansministeren kan med bevillingsmæssig  

 hjemmel indskyde kapital i banken.
 Stk. 3. Bankens overskud tilfalder statskassen, for så  

 vidt det ikke henlægges til reserverne.
Afsnit II Bankens virksomhed A.
Optagelse af lån § 4. Til enhver låneoptagelse skal bankens bestyrelse  

 indhente finansministerens samtykke.
 § 4. Finansministeren kan med bevillingsmæssig hjemmel  

 overføre den del af bankens reserver til statskassen, som ikke er  

 nødvendige for, at banken kan opfylde de krav, der er bestemt af de  

 på banken hvilende forpligtelser.
Stk. 2. For hvert lån, der optages mod udstedelse af  

 obligationer, oprettes en serie.
Obligationerne kan lyde på  

 ihændehaver eller navn, og beløbet angives i dansk eller  

 udenlandsk mønt.
 Stk. 2. Bankens overskud tilfalder statskassen, for så  

 vidt det ikke henlægges til reserverne.
 Stk. 3. Emissionssalget af obligationer i en enkelt serie kan  

 kun med finansministerens samtykke strække sig over et længere  

 tidsrum end 5 år.
B.
Udlån § 5. Bankens bestyrelse træffer beslutning om  

 udlån og anden anbringelse af provenuet af de optagne lån.
 § 5. Bankens bestyrelse, jf. § 6, træffer  

 beslutning om anbringelse af likvide midler samt om fordelingen af det  

 årlige overskud.
Stk. 2. Lån kan ydes til kommuner, offentlige  

 institutioner og koncessionerede virksomheder.
I særlige tilfælde  

 kan der ydes lån til private, eventuelt mod sikkerhedsstillelse.
Stk. 3. Lån kan kun bevilges til investeringsopgaver af  

 samfundsmæssig betydning.
Finansministeren kan dog godkende, at banken  

 yder lån til kommuner til andre formål end  

 investeringsopgaver.
 § 6. (Ophævet).
§ 6. Banken ledes af en bestyrelse, som består af 3  

 medlemmer, der udpeges af finansministeren.
Finansministeren udnævner  

 bestyrelsens formand blandt dens medlemmer.
 Stk. 2. Den daglige administration varetages af  

 Finansstyrelsen som forretningsfører.
Stk. 3. Finansstyrelsens administrerende direktør og  

 bestyrelsen udfærdiger vedtægter for banken.
Vedtægterne,  

 som skal godkendes af finansministeren, skal indeholde nærmere regler  

 om Finansstyrelsens kompetence som forretningsfører og om den daglige  

 forretningsgang mv.
 § 7. Bankens bestyrelse træffer beslutning om  

 anbringelse af likvide driftsmidler samt om fordelingen af det årlige  

 overskud.
§ 7. Bankens regnskabsår er kalenderåret.
Bankens  

 årsregnskab, herunder en beretning om bankens virksomhed, afgives af  

 bestyrelsen til finansministeren, hvorefter regnskabet  

 offentliggøres.
C.
Andre opgaver § 8. Finansministeren kan bestemme, at forvaltningsopgaver,  

 som henhører under finansministeriets forretningsområde,  

 varetages af banken efter regler, som fastsættes af ham.
 § 8. Revisionen af bankens virksomhed foretages efter reglerne  

 for den statslige revision.
Stk. 2. Forvaltningsopgaver af finansiel karakter, som  

 henhører under andre ministres forretningsområder, kan af  

 vedkommende minister og finansministeren i forening henlægges til  

 banken.
Regler for denne forvaltning fastsættes af finansministeren  

 efter forhandling med den pågældende minister.
Afsnit III Bankens ledelse m.v.
§ 9. Bankens bestyrelse består af fem medlemmer, der  

 udnævnes for 6 år ad gangen.
Finansministeren udnævner  

 bestyrelsens formand.
De fire øvrige medlemmer vælges efter  

 forholdstal af folketinget blandt dets medlemmer og udnævnes af  

 finansministeren.
De af folketinget valgte medlemmer bevarer deres sæde  

 i bestyrelsen, selv om de inden for 6 års perioden udtræder af  

 folketinget.
Hvis et medlem udtræder af bestyrelsen inden for 6  

 års perioden, udnævnes der et nyt medlem for den  

 tilbageværende del af perioden.
§ 9. Administrative opgaver af finansiel karakter, som  

 henhører under andre ministres forretningsområder, kan af  

 vedkommende minister og finansministeren i forening henlægges til  

 Finansstyrelsen.
Regler for denne administration fastsættes af  

 finansministeren efter forhandling med den pågældende  

 minister.
 Stk. 2. Den daglige ledelse varetages af en direktør,  

 der udnævnes af kongen efter indstilling af finansministeren.
Stk. 3. Bankens medarbejdere ansættes og aflønnes  

 på vilkår svarende til de for tilsvarende ansættelser i  

 statens tjeneste gældende.
Der tilkommer bankens tjenestemænd  

 ansættelsesvilkår, løn og pension efter regler svarende  

 til de for tjenestemænd i staten gældende.
§ 10. Regnskabsåret er finansåret.
Bankens  

 årsregnskab samt beretning om bankens virksomhed afgives af bestyrelsen  

 til finansministeren, hvorefter regnskabet offentliggøres.
 § 10. Loven træder i kraft den 1. januar 1999.
 Stk. 2. Samtidig ophæves lov om Kongeriget Danmarks  

 Hypotekbank og Finansforvaltning, jf. lovbekendtgørelse nr. 631 af 23.  

 juli 1993.
 Stk. 3. Uanset bestemmelsen i stk. 1 opretholdes  

 følgende bestemmelser samt regler udsted i medfør heraf for  

 garantier, der er stillet inden den 1. januar 1999:
 1)	§ 15, stk. 3-5, i lov om selvejende institutioner for  

 videregående uddannelser m.v.
 2)	§ 12 a, stk. 3-5, i lov om erhvervsskoler.
 3)	§ 32, stk. 3-5 i lov om folkehøjskoler,  

 efterskoler, husholdningsskoler og håndarbejdsskoler.
 § 11. Revisionen af hypotekbankens virksomhed foretages efter  

 reglerne for den statslige revision.
§ 12. Direktøren og bestyrelsen udfærdiger  

 vedtægter for banken.
Vedtægterne, som skal godkendes af  

 finansministeren, skal indeholde nærmere regler for ydelse af  

 lån, om den daglige forretningsgang, om forholdet mellem  

 direktør og bestyrelse samt om revision af regnskaberne.
Afsnit IV Ikrafttræden m.v.
 § 13. Loven træder i kraft den 1. juli 1967.
 Stk. 2. Lov nr. 126 af 13. april 1954 om Kongeriget Danmarks  

 Hypotekbank ophæves.
 § 14. De forpligtelser og rettigheder, som banken før  

 lovens ikrafttræden under navnet Kongeriget Danmarks Hypotekbank har  

 påtaget sig eller erhvervet, opretholdes uændret.
Stk. 2. Den grundfond, som er oprettet i henhold til § 3  

 i lov nr. 126 af 13. april 1954, opretholdes til sikkerhed for de  

 forpligtelser, banken og den kommunale lånefond har påtaget sig  

 før denne lovs ikrafttræden.
For de lån, der er optaget af  

 den kommunale lånefond, vedvarer statens garanti, indtil lånene  

 er tilbagebetalt.
 Stk. 3. Den garanti for løbende forpligtelser, der er  

 nævnt i § 2, stk. 2, skal også gælde for  

 tidligere optagne lån i det omfang, sådanne lån efter  

 vedkommende låneoverenskomster måtte have krav på samme  

 sikkerhed som senere optagne lån.
 § 15. Loven gælder ikke for Grønland og  

 Færøerne.
 Lov nr. 590 af 19. december 1972, der vedrører §§ 1, 5, 6, 7  

 og 11, indeholder i § 2 følgende  

 ikrafttrædelsesbestemmelse:
§ 2 Loven træder i kraft den 1. april 1973.
 Lov nr. 194 af 26. marts 1991, der vedrører §§ 2, 3 og 3 a,  

 indeholder i § 2 følgende ikrafttrædelsesbestemmelse:
§ 2 Loven træder i kraft dagen efter bekendtgørelsen i Lovtidende  

 og har virkning fra og med regnskabsåret 1990.
 Lov nr. 451 af 30. juni 1993, der vedrører §§ 5 og 9,  

 indeholder i § 2 følgende ikrafttrædelsesbestemmelse:
§ 2 Loven træder i kraft dagen efter bekendtgørelsen i  

 Lovtidende.
 § 11. I lov om statsgaranterede studielån, jf.  

 lovbekendtgørelse nr. 282 af 13. maj 1998, foretages følgende  

 ændringer:
 § 1. Kongeriget Danmarks Hypotekbank og Finansforvaltning  

 (Hypotekbanken) administrerer statens garantiforpligtelse for  

 statsgaranterede studielån i pengeinstitutter og Hypotekbankens  

 bankvirksomhed, der er ydet efter bestemmelserne om statsgaranterede  

 studielån i den tidligere lovgivning om statens  

 uddannelsesstøtte.
 1. I § 1, stk. 1, ændres "Kongeriget  

 Danmarks Hypotekbank og Finansforvaltning (Hypotekbanken)" til:  

 "Finansstyrelsen".
Stk. 2. --- 2. I § 1, stk. 1, udgår: "og  

 Hypotekbankens bankvirksomhed".
Stk. 3.--- § 1 a.
Efter anmodning kan et statsgaranteret studielån  

 overføres til Hypotekbankens bankvirksomhed, som kan yde  

 låntager et nyt lån svarende til det beløb, der er  

 nødvendigt for at indfri studielånet i låntagers hidtidige  

 pengeinstitut.
Statens garantiforpligtelse opretholdes uændret over for  

 Hypotekbankens bankvirksomhed.
 3. I § 1 a, stk. 1, ændres  

 "Hypotekbankens bankvirksomhed" til:  

 "Finansstyrelsen".
 4. I § 1 a, stk. 1, indsættes efter  

 "som": "på statskassens vegne".
 5. § 1 a, stk. 1, 2. pkt., ophæves.
 6. § 1 a, stk. 2, affattes således:
Stk. 2. Rente, rykkergebyrer og ekspeditionsgebyrer på  

 studielån, der overføres til Hypotekbankens bankvirksomhed efter  

 stk. 1, fastsættes af Hypotekbankens bestyrelse på grundlag  

 af bankvirksomhedens sædvanlige udlånsvilkår.
Bestyrelsen  

 fastsætter regler for administrationen af lån, der  

 overføres efter stk. 1.
"Stk. 2. Finansministeren fastsætter regler for  

 administrationen af studielån, der overføres til Finansstyrelsen  

 efter stk. 1, samt regler om rente, rykkergebyrer og  

 ekspeditionsgebyrer, klageadgang og klagefrist." 7. § 4, stk. 1, affattes således:
 § 4. Indfriede statsgaranterede studielån administreres  

 af Hypotekbanken, der søger kravene inddrevet hos  

 låntagerne.
"Studielån, der indfris efter § 3,  

 administreres af Finansstyrelsen, der søger kravene inddrevet hos  

 låntagerne.
Det samme gælder studielån, der er  

 overført til Finansstyrelsen efter § 1 a, men som opsiges  

 på grund af misligholdelse." 8. § 4, stk. 2, 2. pkt., affattes  

 således:
Stk. 2. Finansministeren fastsætter renten for indfriede  

 statsgaranterede studielån.
Renten fastsættes for et halvt  

 år ad gangen som Hypotekbankens bankvirksomheds gennemsnitlige rente  

 for statsgaranterede studielån i det forudgående halvår med  

 et tillæg på 1 procentpoint.
"Renten fastsættes for et halvt år ad  

 gangen som Finansstyrelsens gennemsnitlige rente for de i § 1 a  

 anførte studielån i det forudgående halvår med et  

 tillæg på 1 procentpoint." § 5. Pengeinstitutterne og Hypotekbankens bankvirksomhed skal  

 give Hypotekbanken oplysninger om den statsgaranterede studiegæld for  

 alle låntagere.
Finansministeren kan fastsætte regler herom,  

 herunder om form og indhold af oplysningerne.
 9. I § 5 udgår: "og Hypotekbankens  

 bankvirksomhed".
 10. I § 8, stk. 1, udgår: "og  

 Hypotekbankens bankvirksomhed".
 § 8. De afgørelser, som Hypotekbanken kan træffe  

 efter § 2, kan efter finansministerens bestemmelse helt eller delvis  

 henlægges til pengeinstitutterne og Hypotekbankens bankvirksomhed.
 11. § 8, stk. 3, udgår.
Stk. 2. --- Stk. 3. Afgørelser, der træffes af Hypotekbankens  

 bankvirksomhed, kan påklages til Finansministeriet.
Finansministeriet  

 fastsætter nærmere regler for klageadgangen, herunder regler om  

 klagefrist.
 12. Overalt i loven i øvrigt ændres  

 "Hypotekbanken" til: "Finansstyrelsen", og  

 "Hypotekbankens" til: "Finansstyrelsens".
 § 12. I lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 283 af 13.  

 maj 1998, foretages følgende ændringer:
§ 1. Efter ansøgning kan Kongeriget Danmarks  

 Hypotekbank og Finansforvaltning (Hypotekbanken) på statskassens vegne  

 yde tilskud til tilbagebetaling af statsgaranterede studielån og til  

 indfriede statsgaranterede studielån.
Hypotekbanken kan endvidere helt  

 eller delvis eftergive skyldig studiegæld, herunder renter og  

 omkostninger.
 1. I § 1 ændres "Kongeriget Danmarks  

 Hypotekbank og Finansforvaltning (Hypotekbanken) til:  

 "Finansstyrelsen".
2. I § 1 indsættes efter »tilbagebetaling af  

 statsgaranterede studielån«: »,tidligere statsgaranterede  

 studielån, der er overført til Finansstyrelsen efter lov om  

 statsgaranterede studielån.« § 8. Pengeinstitutterne og Hypotekbankens bankvirksomhed skal  

 give Hypotekbanken oplysning om den statsgaranterede studiegæld for  

 alle låntagere, opgjort pr. 31. december i det nærmest  

 forudgående kalenderår, herunder oplysning om låntagers  

 personnummer, pengeinstituttets registreringsnummer, låntagers  

 kontonummer, samt om låntager har indgået en afviklingsaftale.  

 Finansministeren kan fastsætte regler herom, herunder regler om, under  

 hvilken form oplysninger skal gives.
 3. I § 8 udgår: "og Hypotekbankens  

 bankvirksomhed".
 § 12. For tilskud til tilbagebetaling af indfriede  

 statsgaranterede studielån gælder reglerne i kapitel 1.  

 Finansministeren kan fastsætte regler om bortfald af tilskud, hvis  

 tilbagebetalingsaftalen ikke overholdes, samt om administrationen i de  

 tilfælde, hvor låntager samtidig har studielån i et  

 pengeinstitut, herunder i Hypotekbankens bankvirksomhed.
 4. I § 12 og i § 15, stk. 1, nr. 2, litra a,  

 ændres "Hypotekbankens bankvirksomhed" til:  

 "Finansstyrelsen".
 5. I § 15, stk. 2, 1. pkt., udgår:  

 "eller Hypotekbankens bankvirksomhed".
§ 15. Låntagere, der har statsgaranterede  

 studielån, kan efter ansøgning få en tilkendegivelse om,  

 og i hvilket omfang Hypotekbanken kan eftergive studiegælden, når  

 12-års perioden i § 14, stk. 1, er udløbet.
Det er en  

 betingelse for at opnå en tilkendegivelse, at 6. I § 15, stk. 3, tilføjes efter »stk. 1«:  

 »og om tilbagebetaling af studiegæld efter en  

 forhåndstilkendegivelse om eftergivelse af studiegæld m.v.« 1)	der er forløbet mindst 9 år af 12-års perioden i  

 § 14, stk. 1, og at 2)	låntager enten a)	har indgået og overholdt en aftale med sit pengeinstitut eller  

 Hypotekbankens bankvirksomhed om studiegældens tilbagebetaling,  

 eller b)	umiddelbart efter, at Hypotekbanken har overtaget lånet som  

 misligholdt, har indgået og overholdt en aftale om studiegældens  

 tilbagebetaling.
Stk. 2. Hvis Hypotekbanken efter stk. 1 tilkendegiver, at  

 låntagers studiegæld kan eftergives helt eller delvist, overtager  

 Hypotekbanken studiegæld, som administreres af pengeinstitutter eller  

 Hypotekbankens bankvirksomhed.
Herefter standses forrentningen af  

 låntagers samlede studiegæld, og Hypotekbanken fastsætter  

 vilkårene for gældens fremtidige tilbagebetaling.
 Stk. 3. Finansministeren kan fastsætte regler om  

 betaling for en tilkendegivelse efter stk. 1.
§ 16. --- 7. I § 16, stk. 6, udgår: ",  

 Hypotekbankens bankvirksomhed".
Stk. 2. --- Stk. 3. --- Stk. 4. --- Stk. 5. --- Stk. 6. Finansministeren kan fastsætte regler om  

 tilbagebetaling af studiegæld, der ikke eftergives, herunder om  

 forlængelse af tilbagebetalingsperioden ud over 15 år.  

 Finansministeren kan endvidere fastsætte regler om, hvilke oplysninger  

 pengeinstitutterne, Hypotekbankens bankvirksomhed og låntager skal  

 fremskaffe til brug for bedømmelsen af en ansøgning om  

 eftergivelse af studiegæld.
 8. Overalt i loven i øvrigt ændres  

 "Hypotekbanken" til: "Finansstyrelsen".
 § 13. I lov om visse spil, lotterier og væddemål,  

 jf. lovbekendtgørelse nr. 655 af 28. juli 1995, som ændret ved  

 lov nr. 438 af 26. juni 1998, foretages følgende ændringer:
§ 6 A. --- 1. I § 6 A, stk. 3, udgår: "i  

 medfør af § 8, stk. 2, i lov om Kongeriget Danmarks  

 Hypotekbank og Finansforvaltning"., og "Hypotekbanken"  

 ændres til: "Finansstyrelsen".
Stk. 2. --- 2. I § 6 A, stk. 3, og i § 7, 1., 2., 3. og 4  

 pkt. ændres "Hypotekbanken" til:  

 "Finansstyrelsen".
 Stk. 3. De i stk. 1-6 nævnte ministerier kan i  

 medfør af § 8, stk. 2, i lov om Kongeriget Danmarks  

 Hypotekbank og Finansforvaltning henlægge tilsynet med organisationers  

 fordeling af midler i medfør af §§ 6 B - 6 G, til  

 Hypotekbanken.
§ 7. Selskabet indbetaler til Hypotekbanken hver den 30. juni  

 og 31. december a conto halvdelen af det overskud, der forventes at fremkomme  

 for det pågældende regnskabsår efter udredelsen af  

 statsafgiften, gevinsterne og udgifterne til administration, afskrivning,  

 henlæggelser m.v. samt dividende.
Selskabet indbetaler det endelige  

 overskud med fradrag af et beløb svarende til acontoindbetalingerne  

 til Hypotekbanken i marts måned efter regnskabsårets afslutning.  

 Udgør acontoindbetalingerne for et regnskabsår et større  

 beløb end det endeligt opgjorte overskud, tilbagebetaler Hypotekbanken  

 differencebeløbet til selskabet.
Hypotekbanken forestår  

 viderebetalingen af overskuddet til de i § 6 A nævnte modtagere og  

 regulerer eventuelt efter regnskabsårets afslutning beløbene til  

 modtagerne.
 § 14. I lov om Kongeriget Danmarks Fiskeribank, jf.  

 lovbekendtgørelse nr. 889 af 22. november 1996, foretages  

 følgende ændring:
§ 6. Banken ledes af en bestyrelse på 6 medlemmer.
Den  

 daglige administration varetages af Kongeriget Danmarks Hypotekbank og  

 Finansforvaltning som forretningsfører.
 1. I § 6, stk. 1 og § 6 a, stk. 1  

og 3, ændres "Kongeriget Danmarks Hypotekbank og  

 Finansforvaltning" til: "Finansstyrelsen".
Stk. 2. --- Stk. 3. --- Stk. 4. --- § 6 a.
Kongeriget Danmarks Hypotekbank og Finansforvaltning  

 kan med tillæg af rente og omkostninger inddrive skyldige beløb  

 ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.
Stk. 2. --- Stk. 3. Kongeriget Danmarks Hypotekbank og Finansforvaltning  

 kan indhente de oplysninger hos skattemyndigheder og andre offentlige  

 myndigheder om den pågældende, som er nødvendige for at  

 varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
 § 15. I lov om friskoler og private grundskoler m.v., jf.  

 lovbekendtgørelse nr. 512 af 2. juli 1998, foretages følgende  

 ændring:
Kapitel 6 a 1. Kapitel 6 a ophæves.
Garantiordning for frie grundskolers lån i  

 Hypotekbanken § 32 a.
Undervisningsministeren kan stille garanti for  

 tilbagebetaling til Hypotekbanken af lån til frie grundskoler til  

 finansiering af nybyggeri, om- og tilbygning eller i særlige  

 tilfælde køb af fast ejendom.
Garantien kan højst  

 udgøre en andel af de dokumenterede byggeudgifter eller  

 købesummen.
Andelen fastsættes på de årlige  

 finanslove.
 Stk. 2. Undervisningsministeren kan give forhåndstilsagn  

 om at stille garanti for tilbagebetaling af lån til Hypotekbanken efter  

 stk. 1.
§ 32 b.
For garantier og forhåndstilsagn efter § 32  

 a kan undervisningsministeren fastsætte nærmere regler, herunder  

 om 1)	hvilke betingelser skolen skal opfylde for at få en garanti  

 eller et forhåndstilsagn, 2)	indhold og udformning af ansøgninger, dokumentation m.v. samt  

 frister for indsendelse heraf, 3)	opgørelse af byggeudgifterne og købesummen, 4)	garantibeløbets størrelse og 5)	attestation fra skolens revisor.
§ 32 c.
Hvis Undervisningsministeriet som følge af  

 garantien betaler ydelser på skolens lån i Hypotekbanken, sker  

 betalingen for skolens regning.
Betalte ydelser kan modregnes i skolens  

 tilskud, og skolens tilskud kan tilbageholdes med henblik på betaling  

 af fremtidige ydelser på lånet.
 Stk. 2. Undervisningsministeren kan fastsætte regler om  

 modregning og tilbageholdelse efter stk. 1.
§ 32 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges,  

 forfalder den til enhver tid værende garantisum til betaling til  

 ministeriet.
 Stk. 2. Undervisningsministeren kan fastsætter regler om  

 opsigelse af garantien og om modregning for den forfaldne garantisum i  

 skolens tilskud.
 § 16. I lov om gymnasiet m.v., jf. lovbekendtgørelse  

 nr. 613 af 18. august 1998, foretages følgende ændring:
Kapitel 3 a 1. Kapitel 3 a ophæves.
Garantiordning for private gymnasieskolers låni  

 Hypotekbanken § 19 a.
Undervisningsministeren kan stille garanti for  

 tilbagebetaling til Hypotekbanken af lån til private gymnasieskoler,  

 herunder private gymnasieskoler med grundskoleafdeling, til finansiering af  

 nybyggeri, om- og tilbygning eller i særlige tilfælde køb  

 af fast ejendom.
Garantien kan højst udgøre en andel af de  

 dokumenterede byggeudgifter eller købesummen.
Andelen fastsættes  

 på de årlige finanslove.
 Stk. 2. Undervisningsministeren kan give forhåndstilsagn om  

 at stille garanti for tilbagebetaling af lån i Hypotekbanken efter stk.  

 1.
§ 19 b.
For garantier og forhåndstilsagn efter § 19 a  

 kan undervisningsministeren fastsætte nærmere regler, herunder  

 om 1)	hvilke betingelser skolen skal opfylde for at få en garanti  

 eller et forhåndstilsagn, 2)	indhold og udformning af ansøgninger, dokumentation m.v. samt  

 frister for indsendelse heraf, 3)	opgørelse af byggeudgifterne og købesummen, 4)	garantibeløbets størrelse og 5)	attestation fra skolens revisor.
§ 19 c.
Hvis Undervisningsministeriet som følge af garantien  

 betaler ydelser på skolens lån i Hypotekbanken, sker betalingen  

 for skolens regning.
Betalte ydelser kan modregnes i skolens tilskud, og  

 skolens tilskud kan tilbageholdes med henblik på betaling af fremtidige  

 ydelser på lånet.
 Stk. 2. Undervisningsministeren kan fastsætte regler om  

 modregning og tilbageholdelse efter stk. 1.
§ 19 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges,  

 forfalder den til enhver tid værende garantisum til betaling til  

 ministeriet.
 Stk. 2. Undervisningsministeren kan fastsætte regler om  

 opsigelse af garantien og om modregning for den forfaldne garantisum i  

 skolens tilskud.
 § 17. I lov om kursus til højere forberedelseseksamen  

 og om studieforberedende enkeltfagsundervisning for voksne m.v., jf.  

 lovbekendtgørelse nr. 614 af 18. august 1998, foretages  

 følgende ændring:
Kapitel 5 a 1. Kapitel 5 a ophæves.
Garantiordning for private hf-kursers lån i  

 Hypotekbanken § 30 v.
Undervisningsministeren kan stille garanti for  

 tilbagebetaling til Hypotekbanken af lån til private kurser til  

 finansiering af nybyggeri, om- og tilbygning eller i særlige  

 tilfælde køb af fast ejendom.
Garantien kan højst  

 udgøre en andel af de dokumenterede byggeudgifter eller  

 købesummen.
Andelen fastsættes på de årlige  

 finanslove.
 Stk. 2. Undervisningsministeren kan give forhåndstilsagn  

 om at stille garanti for tilbagebetaling af lån i Hypotekbanken efter  

 stk. 1.
§ 30 x.
For garantier og forhåndstilsagn efter § 30  

 v kan undervisningsministeren fastsætte nærmere regler, herunder  

 om 1)	hvilke betingelser kurset skal opfylde for at få garanti eller  

 forhåndstilsagn, 2)	indhold og udformning af ansøgninger, dokumentation m.v. samt  

 frister for indsendelse heraf, 3)	opgørelse af byggeudgifterne og købesummen, 4)	garantibeløbets størrelse og 5)	attestation fra kursets revisor.
§ 30 y.
Hvis Undervisningsministeriet som følge af  

 garantien betaler ydelser på kursets lån i Hypotekbanken, sker  

 betalingen for kursets regning.
Betalte ydelser kan modregnes i kursets  

 tilskud, og kursets tilskud kan tilbageholdes med henblik på betaling  

 af fremtidige ydelser på lånet.
 Stk. 2. Undervisningsministeren kan fastsætte regler om  

 modregning og tilbageholdelse efter stk. 1.
§ 30 z.
Undervisningsministeriet kan over for kurset opsige  

 garantien for kursets lån i Hypotekbanken.
Hvis garantien opsiges,  

 forfalder den til enhver tid værende garantisum til betaling til  

 ministeriet.
 Stk. 2. Undervisningsministeren kan fastsætte regler om  

 opsigelse af garantien og om modregning for den forfaldne garantisum i  

 kursets tilskud.
 § 18. I lov nr. 311 af 24. april 1996 om selvejende  

 institutioner for videregående uddannelser m.v. foretages  

 følgende ændring:
§ 15. Undervisningsministeren kan stille garanti for lån  

 optaget i Kongeriget Danmarks Hypotekbank og Finansforvaltning til en andel  

 af dokumenterede udgifter til nybyggeri og til- og ombygning.
Andelen  

 fastsættes på de årlige finanslove.
 1. § 15 ophæves.
 Stk. 2. Undervisningsministeren kan i særlige  

 tilfælde yde garanti for lån til erhvervelse af fast ejendom  

 på samme vilkår som for garanti givet i medfør af  

 stk. 1.
 Stk. 3. Undervisningsministeren kan modregne udbetalte  

 beløb i henhold til garantien i institutionernes tilskud, jf.  

 § 21. Ved gentagne tilfælde af misligholdelse af  

 lånevilkårene kan undervisningsministeren tilbageholde en del af  

 institutionernes tilskud, jf. § 21, med henblik på betaling af  

 fremtidige ydelser på lånene.
 Stk. 4. Undervisningsministeren kan opsige garantien i forhold  

 til institutionen, hvis institutionen overtræder garantivilkårene  

 eller har afgivet urigtige oplysninger i forbindelse med opnåelse af  

 garantien, eller hvis institutionens godkendelse bortfalder.
 Stk. 5. Undervisningsministeren fastsætter nærmere  

 regler om vilkårene for ydelse af garanti, jf. stk. 1-4.
 § 19. I lov om erhvervsskoler, jf. lovbekendtgørelse  

 nr. 529 af 17. juni 1996, foretages følgende ændring:
§ 12 a.
For erhvervsskoler, der er godkendt efter § 1, og  

 skolehjem, der er godkendt efter § 13, kan undervisningsministeren  

 stille garanti for lån optaget i Kongeriget Danmarks Hypotekbank og  

 Finansforvaltning til en andel af dokumenterede udgifter til nybyggeri og  

 til- og ombygning.
Andelen fastsættes på de årlige  

 finanslove.
 1. § 12 a ophæves.
 Stk. 2. Undervisningsministeren kan i særlige  

 tilfælde yde garanti for lån til erhvervelse af fast ejendom  

 på samme vilkår som for garanti givet i medfør af  

 stk. 1.
 Stk. 3. Undervisningsministeren kan modregne udbetalte  

 beløb i henhold til garantien i skolernes tilskud, jf. § 20,  

 stk. 2. Ved gentagne tilfælde af misligholdelse af  

 lånevilkårene kan undervisningsministeren tilbageholde en del af  

 skolernes tilskud, jf. § 20, stk. 2, med henblik på betaling  

 af fremtidige ydelser på lånene.
 Stk. 4. Undervisningsministeren kan opsige garantien i forhold  

 til skolen, hvis skolen overtræder garantivilkårene eller har  

 afgivet urigtige oplysninger i forbindelse med opnåelse af garantien,  

 eller hvis skolens godkendelse bortfalder.
 Stk. 5. Undervisningsministeren fastsætter nærmere  

 regler om vilkårene for ydelse af garanti, jf. stk. 1-4.
 § 20. I lov om folkehøjskoler, efterskoler,  

 husholdningsskoler og håndarbejdsskoler, jf. lovbekendtgørelse  

 nr. 542 af 16. juli 1998, foretages følgende ændring:
Kapitel 4 1. Kapitel 4 ophæves.
Långivning § 32. For skoler, der er godkendt efter § 10, kan  

 undervisningsministeren stille garanti for lån optaget i Kongeriget  

 Danmarks Hypotekbank og Finansforvaltning til en andel af dokumenterede  

 udgifter til nybyggeri og til- og ombygning.
Andelen fastsættes  

 på de årlige finanslove.
 Stk. 2. Undervisningsministeren kan i særlige  

 tilfælde yde garanti for lån til erhvervelse af fast ejendom  

 på samme vilkår som for garanti givet i medfør af  

 stk. 1.
 Stk. 3. Undervisningsministeren kan modregne udbetalte  

 beløb i henhold til garantien i skolernes tilskud, jf. § 21,  

 stk. 2. Ved gentagne tilfælde af misligholdelse af  

 lånevilkårene kan undervisningsministeren tilbageholde en del af  

 skolernes tilskud, jf. § 21, stk. 2, med henblik på betaling  

 af fremtidige ydelser på lånene.
 Stk. 4. Undervisningsministeren kan opsige garantien i forhold  

 til skolen, hvis skolen overtræder garantivilkårene eller har  

 afgivet urigtige oplysninger i forbindelse med opnåelse af garantien,  

 eller hvis skolens godkendelse bortfalder.
 Stk. 5. Undervisningsministeren fastsætter nærmere  

 regler om vilkårene for ydelse af garanti, jf. stk. 1-4.
 § 33. (Ophævet).
 § 34. (Ophævet).
 § 21. Loven gælder ikke for Grønland og  

 Færøerne.
