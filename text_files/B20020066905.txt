Bekendtgørelse om østersfiskeri  

 i Limfjorden I medfør af § 30, § 32, stk. 1, § 34, § 36 og  § 130, stk. 2 og 4 i  

 fiskeriloven, jf. lov nr. 281 af 12. maj 1999, som senest ændret ved  

 lov nr. 369 af 6. juni 2002, og efter bemyndigelse, fastsættes:
 § 1. Bestemmelserne gælder for alt  

 østersfiskeri i Limfjorden, herunder optagning mv., landing samt  

 transport.
 Stk. 2. Ud over disse bestemmelser gælder de  

 bestemmelser, der i øvrigt er fastsat for muslingefiskeri, herunder om  

 tilladelse, vandområder hvor fiskeri er forbudt,  

 reguleringsområder o.l., for fartøjernes dimensioner mv. i  

 Limfjorden.
 § 2. Ejere af de fartøjer, der er optaget i  

 bilag 1, kan opnå tilladelse til at udøve østersfiskeri  

 til udgangen af  januar 2003 med det skraberedskab, der er tilladt anvendt  

 til blåmuslingefiskeri.
 Stk. 2. Ud over ejere af de fartøjer, der er  

 optaget i bilag 1, kan ejere af 12 af de fartøjer, der har tilladelse  

 til blåmuslingefiskeri i Limfjorden i 2002 opnå tilladelse til at  

 udøve østersfiskeri til udgangen af januar 2003 med det  

 skraberedskab, der er tilladt anvendt til blåmuslingefiskeri.
 Stk. 3. For 2003 senere end 1. februar kan ejerne af 30  

 af de fartøjer, der har tilladelse til blåmuslingefiskeri i  

 Limfjorden i 2003 opnå tilladelse til at udøve  

 østersfiskeri til og med 1. juli 2003 med det skraberedskab, der er  

 tilladt anvendt til blåmuslingefiskeri.
 Stk. 4. Ansøgninger om tilladelse efter stk. 1  

 eller 2 skal være Fiskeridirektoratet i hænde senest den 30.  

 august 2002. Ansøgninger efter denne dato vil ikke blive  

 behandlet.
 Stk. 5. Ansøgninger om tilladelse efter stk. 3  

 skal være Fiskeridirektoratet i hænde senest den 24. januar 2003.  

 Ansøgninger efter denne dato vil ikke blive behandlet.
 Stk. 6. Hvis der indgår flere ansøgninger  

 efter stk. 2 eller 3, end der er pladser, vil der blive foretaget  

 lodtrækning mellem ansøgerne ved Fiskeridirektoratets  

 foranledning om de ledige østerstilladelser.
 § 3. Fiskeridirektoratet kan tillade ejere af  

 andre fartøjer end de der er omfattet af bestemmelserne i § 2, at  

 drive østersfiskeri med nedennævnte redskab.
 Stk. 2. Fartøjerne skal opfylde følgende  

 betingelser:
 1)	Længden overalt må ikke være over 12 meter.
 2)	Der skal have været drevet et dokumenteret fiskeri i  

 Limfjorden i de senest forudgående 2 år.
 3)	Det under 2 nævnte fiskeri skal udgøre mindst 50% af  

 værdien af fartøjets samlede landinger i nævnte  

 periode.
 Stk. 3. Østersfiskeriet må drives med  

 følgende redskab:
 1)	Fiskeredskabets ramme må højst have en bredde på  

 1 meter og en højde på ikke over 22 cm.
 2)	Rammen må højst veje 11,5 kg og posen højst 12  

 kg.
 Stk. 4. Der må højst anvendes 2 af de i stk.  

 1 nævnte redskaber ad gangen.
 Stk. 5. Et fartøj, der driver fiskeri med det i  

 stk. 1 nævnte redskab, må ikke have andre fiskeredskaber om  

 bord.
 § 4. Der fastsættes et mindstemål  

 på 60 gram pr. østers og et højeste mål på  

 300 gram pr. østers.
 Stk. 2. Østers, der ikke opfylder de fastsatte  

 mål, må ikke landes og skal straks genudsættes.
 Stk. 3. I enhver landing og ethvert parti østers  

 må der højst være 10 vægtprocent  

 blåmuslinger.
 Stk. 4. Alle sten og skaller samt blåmuslinger, der  

 ikke opfylder bestemmelserne i stk. 3, skal straks genudlægges.
 Stk. 5. I enhver landing og ethvert parti  

 blåmuslinger må der højst være 10 vægtprocent  

 østers.
§ 5. Fiskeri efter og landing af østers er  

 forbudt i Limfjorden fra og med torsdag i uge 27 til og med onsdag i uge 36.  

 Perioden kan tidsmæssigt forskydes.
Meddelelse herom sker til de  

 fiskere, der har tilladelse til fiskeriet og efter retningslinier, der er  

 fastsat i tilladelserne.
Stk. 2. I øvrigt kan Fiskeridirektoratet meddele  

 påbud om åbning eller lukning (fiskeriforbud) for  

 østersfiskeri i et eller flere reguleringsområder for en  

 nærmere fastlagt periode.
Meddelelse herom sker på samme  

 måde som nævnt i stk. 1.
 § 6. Fiskeri efter østers er forbudt i alle  

 reguleringsområder i Limfjorden inden for en 3 meters dybdekurve  

 (fastsat til midtlinien mellem 4 m og 2 m dybdekurven), bortset fra  

 områderne 18, 19 og 20, hvor forbudet gælder inden for en 2  

 meters dybdekurve.
 Stk. 2. Fiskeridirektoratet kan efter høring af de  

 berørte amtsråd tillade fiskeri inden for de i stk. 1  

 anførte dybdekurver for fiskere, der anvender det i § 3 nævnte  

 redskab.
 § 7. Med bøde straffes den, der:
1)	overtræder eller forsøger at overtræde § 3, stk.  

 3   5, § 4, § 5, stk. 1, og § 6, stk. 1, 2)	overtræder eller forsøger at overtræde  

 påbud efter § 5, stk. 2 eller 3)	tilsidesætter eller forsøger at tilsidesætte  

 vilkår fastsat i tilladelser.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 § 8. Bekendtgørelsen træder i kraft  

 den 21. august 2002 og gælder til og med den 1. juli 2003.
Fiskeridirektoratet, den 13. august  

 2002 Jørgen Fredsted /Jørgen Bohn Bilag 1 Liste over fartøjer med adgang til deltagelse i  

 østersfiskeri L 13, L 54, L 112, L 158, L 206, L 231, L 253, L 346, L 491, L 500, L 560,  

 L 929, L 938, T 91, T 121, T 229, T 257, T 444.
