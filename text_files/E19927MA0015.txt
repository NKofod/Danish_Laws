 Et advokatfirma havde anket en afgørelse om betaling af moms i forbindelse  

 med overdragelse af selskaber (aktiemarioteten heri). Styrelsens afgørelse  

 blev senere indbragt for Momsnævnet, som stadfæstede afgørelsen.
 Det drejede sig om følgende advokatydelser:
a.
Gennemgang af regnskaber og selskabsdokumenter.
b.
Fastsættelse af pris og overdragelsesvilkår i øvrigt for aktierne.
c.
Udarbejdelse af aktieoverdragelsesaftale, aktionæroverenskomst samt nye  

 vedtægter.
d.
Afholdelse af ekstraordinær generalforsamling.
e.
Kontrakt med pengeinstitutter vedrørende finansiering af købesum mv.
f.
Udfærdigelse af transportpåtegnelser på aktiebreve.
g.
Udstedelse af nye aktiebreve.
h.
Anmeldelse om aktieoverdragelsen til skattevæsenet.
i.
Skattemæssig rådgivning i forbindelse med overdragelsen.
 Styrelsen har meddelt, at de under punkt a-e, h og i nævnte ydelser er  

 omfattet af momspligten, jf. momslovens § 2, stk. 2, og at de under punkt f-g  

 nævnte ydelser er undtaget fra momspligten, jf. momslovens § 2, stk. 3, litra  

 j.
