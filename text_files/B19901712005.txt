 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-04, Føring af flyvetid, seneste udgave.
 1.3 BL 6-05, Helbredskrav, seneste udgave.
 1.4 BL 6-52, Typeuddannelse, rotorluftfartøj, seneste udgave.
 1.5 BL 6-57, Periodisk flyvetræning, trafikflyvercertifikat,  

 rotorluftfartøj, PFT/VFR-DAG/VFR-NAT, seneste udgave.
 1.6 BL 6-59, Periodisk flyvetræning, instrumentbevis, rotorluftfartøj,  

 PFT/instrumentbevis, seneste udgave.
 1.7 BL 6-84, Teoretisk uddannelse til trafikflyvercertifikat af II og I  

 klasse, C/D-certifikat, teorikrav V, seneste udgave.
2. Anvendelsesområde Denne BL fastsætter - generelle bestemmelser for udstedelse og udvidelse af  

 trafikflyvercertifikat af I klasse, helikopter, og - generelle vilkår for, at en certifikatindehaver kan foretage VFR- og  

 IFR-flyvning samt VFR-flyvning om natten, hvor et instrumentbevis/helikopter  

 er knyttet til certifikatet, som luftfartøjschef og andenpilot i enhver form  

 for luftfart på helikopter.
3. Udstedelse 3.1 Trafikflyvercertifikat af I klasse/helikopter udstedes af Statens  

 Luftfartsvæsen efter ansøgning på en autoriseret formular, når ansøgeren  

 opfylder udstedelseskravene i afsnit 4.
 3.2 Trafikflyvercertifikat af I klasse/helikopter udstedes gældende for  

 føring af helikopter af den type, hvorpå den praktiske prøve, som nævnt i  

 pkt. 4.5, er afholdt og for de typer, der er omfattet af ansøgerens  

 trafikflyvercertifikat af III klasse/ helikopter.
3.3 Trafikflyvercertifikat af I klasse/helikopter udstedes med gyldighed  

 til ansøgerens fyldte 60. år.
Statens Luftfartsvæsen kan dog i særlige  

 tilfælde fastsætte en kortere gyldighedsperiode.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til trafikflyvercertifikat, jf.
BL 6-05, d. være fyldt 21 år, men ikke 60 år, e. have bestået de teoretiske prøver, der er foreskrevet af Statens  

 Luftfartsvæsen til trafikflyvercertifikat af I klasse, teorikrav V, jf.
BL  

 6-84, og disse prøver skal have bevaret deres gyldighed, f. være indehaver af et gyldigt trafikflyvercertifikat af III  

 klasse/helikopter og g. på helikopter have erhvervet en samlet flyvetid som pilot på mindst  

 1000 timer, registreret i overensstemmelse med BL 6-04.
 4.2 Flyvetid, erhvervet som andenpilot, registreret i overensstemmelse med  

 BL 6-04, kan kun medregnes med halvdelen af den faktiske tid.
4.2.1 Flyvetid, erhvervet som luftfartøjschef under tilsyn, jf.
BL 6-04,  

 kan dog medregnes med den fulde tid, jf. dog pkt. 4.3 a.
4.3 Af den flyvetid på 1000 timer, der er nævnt i pkt. 4.1 g, skal mindst a. 250 timer være erhvervet som luftfartøjschef, hvoraf indtil 150 timer  

 kan være erhvervet som luftfartøjschef under tilsyn, jf.
BL 6-04, b. 200 timer være erhvervet under navigationsflyvning, hvoraf mindst 100  

 timer skal være erhvervet som luftfartøjschef eller som luftfartøjschef under  

 tilsyn, jf.
BL 6-04, c. 30 timer være erhvervet under IFR-flyvning, hvoraf indtil 10 timer kan  

 være erhvervet under godkendt syntetisk flyvetræning og d. 50 timer være erhvervet om natten.
 4.4 Indtil halvdelen af den flyvetid, der er nævnt i pkt. 4.1 g og pkt.  

 4.3 a-d, kan være erhvervet på flyvemaskine.
4.5 Ansøgeren skal på en autoriseret formular indstilles til en praktisk  

 prøve af en flyveskole eller et luftfartsforetagende, der er godkendt hertil.  

 Under den praktiske prøve, der er foreskrevet af Statens Luftfartsvæsen, skal  

 ansøgeren godtgøre at være i stand til at fungere som luftfartøjschef på  

 flermotoret helikopter, der føres af 2 piloter, og som sådan være  

 kvalificeret til a. at udføre de funktioner, der påhviler en luftfartøjschef i forbindelse  

 med en erhvervsmæssig VFR-flyvnings forberedelse, gennemførelse og  

 afslutning, b. at træffe sådanne beslutninger og forholdsregler, som måtte være  

 påkrævet, hvis en nødsituation eller anden hændelse gør det umuligt eller  

 uforsvarligt at fortsætte flyvningen som planlagt, c. at anvende flyvefaglig viden samt udvise god dømmekraft og godt  

 luftmandskab, d. at føre den pågældende helikopter under VMC i såvel normale som  

 unormale flyvemanøvrer inden for de godkendte begrænsninger og på en rolig og  

 akkurat måde, e. at anvende de nødprocedurer, der er foreskrevet for den pågældende  

 helikopter og f. at anvende besætningskoordination og inkapacitetsprocedurer.
 4.5.1 Prøven vil foruden en teoretisk overhøring indeholde en eller flere  

 af de øvelser, der er nævnt i BL 6-52, og der må under prøven på intet  

 tidspunkt være tvivl om, at procedurer og manøvrer udføres på en  

 sikkerhedsmæssig fuldt forsvarlig måde og under overholdelse af gældende  

 forskrifter.
 4.5.2 Prøven skal aflægges på en flermotoret helikopter, der i henhold til  

 luftdygtighedsbeviset skal føres af mindst 2 piloter.
5. Udvidelse Trafikflyvercertifikat af I klasse/helikopter kan udvides med en anden  

 type efter endt uddannelse på typen i overensstemmelse med bestemmelserne i  

 BL 6-52.
6. Rettigheder 6.1 Trafikflyvercertifikat af I klasse/helikopter giver på de vilkår, der  

 er nævnt i pkt. 6.2, indehaveren samme rettigheder som indehavere af  

 trafikflyvercertifikat af III klasse/helikopter og herudover ret til  

 VFR-flyvning og til at foretage IFR-flyvning, hvor et  

 instrumentbevis/helikopter er knyttet til certifikatet, som luftfartøjschef  

 og andenpilot i enhver form for luftfart på helikopter af den type, for  

 hvilken certifikatet er gældende.
6.2 Indehaveren skal a. medføre certifikatet, og dette skal være gyldigt, jf.
BL 6-02, b. medføre dokumentation for en gyldig helbredsmæssig godkendelse til  

 trafikflyvercertifikat, jf.
BL 6-05, c. inden for de forudgående 12 måneder have erhvervet en flyvetid som  

 pilot på helikopter på mindst 70 timer eller have bestået den praktiske  

 prøve, der er nævnt i pkt. 4.5, d. have et gyldigt PFT, der er aflagt efter driftsforskrifterne for  

 regelmæssig eller ikke-regelmæssig, offentlig lufttrafik eller efter BL 6-57  

 eller BL 6-59 på helikopter, e. hvis passagerer medføres, have udført mindst 3 starter og 3 landinger  

 eller have aflagt PFT inden for de forudgående 90 dage med helikopter  

 tilhørende den pågældende type, inklusive typevarianter omfattet af  

 typebetegnelsen i certifikatet, og f. hvis passagerer medføres under VFR-flyvning om natten, have udført  

 mindst 3 starter og 3 landinger om natten eller have aflagt PFT/VFR-NAT, jf.  

 BL 6-57, inden for de forudgående 90 dage med helikopter tilhørende den  

 pågældende type, inklusive typevarianter omfattet af typebetegnelsen i  

 certifikatet.
 Anm.: Tilfælde, hvor et certifikat er ugyldigt, fremgår af BL 6-02.
 6.2.1 Indtil halvdelen af den flyvetid, der er nævnt i pkt. 6.2 c kan være  

 erhvervet på flyvemaskine.
 6.3 Under flyvning skal indehaveren over for Statens Luftfartsvæsen kunne  

 dokumentere, at vilkårene i pkt. 6.2 c-f er opfyldt.
 6.3.1 En certifikatindehaver, der udfører erhvervsmæssig luftfart i et  

 luftfartsforetagende, som har et system for registrering af flyvetid og PFT,  

 der er godkendt af Statens Luftfartsvæsen, skal dog ikke under sådan tjeneste  

 kunne dokumentere flyvetid og PFT.
 6.4 En indehaver af et trafikflyvercertifikat af I klasse, D-certifikat,  

 helikopter, der ikke opfylder vilkårene i pkt. 6.2 c, skal indsende  

 certifikatet til deponering hos Statens Luftfartsvæsen.
6.4.1 For at få udleveret et certifikat, der er deponeret i henhold til  

 pkt. 6.4, og således generhverve de rettigheder, der er nævnt i pkt. 6.1,  

 skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til trafikflyvercertifikat, jf.
BL 6-05.
 d. påny have bestået praktisk prøve, jf. pkt. 4.5.
 6.4.2 Hvis den pågældende skal generhverve de rettigheder, der er nævnt i  

 pkt. 6.1, og der er forløbet mere end 2 1/2 år efter sidst aflagte PFT,  

 kræves der endvidere fornyede teoretiske prøver, jf. pkt. 4.1 e.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 6 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-31, 2. udgave af 1. oktober 1983.
