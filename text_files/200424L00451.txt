Betænkning afgivet af Sundhedsudvalget den 6. april 2005 Betænkning over Forslag til lov om ændring af lov om røgfri  

 miljøer i offentlige lokaler, transportmidler og lignende (Obligatorisk skiltning om rygepolitik på offentligt  

 tilgængelige serveringssteder) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 3. marts 2005. Lovforslaget blev efter 1. behandling henvist  

 til  

 behandling i Sundhedsudvalget.
Møder Udvalget har behandlet lovforslaget i 2 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 132 fra folketingsåret 2004-05, 1. samling.
Udvalget har fået omdelt de  

 høringssvar og det høringsnotat, som indenrigs- og sundhedsministeren sendte  

 til udvalget i forbindelse med behandlingen af L 132.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialdemokratiets medlemmer af udvalget kan støtte regeringens lovforslag  

 om, at alle cafeer og restauranter i fremtiden skal skilte med deres  

 rygepolitik.
Socialdemokratiet ser det som et første  meget lille  

  skridt i  

 den tobakspolitiske debat.
Samtidig gør Socialdemokratiet dog opmærksom på,  

 at  

 lovforslaget alene er et beskedent bidrag til forbrugeroplysningen.  

 Lovforslaget tager ikke fat på spørgsmålet om den passive rygning, som  

 tjenere  

 og barpersonale hver dag må udsætte sig selv for ved at gå på arbejde.  

 Lovforslaget  

 er med det sigte uambitiøst og slet ikke vidtrækkende nok.
Den enkelte borgers sundhed er nemlig ikke blot en konsekvens af  

 den enkeltes individuelle livsstil og vaner.
Ansvaret for en sund tilværelse  

 er  

 derfor en samfundsopgave, og løsningen af problemet vedrørende passiv rygning  

 er et godt eksempel herpå.
Socialdemokratiet mener ikke, at det er  

 Folketingets  

 opgave at bestemme, om folk skal ryge eller ej, men på grund af hensynet til  

 hinanden og til hinandens helbred mener Socialdemokratiet, at det kan være  

 nødvendigt  

 at lave regler for, hvor den enkelte må ryge.
Undersøgelser fra Arbejdsmiljøinstituttet viser, at passiv  

 rygning hvert år slår mellem fem og ti ansatte i restaurationsbranchen ihjel  

 i  

 Danmark, alene fordi disse mennesker passer deres arbejde.
Samtidig ved man,  

 at  

 rygning hvert år koster ca. 12.000 danskere livet.
Til sammenligning er det  

 flere, end der samlet set dør af sygdom eller ulykker relateret til alkohol,  

 narkotika, ulykker, mord, selvmord og trafikulykker.
 Derfor er der brug for mere end et skilt på væggen på en  

 restaurant eller i en café.
Der er brug for, at rygning på arbejdspladsen ses som et  

 arbejdsmiljøproblem, der skal løses.
Det handler ikke om at prædike moral.  

 Rygere tager selv ansvar for deres liv og helbred  men den frihed bør  

 ikkerygere og ansatte i restaurationsbranchen også have.
Derfor kan man ikke  

 løbe fra, at der på længere sigt bør sikres røgfri arbejdspladser overalt i  

 Danmark.
Socialdemokratiet tror ikke, at indførslen af et rygeforbud på  

 alle danske arbejdspladser kan overholdes, hvis det indføres som en  

 snuptagsløsning.  

 I stedet opfordrer Socialdemokraterne regeringen til snarest at tage  

 initiativ  

 til at komme med en handleplan, der igangsætter en lang række initiativer for  

 at  

 stoppe rygning på danske arbejdspladser, samt at tilbyde billigere  

 rygestoptilbud til de rygere, der er motiverede for at stoppe.
Således kan  

 der skabes  

 en holdningsændring i samfundet, der betyder, at man efter f.eks. 2-3 år kan  

 indføre et rygeforbud i alle offentlige rum, som befolkningen bakker op om.
 Dansk Folkepartis medlemmer af udvalget konstaterer, at med  

 lovforslagets indførelse af obligatorisk synlig skiltning på den enkelte  

 restaurationsvirksomhed har borgerne nu en mulighed for frit at vælge, om de  

 ønsker at besøge en røgfri restaurant eller det modsatte.
 Desuden er det væsentligt, at også de ansatte kan prioritere, om  

 deres arbejdsplads skal foregå i et røgfrit miljø. Lovforslaget indebærer  

 naturligvis ikke, at det på nogen måde skal afholde virksomhederne fra at  

 indføre et godt arbejdsmiljø med ventilation og andre mulige miljøtiltag,  

 således at ansatte sikres bedst muligt mod de sundhedsmæssige skader, som  

 tobakken medfører.
Det Radikale Venstres medlemmer af udvalget bemærker, at Det  

 Radikale Venstre vil stemme for lovforslaget om obligatorisk skiltning på  

 serveringssteder om serveringsstedets rygepolitik, da det er et skridt i den  

 rigtige retning.
Men lovforslaget er langtfra tilstrækkeligt for at imødegå  

 den  

 store trussel, som passiv rygning udgør mod den danske folkesundhed.
Det  

 Radikale Venstre henviser i denne sammenhæng til Det Radikale Venstres eget  

 beslutningsforslag nr.
B 14 om forbud mod rygning på serveringssteder og  

 handlingsplan  

 for flere røgfrie miljøer.
 Socialistisk Folkepartis  

 medlem af udvalget mener, at lovforslaget er et alt for uambitiøst skridt, og  

 finder det beklageligt, at regeringen ikke tager problemet med passiv rygning  

 og de sundhedsrisici, der er forbundet hermed, mere alvorligt.
Det er efter SFs  

 mening ikke acceptabelt, at folk skal udsættes for passiv rygning  

 og  

 de sundhedsmæssige risici, der er forbundet hermed, når de går på  

 arbejde.  

 Undersøgelser fra Arbejdsmiljøinstituttet viser, at passiv rygning hvert år  

 slår mellem fem og ti ansatte i restaurationsbranchen ihjel i Danmark! SF  

 mener, at ansatte på landets arbejdspladser har krav på at have et røgfrit  

 miljø, og at rygning på arbejdspladsen skal anskues som et  

 arbejdsmiljøproblem på linje med andre områder.
For SF er det  

 essentielle, at man som ansat på en arbejdsplads ikke skal risikere  

 at blive udsat for sygdomsfremkaldende stoffer m.v., og det gælder,  

 uanset  

 om disse stammer fra rygning eller fra røg m.v. fra maskiner og  

 produkter.
SF vil  

 dog støtte lovforslaget, fordi det trods alt er et lille skridt i den  

 rigtige retning Enhedslistens medlem af udvalget, udtaler at Enhedslisten støtter  

 lovforslaget som et meget lille skridt i den rigtige retning.
Men det skal  

 tilføjes, at lovforslaget går uden om problemets kerne, når det handler om  

 rygning på serveringssteder.
For Enhedslisten er det afgørende at sikre de  

 ansattes sikkerhed og sundhed på alle områder.
Det vil i denne forbindelse  

 sige, at de ansatte på serveringssteder skal sikres mod passiv rygning, som  

 ifølge en undersøgelse fra Arbejdsmiljøinstituttet fører til fem dødsfald om  

 året blandt tjenere.
Passiv rygning som et arbejdsmiljøproblem er ikke taget  

 alvorligt i dette lovforslag.
Derfor vil der fortsat være brug for  

 initiativer  

  og eventuel lovgivning  som kan sikre de ansatte på  

 serveringssteder mod  

 passiv rygning.
Ellers vil de fortsat være overladt til deres arbejdsgivers  

 beslutninger vedrørende rygning eller ej i de lokaler, hvor de er tvunget til  

 at arbejde.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lise von Seelen (S)   

 Lone Møller (S)   

  

 Vibeke Grave (S)  

 René Skau Björnsson (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 64 Bilagsnr.
