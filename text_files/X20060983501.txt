Omlægning af administrationsselskabets  

 indkomstår Sagsfremstilling og begrundelse A ApS ejer 65,20  

 % af B A/S.
A ApS har  

 indkomstår 1. maj - 30. april.
B A/S har indkomstår 1. oktober - 30.  

 september.
 Reglerne om  

 sambeskatning blev ændret i 2005. Det medfører, at selskaberne i koncernen  

 skal  

 sambeskattes, jf. selskabsskattelovens § 31, stk. 1. Det øverste  

 moderselskab,  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskatteloven § 31, stk. 4.
 De nye regler om  

 sambeskatning har virkning fra og med indkomstår, der påbegyndes den 15.  

 december  

 2004 eller senere, jf. § 15, stk. 3 i lov nr. 426 af 6. juni 2005.
 For A ApS har de  

 nye sambeskatningsregler virkning fra og med det indkomstår, der begynder den  

 1. maj 2005, d.v.s. indkomståret 2006. For B A/S har de nye  

 sambeskatningsregler virkning fra og med det indkomstår, der begynder den 1.  

 oktober 2005, d.v.s. indkomståret 2006.
Fra 1. oktober  

 2005 bliver A ApS administrationsselskab for koncernen, jf.  

 selskabsskattelovens § 31, stk. 4, da selskabet fra og med denne dato er det  

 øverste moderselskab, der deltager i sambeskatningen.
Etablering af  

 koncernforbindelsen i relation til sambeskatningsreglerne er derfor sket  

 denne  

 dag.
Koncernens indkomst skal således opdeles på 2 delperioder, jf.  

 selskabsskattelovens  

 § 31, stk. 3.
 Det følger af  

 selskabsskattelovens § 10, stk. 5, at alle selskaber i en sambeskatning  

 omfattet af selskabsskattelovens § 31 skal have samme indkomstår som  

 administrationsselskabet, jf. § 31, stk. 5.
 Hvis et selskab  

 ved etableringen af koncernforbindelsen har et indkomstår, som afviger fra  

 administrationsselskabets indkomstår, omlægges selskabets indkomstår efter  

 reglerne i stk. 1-4, så det udløber samtidig med administrationsselskabets  

 indkomstår.
 Det medfører, at  

 B A/S ved indtræden i sambeskatningen med A ApS skal omlægge sit indkomstår,  

 så  

 det udløber samtidig med A ApS' indkomstår.
 Ansøgeren har  

 anmodet om Skatterådets tilladelse til i stedet at omlægge  

 administrationsselskabets,  

 A ApS, indkomstår med omlægningsperioden 1. maj 2005 - 30. september 2006.
Ansøgers  

 eventuelle opfattelse ifølge anmodning og bemærkninger til sagsfremstilling Ansøgeren ønsker  

 at omlægge administrationsselskabets indkomstår, fordi omlægning af  

 datterselskabets  

 indkomstår vil medføre væsentlige administrative omkostninger for selskabet.  

 Administrationsselskabet fungerer udelukkende som holdingselskab og har  

 derfor  

 en begrænset bilagsmængde.
Omlægning af administrationsselskabets indkomstår  

 vil være lettere og vil spare selskabet for mange penge til revisor- og  

 advokatudgifter.
Ansøgeren vurderer, at der ikke opnås særlige skattemæssige  

 fordele ved, at indkomståret for administrationsselskabet omlægges.
Ansøgeren har  

 endvidere oplyst, at B A/S har modtaget tilladelse til skattefri tilførsel af  

 aktiver til et nystiftet selskab.
Tilførslen ønskes gennemført med  

 selskabsretlig virkning pr. 1. oktober 2005.
Sagsfremstillingen  

 og SKATs indstilling til afgørelse er sendt til udtalelse hos ansøgerens  

 repræsentant.
Ansøgerens repræsentant har ikke fremsendt bemærkninger til  

 sagsfremstillingen.
SKATs  

 indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5, hvis administrative hensyn  

 til  

 selskaberne taler herfor og der ikke opnås særlige skattemæssige fordele  

 herved.
Det er oplyst,  

 at A ApS udelukkende fungerer som holdingselskab.
Endvidere har ansøgeren  

 oplyst, at det vil være forbundet med væsentlige administrative omkostninger  

 at  

 omlægge indkomståret for B A/S.
 Det er derfor  

 SKATs opfattelse, at der er administrative hensyn, der taler for, at  

 dispensation til omlægning af administrationsselskabets indkomstår bør gives  

 efter selskabsskattelovens § 31 B, stk. 1. Der ses desuden ikke at opnås  

 særlige skattemæssige fordele herved.
 SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskattelovens § 31 B, stk. 1 med omlægningsperioden 1. maj  

 2005 - 30. september 2006.
 A ApS og B skal  

 i indkomståret 2006 sambeskattes i perioden 1. oktober 2005 - 30. september  

 2006. I sambeskatningsindkomsten medregnes indkomsten i den del af  

 indkomståret, hvor der har været koncernforbindelse, jf. selskabsskattelovens  

 §  

 31, stk. 3.
 A ApS skal for  

 perioden 1. maj 2005 - 30. september 2005 foretage en særskilt  

 indkomstopgørelse efter skattelovgivningens almindelige regler, jf.  

 selskabsskattelovens § 31, stk. 3, 3. pkt.
 Sagsfremstillingen  

 og SKATs indstilling til afgørelse er sendt til udtalelse hos Skattecenter X.  

 Skattecenter X har udtalt, at der ikke er yderligere oplysninger af faktisk  

 karakter.
Skatterådets  

 afgørelse og begrundelse Skatterådet  

  

 tiltræder SKATs  

 indstilling og begrundelse.
