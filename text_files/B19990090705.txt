Bekendtgørelse om  

 forsikringsmægleres årlige indberetninger til Finanstilsynet I medfør af § 9, stk. 7 og § 18, stk. 4 i lov  

 nr. 238 af 21. april 1999 om forsikringsmæglervirksomhed  

 fastsættes:
§ 1. Denne bekendtgørelse finder anvendelse  

 på 1)	de forsikringsmæglere, der er registrerede som indehavere af  

 en personligt dreven forsikringsmæglervirksomhed, 2)	på registrerede forsikringsmæglerselskaber, uanset om  

 virksomheden drives i et interessentskab, anpartsselskab eller aktieselskab,  

 og 3)	de af § 8 i lov om forsikringsmæglervirksomhed omfattede  

 forsikringsmæglere og forsikringsmæglerselskaber.
§ 2. Senest 6 måneder efter  

 regnskabsårets udløb skal en forsikringsmægler til  

 Finanstilsynet indsende 1)	specifikation af indtægternes fordeling på  

 forsikringsselskaber, jf. §3, 2)	erklæring om gyldig ansvarsforsikring, jf. §4, 3)	erklæring om garantistillelse, jf. §5, 4)	erklæring fra en statsautoriseret eller registreret revisor  

 vedrørende revision af klientkonto, jf. § 6, 5)	oversigt over de frigørelsesattester, pågældende  

 har modtaget fra forsikringsselskaber, jf. § 7 samt 6)	navnene på de kapitalejere, som ejer en kvalificeret andel i  

 et forsikringsmæglerselskab, der drives i anparts- eller  

 aktieselskabsform, samt oplyse størrelsen af disse andele, jf.  

 § 8.
§ 3. Forsikringsmægleren skal til  

 Finanstilsynet indsende en specifikation af fordelingen af de indtjente  

 provisioner og andre vederlag, der er modtaget fra forsikringsselskaber som  

 et led i virksomheden som forsikringsmægler.
Forsikringsmæglere  

 omfattet af § 1, nr. 3), indsender specifikation af provision og andre  

 vederlag indtjent ved forsikringsmæglervirksomhed udøvet her i  

 landet.
Specifikationen skal afgives på en af Finanstilsynet udarbejdet  

 formular.
 Stk. 2. Specifikationen skal være forsynet med en  

 erklæring fra en statsautoriseret eller registreret revisor om  

 oplysningernes overensstemmelse med årsregnskabet.
 § 4. Forsikringsmægleren skal til  

 Finanstilsynet indsende en erklæring om, at pågældende er  

 dækket af en ansvarsforsikring, der er i overensstemmelse med kapitel 2  

 i bekendtgørelse om forsikringsmægleres ansvarsforsikring,  

 sikkerhedsstillelse og behandling af betroede midler.
 Stk. 2. Erklæringen skal afgives af det  

 pågældende forsikringsselskab på en af Finanstilsynet  

 udarbejdet formular.
Stk. 3. Forsikringsmæglere omfattet af § 1, nr. 3),  

 kan i stedet for erklæring efter § 2, nr. 2), til Finanstilsynet  

 indsende bevis for registrering i hjemlandet.
Finanstilsynet tager konkret  

 stilling til, i hvilket omfang dokumentation for fortsat registrering skal  

 indsendes.
 § 5. Forsikringsmægleren skal til  

 Finanstilsynet indsende en erklæring om, at pågældende er  

 dækket af en garantistillelse, der er i overensstemmelse med kapitel 3  

 i bekendtgørelse om forsikringsmægleres ansvarsforsikring,  

 sikkerhedsstillelse og behandling af betroede midler.
 Stk. 2. Erklæringen skal afgives af det  

 pågældende forsikringsselskab eller pengeinstitut på en af  

 Finanstilsynet udarbejdet formular.
Stk. 3. Er garantien for den enkelte forsikringsmægler  

 etableret som led i en kollektiv ordning omfattende flere  

 forsikringsmæglere, kan garantistiller være en selvstændig  

 fond eller forening.
Erklæringen afgives i dette tilfælde af  

 fonden eller foreningen.
 § 6. Såfremt en forsikringsmægler har  

 oprettet en klientkonto i et pengeinstitut, skal forsikringsmægleren  

 til Finanstilsynet indsende en erklæring udarbejdet af en  

 statsautoriseret eller registreret revisor om revision af kontoen.
Stk. 2. Revisor skal erklære, om reglerne i  

 §§ 10-15 i bekendtgørelsen om forsikringsmægleres  

 ansvarsforsikring, sikkerhedsstillelse og behandling af betroede midler er  

 fulgt, og om der ved den stikprøvevise revision af oversigten  

 sammenholdt med klientkontoen er konstateret væsentlige fejl eller  

 mangler heri.
Erklæringen skal afgives på en af Finanstilsynet  

 udarbejdet formular.
§ 7. Forsikringsmægleren skal til  

 Finanstilsynet indsende en oversigt over de frigørelsesattester, som  

 forsikringsselskaber har udstedt til den pågældende.
Oversigten  

 skal afgives på en af Finanstilsynet udarbejdet formular.
Stk. 2. Finanstilsynet kan til enhver tid anmode  

 forsikringsmægleren om at indsende kopi af de modtagne  

 frigørelsesattester.
Finanstilsynet kan tillige anmode det  

 pågældende forsikringsselskab bekræfte gyldigheden  

 heraf.
 § 8. Hvis forsikringsmæglervirksomhed drives  

 som anparts- eller aktieselskab, skal selskabet til Finanstilsynet give  

 meddelelse om navnene på de kapitalejere, som ejer en kvalificeret  

 andel i selskabet og om størrelsen af disse andele.
 § 9. Bekendtgørelsen træder i kraft den 1. januar  

 2000 og finder anvendelse på regnskabsår, der begynder den 1.  

 januar 2000 eller senere.
