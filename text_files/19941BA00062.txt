Nr BSF 62 Forslag til folketingsbeslutning om en lov om udbygning af Det Kgl.
Teater Fremsat af Margrete Auken (SF) Aage Frandsen (SF) Steen Gade (SF) Jørn  

 Jespersen (SF) Jes Lunde (SF) den 9. februar 1995 Folketinget opfordrer regeringen til at fremsætte forslag til en lov om  

 udbygning af Det Kgl.
Teater, således at udbygningen gøres til genstand for  

 en normal lovbehandling i Folketinget.
Bemærkninger til forslaget Beslutningen om udbygningen af Det Kgl.
Teater er truffet ved  

 ændringsforslag til finansloven.
Mere minimalistisk kan demokratiet næppe  

 være.
Det betyder, at den sædvanlige grundige procedure med tre behandlinger  

 i folketingssalen og med udvalgsbehandling, hvor folketingsmedlemmer har  

 lejlighed til at stille spørgsmål og få uddybet såvel baggrund som følger af  

 et lovforslags vedtagelse og til at få belyst alternativer, ikke har fundet  

 sted.
Ej heller har der været mulighed for interesserede borgere til at give  

 deres besyv med gennem henvendelser til udvalget i form af breve og ved at  

 møde frem i deputation - en side af Tingets arbejdsform, der i særlig grad  

 styrker Folketingets anseelse.
De debatmuligheder, der har været i den  

 aktuelle sag, har indskrænket sig til nogle tilkendegivelser i pressen, hvor  

 svaret fra beslutningstagerne stort set har været tavshed: »Beslutningen  

 er jo taget«, og »nu må der handles«, »nu må det være  

 slut med snak«.
En sådan attitude over for så vidtrækkende og kostbare  

 vedtagelser er ikke gavnlig for folkestyrets rygte.
Men endnu er der ikke  

 sket alvorlige skader, og meget kan gøres godt, hvis beslutningen sendes til  

 en regulær lovbehandling i Folketinget, hvor det forhåbentlig vil vise sig,  

 at den er truffet på et solidt økonomisk, byplanmæssigt og kunstnerisk  

 grundlag, og at eventuel tvivl herom vil vise sig ubegrundet.
 De tre hovedproblemer, der bør belyses ved lovbehandlingen, er:
1. Økonomi Udbygningen er anslået til at koste 600 mio. kr.
Hertil kommer købet og  

 nedrivningen af Hirschsprungs bygning, men også nye lokaler til Akademiets  

 Billedskole, der bebor 1/3 af bygningen.
Der findes de værksteder, der  

 stiller sådanne tekniske krav, som ikke kan opfyldes på selve Charlottenborg.  

 Retablering af sådanne værksteder andetsteds vil blive bekosteligt.
Hvilke  

 andre udgifter af den art følger af udbygningsplanerne? Dertil kommer de økonomiske krav, teatret stiller til fortsat drift af  

 Stærekassen.
Er de belyst? Er der mere af den art? Er der andre sider af økonomien, der ikke er belyst? Hvad bliver den  

 reelle pris for byggeri, indretning og drift? 2. Kgs.
Nytorv En af Københavns vigtigste pladser bliver stærkt berørt af planerne.  

 Akademirådet, som ellers har anbefalet vedtagelsen, er mildt sagt skeptisk  

 over for en overdækning af Tordenskjoldsgade, der giver et betænkeligt  

 indtryk af »butikscenter«.
Men fra anden side tales der om  

 overdækningen, som om den er en given sag.
Hvad sker der i det hele taget  

 omkring pladsen? Folketinget bør drøfte dette, inden projektet presses ned  

 over København og dermed over os alle sammen.
København er jo ikke kun  

 københavnernes, men Danmarks hovedstad.
3. Den fremtidige udvikling af Det Kgl.
Teater Der har ikke hidtil været lejlighed til at forholde sig til, om det nu  

 også er den udvikling af teatret, der er brug for.
Det Kgl.
Teaters gamle  

 placering som den (eneste) vigtige skuespilscene i landet og i København  

 holder ikke længere uden videre.
Skal det ikke gennemdiskuteres, før så  

 omfattende og bindende planer som dem om en stor ny scene vedtages? Hvorfor  

 ikke renovere Stærekassen så meget, at teatret er til at holde ud at sidde i  

 - og så lade den være scene indtil videre? Det er mange penge og mange  

 bindinger, der lægges fast her, hvis den nye skuespilscene bare mases igennem  

 - og det i en tid, hvor der skæres i budgetterne for de andre teatre, hvis  

 livsduelighed og fornyende kraft for skuespillet ingen bestrider.
 Endelig er det da en diskussion værd, om fordelen ved at have de fire  

 kunstarter så forbundet stadig væk er til stede.
