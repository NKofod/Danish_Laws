 I socialministeriets cirkulære af 15. august 1975 om bistandslovens  

 almindelige bestemmelser foretages - navnlig som følge af de ændringer i  

 bistandsloven der er sket ved lov nr. 258 af 16. juni 1980 og lov nr. 620 af  

 8. december 1982 - følgende ændringer:
 1. I pkt 26, 3, 3. afsnit, indsættes efter  

 »overstiger«: »den grænse, der er angivet i stk. 1, dog kan  

 det sociale udvalg uden nævnets godkendelse forhøje hjælpen til dækning af  

 boligudgifter, der ikke kan afholdes efter § 43, stk. 1, såfremt en billigere  

 bolig ikke kan skaffes,».
 2. Pkt. 35 affattes således:
 »I § 25 omtales de situationer, hvor det sociale udvalg SKAL træffe  

 bestemmelse om tilbagebetaling.
 Dette gælder følgende 2 situationer:
Hjælp til terminsydelser ydes ofte som led i en løbende hjælp efter § 37,  

 og der vil i en række tilfælde kunne være tale om, at den SAMLEDE hjælp  

 bliver reduceret enten på grund af indtægter hos ansøgeren og dennes  

 ægtefælles, eller fordi den overstiger de grænser, der gælder for udmålingen  

 (det hidtidige og fremtidige leveniveau samt maksimale dagpenge). Da denne  

 reduktion bevirker en forholdsmæssig nedsættelse af samtlige poster  

 (underhold såvel som samtlige grupper af faste udgifter), der indgår i  

 hjælpens beregning, vil der således ikke være baggrund for at kræve  

 tilbagebetaling af hele det beløb, der oprindelig er afsat.
Der skal derfor  

 kun ske tilbagebetaling, I DET OMFANG der efter reduktionen af den samlede  

 hjælp FORHOLDSMÆSSIGT ydes hjælp til terminsudgifter.
Før udbetalingen af hjælpen må det sociale udvalg sikre, at ansøgeren er  

 orienteret om tilbagebetalingspligten.
Af bevismæssige grunde bør det således  

 fremgå af kvitteringen, som modtageren underskriver ved hjælpens udbetaling,  

 at hjælp ydet til terminsudgifter er tilbagebetalingspligtig.
I forbindelse med udbetaling af hjælp til terminsydelser skal det sociale  

 udvalg endvidere sikre tilbagebetalingskravet.
Dette kan ske ved, at udvalget  

 retter henvendelse til dommeren i vedkommende retskreds med anmodning om at  

 tinglyse en meddelelse om tilbagebetalingskravet som hæftelse på pågældendes  

 ejendom, således at den rykker op i prioritetsfølgen efter foranstående  

 hæftelser.
Meddelelsen bør ikke forsynes med underskrift fra modtageren af  

 hjælpen, men alene fremstå som en ensidig anmodning fra udvalget om  

 tinglysning, da der i så fald ikke skal svares stempelafgift af meddelelsen.
 I stedet for denne fremgangsmåde kan det sociale udvalg vælge at sikre  

 kravet ved, at der tinglyses et skadesløsbrev eller et ejerpantebrev på  

 ejendommen.
 Ved et skadesløsbrev forstås i denne forbindelse et pantebrev, der giver  

 pant i fast ejendom for en gæld, hvis størrelse ikke fikseres i selve  

 pantebrevet, men således at der gives pant for den hjælp, der til enhver tid  

 er ydet pågældende som hjælp til dækning af terminsudgifterne.  

 Skadesløsbrevet skal indeholde en maksimering af det beløb, inden for hvilket  

 der gives pant i ejendommen.
 Ved et ejerpantebrev forstås et pantebrev, som ejeren (ansøgeren) har  

 udstedt til sig selv, og som giver pant i fast ejendom for et beløb, der er  

 angivet i pantebrevet.
Såvel skadesløsbrevet som ejerpantebrevet skal påføres sædvanlig klausul  

 om oprykning, efterhånden som foranstående prioriteter nedbringes eller  

 indfries.
Skadesløsbrevets eller ejerpantebrevets pålydende beløb bestemmes  

 af det sociale udvalg.
Beløbet kan fra begyndelsen fastsættes således, at der  

 vil være sikkerhed for hjælp ydet til flere på hinanden følgende  

 terminsydelser.
Skadesløsbrevet eller ejerpantebrevet skal underskrives af  

 den, der ifølge tingbogen er beføjet til at råde over ejendommen.
Kun hvis  

 ægtefæller står som skødehavere, eller hvis vielsesattesten er lyst som  

 rådighedsindskrænkning på ejendommen, skal begge ægtefæller underskrive  

 skadesløsbrevet eller ejerpantebrevet.
Der kan ikke stilles krav om, at  

 skadesløsbrevets eller ejerpantebrevets pålydende beløb skal give sikkerhed  

 inden for ejendomsvurderingen, da et sådant krav i nogle tilfælde ville kunne  

 afskære navnlig yngre mennesker i nyerhvervede boliger fra at få hjælp til  

 dækning af terminsydelser.
 I øvrigt henvises til boligministeriets regler om skadesløsbrev vedrørende  

 boligydelse til pensionister som lån, der kan være vejledende forbindelse med  

 tinglysning af krav efter § 25, stk. 1, nr. 2.
Såfremt der ikke har været økonomisk mulighed for at fastsætte en  

 tilbagebetalingsordning i medfør af bistandslovens § 27 inden udløbet af  

 5-årsfristen, bortfalder kravet, og det sociale udvalg foranlediger  

 meddelelsen aflyst eller tilbagegiver pågældende skadesløsbrevet eller  

 ejerpantebrevet - i det omfang det er nødvendigt med påtegning om kravets  

 bortfald.
Udvalget kan eventuelt, hvis pågældende måtte ønske det, rette  

 henvendelse til tinglysningsdommeren om aflysning af skadesløsbrevet eller  

 ejerpantebrevet.
Det bemærkes endelig, at ændringen af lovens § 25, stk. 1, nr. 2, -  

 tilbagebetaling af den SAMLEDE terminshjælp - kun får virkning på de  

 ansøgninger om hjælp til dækning af terminsudgifter, der indgives efter  

 lovens ikrafttræden.
Formålet med denne overgangsbestemmelse er at præcisere,  

 at der ved afgørelse om udbetaling - og tilbagebetaling - af hjælp til  

 terminsudgifter, der forfalder til betaling i tiden op til ændringslovens  

 ikrafttræden, skal lægges vægt på ansøgningstidspunktet, uanset om afgørelsen  

 træffes efter 1. januar 1983.« 3. I pkt. 36, 1, indsættes som 2. afsnit:
»Opmærksomheden henledes i øvrigt på, at bistandsloven ikke giver  

 mulighed for at fastsætte tidsmæssige begrænsninger af tilbagebetalingskravet  

 vedrørende hjælp, der ydes som følge af ansøgerens ubegrundede vægring ved at  

 påtage sig eller fortsætte med et arbejde.« 4. I pkt. 36, 2, indsættes som 2. afsnit:
»Det bemærkes, at der som udgangspunkt bør træffes afgørelse om  

 tilbagebetaling, medmindre der i det enkelte tilfælde foreligger helt  

 specielle vanskeligheder for ansøgeren.
Der skal fastsættes en  

 tilbagebetalingsordning i overensstemmelse med lovens § 27, stk. 1,  

 umiddelbart efter arbejdets genoptagelse.« 5. I pkt. 39, afsnit 1 og 2, ændres »3 år«  

 til: »5 år«, og afsnit 3 erstattes af følgende: »5-årsfristen  

 finder også anvendelse i de tilfælde, hvor hjælp er ydet inden den 1. januar  

 1981.« 6. Cirkulæret har virkning fra den 1. januar 1983.  

 Samtidig bortfalder socialministeriets cirkulære af 21. oktober 1980 om  

 ændring af cirkulære om bistandslovens almindelige bestemmelser samt  

 socialministeriets cirkulærskrivelse af 6. januar 1982 om fremgangsmåden ved  

 tinglysning efter bistandslovens § 25, stk. 2.
