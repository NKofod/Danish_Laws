Identifikation af arbejdsgiveren, som hæftede for feriegodtgørelse.
Ikke virksomhedsoverdragelse Ankenævnet har behandlet Deres klage på vegne af [lønmodtagerens navn] på møde den 16. maj 2007.
Nævnet traf denne A F G Ø R E L S E [Lønmodtagerens navn] har ret til feriegodtgørelse for optjeningsåret 2005 fra tandlægevirksomheden, nu med navnet B.
 Ankenævnet ændrer således direktoratets afgørelse af 15. november 2006.
B E G R U N D E L S E Ankenævnet har lagt til grund, at [lønmodtagerens navn] i optjeningsåret 2005 har været ansat i virksomheden med CVR-nr. 2xxxxxxx.
Virksomheden havde indtil 1. marts 2006 navnet A.
 En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). Det fremgår af ferielovens § 7, stk. 1.
Det afgørende for, om der optjenes ferieret, er, om lønmodtageren retligt set har været ansat hos arbejdsgiveren.
Arbejdsmarkedets Ankenævn finder, at der for så vidt angår virksomheden ikke har været tale om en virksomhedsoverdragelse, jf. virksomhedsoverdragelseslovens § 1. Der henvises samtidig til note 1 til bestemmelsen i Karnovs lovsamling.
Begge dele er vedlagt som bilag.
 Det er i sagen oplyst, at virksomheden tidligere blev ejet af og fortsat ejes af et holdingselskab.
 Det er videre oplyst, at samtlige anparter i dette holdingselskab af A blev overdraget til B pr. 1. marts 2006.
 Holdingselskabet har således ændret ejerforhold, mens virksomheden fortsat er ejet af den samme juridiske person, holdingselskabet.
 Juridiske enheder tildeles kun ét entydigt identifikationsnummer (CVR-nummer). Det fremgår af § 5, stk. 1 i lov om Det Centrale Virksomhedsregister.
Arbejdsmarkedets Ankenævn har lagt vægt på, at [Lønmodtagerens navn] i 2005 retligt set har været ansat i den juridiske enhed, der har CVR-nr. 2xxxxxxx.
Denne virksomhed ændrede pr. 1. marts 2006 navn til B.
 Arbejdsmarkedets Ankenævn har ved denne afgørelse ikke taget stilling til inter partes aftalen mellem B og A om afholdelse af udgiften til feriegodtgørelse for [Lønmodtagerens navn].
R E G L E R Ankenævnet henviser til  § 7, stk. 1 i lov om ferie, jf. lovbekendtgørelse nr. 407 af 28. maj 2004 O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
Disse akter er advokat Y på vegne af B partshørt over.
Advokat Y har i brev af 22. maj 2007 meddelt, at han ikke har yderligere bemærkninger, end de bemærkninger som anført af ham ved brev af 31. august 2006 med tilhørende bilag, som blev fremsendt til Arbejdsdirektoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
  Arbejdsdirektoratet, Stormgade 10, Postboks 1103, 1009 København K J.nr.
 Advokat Y Regler Lov om ferie, jf. lovbekendtgørelse nr. 407 af 28. maj 2004 Kapitel 2 Optjening af ferie § 7. En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). For ansættelsesperioder af under 1 måneds varighed optjenes ferien i forhold til ansættelsens længde.
 Stk. 2.
Lov om Det Centrale Virksomhedsregister. jf. lovbekendtgørelse nr. 653 af 15. juni 2006 § 2. Det Centrale Virksomhedsregister har til formål at 1) indeholde grunddata om juridiske enheder, jf. § 3, der er erhvervsdrivende eller arbejdsgivere, og de dertil knyttede produktionsenheder, jf. § 4, 2) foretage en entydig nummerering af de i registret optagne juridiske enheder og produktionsenheder, jf. §§ 5 og 6, og 3) stille grunddata til rådighed for offentlige myndigheder og institutioner samt private, jf. §§ 18 og 19.
 § 3. Ved juridisk enhed forstås i denne lov:
 1) En fysisk person i dennes egenskab af arbejdsgiver eller selvstændigt erhvervsdrivende.
 2) En juridisk person eller en filial af en udenlandsk juridisk person.
 3) En statslig administrativ enhed.
 4) En region.
 5) En kommune.
 6) Et kommunalt fællesskab.
 § 5. Juridiske enheder tildeles kun ét entydigt identifikationsnummer (CVR-nummer).
 Stk. 2. Erhvervs- og Selskabsstyrelsen tildeler CVR-nummer til de juridiske enheder, der er anført i § 3, nr. 1, 2 og 6, og som anmeldes til registrering i henhold til anden lovgivning.
 Stk. 3. Danmarks Statistik tildeler CVR-nummer til de juridiske enheder, der er anført i § 3, nr. 3-5.
 Stk. 4. Andre offentlige myndigheder end de i stk. 2 nævnte kan efter aftale med Erhvervs- og Selskabsstyrelsen tildele CVR-nummer.
