Cirkulære om satsregulering pr. 1. januar 2017 for tjenesterejser (Til samtlige ministerier mv.) I medfør af Finansministeriets cirkulære af 30. juni 2000 om tjenesterejseaftalen (Perst. nr. 057-00) reguleres satserne for godtgørelse af merudgifter på tjenesterejser hver 1. januar, jf. aftalens kapitel 7.
 Satserne i bilag 1, 2, 3, 4 og 6 er ændret som følge af ændrede satser i skatte-lovgivningen.
 Hoteldispositionsbeløbene (bilag 5) for 2017 er i flere tilfælde ændret i op- eller nedadgående retning, idet beløbet for hvert enkelt land er baseret på den højeste af gennemsnitspriserne for de 2 mest besøgte byer i det pågældende land i 2016. Hertil er lagt den forventede stigning i overnatningspriser i 2017 i forhold til 2016.
 Det bemærkes i øvrigt, at hoteldispositionsbeløbet for Island er reguleret betydeligt ned, idet der tidligere har været anvendt en anden kurs, som ikke længere er retvisende.
 Hoteldispositionsbeløbet for Danmark fastsættes med udgangspunkt i Statens Indkøbs hotelaftale, der reguleres pr. 15. februar 2017. Den angivne sats på 1.020 kr. er derfor først gældende fra 15. februar 2017. Indtil da anvendes satsen for 2016.
 Det skal desuden bemærkes, at satsen for udokumenteret nattillæg er sat ned til 209 kr., så beløbet nu er overensstemmende med Skatteministeriets fastsatte beløb.
 Satserne pr. 1. januar 2017 fremgår af:
Bilag 1. Transportgodtgørelse Bilag 2. Time- og dagpenge samt procentgodtgørelse i Danmark og på Færøerne Bilag 3. Dagpenge og procentgodtgørelse i udlandet og i Grønland Bilag 4. Måltidsfradrag i Danmark, på Færøerne, i udlandet og i Grønland Bilag 5. Hoteldispositionsbeløb i Danmark, på Færøerne og i udlandet Bilag 6. Udokumenteret nattillæg i Danmark, på Færøerne, i udlandet og i Grønland Ikrafttræden Cirkulæret har virkning fra den 1. januar 2017. Hoteldispositionsbeløbet for Danmark har dog først virkning fra den 15. februar 2017.
 Samtidig ophæves Finansministeriets cirkulære nr. 9013 af 5. januar 2017 (Modst. nr. 001-17).
Finansministeriet, Moderniseringsstyrelsen, den 15. februar 2017 Katrine Dall Oxfeldt Bilag 1 Transportgodtgørelse pr. 1. januar 2017 - Biler og motorcykler Bilag 2 Time- og dagpenge samt procentgodtgørelse i Danmark og på Færøerne pr. 1. januar 2017 - A.
Time- og dagpenge 1 Der kan aldrig samtidig ydes både time- og dagpenge og procentgodtgørelse.
Procentgodtgørelse ydes alene i det tilfælde, der er nævnt i tjenesterejseaftalens § 20, stk. 2.
2 Satserne for time- og dagpenge kan være højere, i det omfang der efter tjenesterejseaftalens § 22, stk. 3, er indgået lokale aftale herom.
Satserne kan dog ikkeoverstige følgende beløb:
 I Ureducerede satser: Dagpenge 487 kr. og timepenge 20,29 kr.
 II Satser reduceret med 1/4 i Danmark: Dagpenge 365,25 kr. og timepenge 15,22 kr.
 III Satser reduceret med 1/6 på Færøerne: Dagpenge 405,83 kr. og timepenge 16,91 kr.
 3 Måltidsfradrag foretages i overensstemmelse med bilag 4.
 De reducerede satser anvendes under udstatiionering fra og med den 29. dag, jf. § 35, stk. 1, i tjenesterejseaftalen (Perst. nr. 057-00).
B.
Procentgodtgørelse 1 Procentgodtgørelse udgør 121,75 kr. pr. døgn.
Bilag 3 Dagpenge og procentgodtgørelse i udlandet og i Grønland pr. 1. januar 2017 - Dagpengesatsen udgør 487 kr. og procentgodtgørelsen 121,75 kr. i udlandet og i Grønland pr. 1. januar 2017.
 Det gælder dog ikke for nedenstående lande, hvor følgende satser er gældende:
 1 Der kan aldrig samtidig ydes både dagpenge og procentgodtgørelse. procentgodtgørelse ydes alene i det tilfælde, der er nævnt i tjenesterejseaftalens § 21, stk. 2.
 2 Måltidsfradrag foretages i overensstemmelse med bilag 4.
3 Dagpengesatsen og procentgodtgørelsen (her på 30 pct.) er højere, i det omfang der efter tjenesterejseaftalens § 22, stk. 3, er indgået lokal aftale herom.
Dagpengene kan dog ikke overstige 487 kr.  og procentgodtgørelsen kan ikke overstige 121,75 kr.
Bilag 4 Måltidsfradrag i Danmark, på Færøerne, i udlandet og i Grønland pr. 1. januar 2017 - Time- og dagpengene skal reduceres, hvis den ansatte får gratis måltider i tilknytning til tjenesterejsen.
 Fradraget foretages i den konkrete time- og dagpengesats, jf. herved tillige bilag 2, note 3 og bilag 3, note 2.
 Fradraget udgør følgende:
 Fremkommer der en tredje decimal på 5 eller mere, afrundes opad til nærmeste hele ørebeløb, ellers nedad.
Eksempel 1 Fradragene udgør ved en ureduceret sats på 418 kr. følgende:
Eksempel 2 Fradragene udgør ved en ureduceret sats på 487 kr. følgende:
Bilag 5 Hoteldispositionsbeløb i Danmark, på Færøerne og i udlandet pr. 1. januar 2017 - A.
Danmark og Færøerne 1 Hoteldispotisionsbeløbet for Danmark fastsættes med udgangspunkt i Statens Indkøbs hotelaftale, der reguleres pr. 15. februar 2017. Den angivne sats på 1.020 kr. (reduceret med 1/4, 765 kr.) er derfor først gældende fra 15. februar 2017. Indtil da anvendes satsen for 2016 (1.008 kr. og reduceret med 1/4, 756 kr.) 2 Hoteldispositionsbeløbet er inklusive moms.
 De reducerede satser anvendes under udstationering fra og med den 29. dag, jf. § 35, stk. 2, i tjenesterejseaftalen (Perst. nr. 057-00).
B.
Udlandet Hoteldispositionsbeløbet i udlandet og Grønland nedsættes med 1/4 under udstationering fra og med den 29. dag, jf. § 35, stk. 2, i tjenesterejseaftalen (Perst. nr. 057-00).
 For lande, hvor der ikke er fastsat et hoteldispositionsbeløb, refunderes rimelige udgifter til et hotelværelse med bad eller anden godkendt indkvartering mod dokumentation, jf. § 28, stk. 4, i tjenesterejseaftalen.
Bilag 6 Udokumenteret nattillæg i Danmark, på Færøerne, i udlandet ogi Grønland pr. 1. januar 2017 - De reducerede satser for udokumenteret nattillæg anvendes under udstationering fra og med den 29. dag, jf. § 35, stk. 2, i tjenesterejseaftalen.
