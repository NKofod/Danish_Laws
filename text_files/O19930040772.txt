Resumé I efteråret 1993 aftalte ombudsmanden med Århus Amtskommune, at  

 han på ny - efter vedtagelsen i juni måned 1992 af amtets nye psykiatriplan -  

 skulle besøge Psykiatrisk Hospital i Risskov.
Besøget fandt sted i foråret  

 1994. Den nye psykiatriplan forsøger især at skabe mulighed for en tværfaglig  

 helhedsindsats i psykiatrien.
Gennem møder og besøg på institutioner i amtet  

 orienterede ombudsmanden sig om amtets lokalpsykiatri og den generelle  

 udvikling  

 på psykiatriområdet.
Under et afsluttende møde med amtets psykiatriudvalg  

 redegjorde ombudsmanden for sin kompetence på området og sine indtryk efter  

 besøget. (J. nr. 1994-1187-424).
 Besøg på Psykiatrisk Hospital i Risskov.
 Den 12. april 1994 afgav jeg  

 følgende redegørelse om et besøg på Psykiatrisk Hospital i Risskov:
"I efteråret 1990 og  

 foråret 1991 besøgte jeg Psykiatrisk Hospital i Risskov.
Min redegørelse om  

 besøget er optrykt i FOB 1990, side 318ff.
Besøget kunne efter reglerne  

 for ombudsmandens virksomhed ikke få karakter af en egentlig inspektion.  

 Ombudsmanden kan inspicere ethvert tjenestested under staten.
Med hensyn til  

 kommunale og amtskommunale tjenestesteder kan en egentlig inspektion kun  

 finde  

 sted "under behandlingen af en sag". Ombudsmandens almindelige  

 inspektionsvirksomhed kan med andre ord efter de gældende regler ikke  

 udstrækkes til amtskommunalt drevne hospitaler som f.eks.
Risskov.
Jeg foretog en egentlig  

 inspektion på Rigshospitalets Psykiatriske Afdeling O i december 1987  

 (redegørelsen er optrykt i FOB 1988, s. 201ff), og i august 1992 aflagde jeg  

 Rigshospitalet et nyt, opfølgende besøg.
Efter min mening er sådanne  

 opfølgende  

 besøg nyttige.
Jeg skrev derfor i oktober 1993 til Århus Amtskommune v.  

 amtsborgmester Ib Frederiksen og foreslog et nyt besøg på Risskov.
Besøget  

 blev  

 aftalt, og jeg blev på forhånd meget grundigt orienteret om den seneste  

 udvikling på psykiatriområdet i Århus Amt.
Efter aftale med amtets  

 psykiatriudvalg og direktør Arne Rolighed optrykker jeg her en redegørelse om  

 besøget.
Under mit første besøg på  

 Risskov fik jeg lejlighed til at stifte nærmere bekendtskab med amtets  

 daværende psykiatriplan fra 1988 og den distriktspsykiatriske indsats.
En  

 nærmere redegørelse herfor findes i FOB 1990, s. 320 ff.
Som en af fremtidens  

 vigtigste arbejdsopgaver pegede den daværende sygehusledelse over for mig på  

 den videre omstilling til distriktspsykiatrien.
 I 1990 vedtog amtet en  

 temaplan "Tværsektoriel psykiatri i Århus Amtskommune" og senere  

 "Handlingsplanen for psykiatrien 1991-92". I juni 1992 vedtog amtet  

 "Plan for psykiatrien i Århus Amt 1992-1994". Det vil her føre for  

 vidt at give et dækkende billede af den nye psykiatriplans enkeltheder, og  

 jeg  

 har derfor koncentreret min gengivelse om de for mig at se afgørende  

 elementer.
 Med planen søger amtet at  

 skabe mulighed for en tværfaglig helhedsindsats på psykiatriområdet.  

 Gennemførelsen af planen forudsætter et tæt samarbejde med amtets kommuner.
Planen medfører en udbygning  

 af tilbudene i lokalpsykiatrien, en omlægning af de regionale sygehus- og  

 institutionstilbud  

 og en udbygning af amtsdækkende specialtilbud.
På bl.a. denne måde ønsker  

 amtet  

 at sikre, at brugerne, patienterne, får fuld støtte af sammenhængende og  

 målrettede tilbud - fra behandling på sygehus til sociale eller kommunale  

 tilbud.
Indsatsen kan til gavn for patienterne styres og planlægges mere  

 hensigtsmæssigt.
 Amtet har besluttet at  

 gennemføre en meget udstrakt decentralisering af ansvar og kompetence.
Ledelsesstrukturen er som  

 driftstrukturen brudt op og lagt om.
Amtsrådet har nedsat et udvalg for  

 psykiatri og voksenhandicap m.v., som har det politiske og administrative  

 ansvar for amtets psykiatriservice.
På direktionsniveau er der knyttet en  

 direktør til driftsområdet, og der er etableret en driftsledelse bestående af  

 direktør, cheflæge, chefsygeplejerske og socialpsykiatrichef.
Udgangspunktet er naturligvis  

 gældende lovgivning, og den heri fastsatte fordeling af opgaver og  

 kompetencer.  

 Der tegner sig tre hovedgrupper: sygehusopgaverne, de sociale opgaver og  

 undervisningsopgaverne.
Sygehusopgaverne varetages efter lovgivningen af  

 amtet,  

 efter bistandsloven træffer kommunerne afgørelser i første instans, og ifølge  

 lov om specialundervisning skal amtet tilbyde undervisning til personer med  

 fysisk eller psykisk handicap.
Den gældende lovgivning har  

 ikke fastsat regler i forbindelse med initiativer som f.eks. Århus Amts plan  

 om  

 at etablere sammenhængende tilbud på psykiatriområdet.
Planen forudsætter  

 derfor et tæt og forpligtende samarbejde med amtets kommuner - et spørgsmål  

 som  

 jeg under mit besøg fik lejlighed til at diskutere mere indgående med den  

 daglige og den politiske ledelse.
Det ligger uden for mine muligheder at  

 komme  

 med eventuelle forslag til centrale, statslige initiativer med henblik på at  

 sikre ensartethed og hensigtsmæssighed i omstillingen af psykiatristrukturen.  

 Men jeg har i samråd med Århus Amt valgt at sende denne redegørelse til  

 orientering i Sundhedsministeriet og Socialministeriet.
Redegørelsen er også  

 sendt til det udvalg, der er nedsat i henhold til grundlovens § 71, stk.7.
 Besøgets forløb:
Mandag den 24. januar 1994  

 havde jeg og to af mine medarbejdere samtaler med psykiatriledelsen,  

 repræsentanter for patientforeningen, patientrådgiverforeningen og SIND.
Jeg  

 mødte endvidere repræsentanter fra lokalpsykiatrisk team Vest og amtets  

 psykiatriudvalg.
Samme dag havde jeg lejlighed  

 til at se den nye retspsykiatriske afdeling, ungdomspsykiatrisk afdeling og  

 det  

 nye informationscenter.
Tirsdag den 25. januar besøgte mine medarbejdere  

 lokalpsykiatricenter Vest, Randers sygehus og Tangkærcentret i Ørsted.  Møderne:
 Møde med psykiatriledelsen:
 Ledelsen udpegede sine  

 vigtigste opgaver i den umiddelbare fremtid: Planerne om at sælge det gamle  

 hospital er nu opgivet, og det er besluttet at starte en renovering i 1995;  

 psykiatriplanen  

 skal gennemføres og justeres, og ledelsen skal sikre, at budgetterne  

 overholdes.
Ledelsen gennemgik kort de  

 væsentligste ændringer i driftstrukturen efter vedtagelsen af  

 psykiatriplanen.  

 Den tidligere opdeling imellem sygehussektor og socialsektor er blevet mindre  

 skarp.
Børnepsykiatrien er dog lagt uden for enhedsstrukturen og henlagt til  

 amtets børne- og ungdomsudvalg.
En effektiv gennemførelse af  

 psykiatriplanen kræver økonomisk og administrativ deltagelse af kommunerne.  

 Der  

 kan være interesseforskelle imellem planens langsigtede mål og kommunernes  

 aktuelle økonomiske styring og formåen.
Ledelsen kunne derfor godt have  

 ønsket  

 sig centralt fastsatte regler om kommunernes handlepligter under forsøg som  

 dette på at ændre en gammel struktur på psykiatriområdet.
Amtet måtte forsøge  

 at fastholde kommunerne i det gode samarbejde, der var opnået.
 Amtet var godt i gang med  

 gennemførelsen af distriktspsykiatrien i alle 8 lokalområder (en eller flere  

 kommuner hvor der er etableret et samarbejde med amtet om den lokale  

 psykiatriske indsats). I enkelte områder var udviklingen kommet meget langt,  

 hvorimod man i andre områder endnu kun havde "spinkle teams".  

 Økonomien rakte dog endnu ingen steder til at områderne kunne arbejde i  

 dybden  

 med udlægningen af opgaver og kompetence.
 Møde med patientforeningen:
 De to repræsentanter pegede  

 som ved mit sidste besøg på, at en del patienter ved modtagelsen ikke bliver  

 indlagt på hospitalet, men fx henvises til ambulant behandling, eller slet  

 ikke  

 skønnes at have behov for psykiatrisk behandling.
Der er efter foreningens  

 opfattelse nu 26 "færdigbehandlede" patienter, som venter på at  

 komme  

 videre i behandlingssystemet - typisk til en psykiatrisk døgninstitution.
En  

 beregning ville vise, at ventetiden for sådanne patienter nu bliver 1 år.
 Foreningen pegede på, at  

 frivillig indlæggelse i praksis kan udvikle sig til tvangsindlæggelse, uden  

 at  

 lovens regler om fremgangsmåder ved tvangsindlæggelse følges.
 Efter foreningens mening var  

 belægningen for høj på de lukkede afsnit (Afd. 1, 2, 3, 4 og 6). Der er senge  

 på gange og opholdsstuer i perioder med spidsbelastning, særlig ved  

 højtiderne.  

 I denne forbindelse blev det nævnt, at stuerne på afd. 88, 89, 90, og 91  

 stadig  

 er for små (jf. ombudsmandens beretning fra 1990). Det blev senere bekræftet  

 af  

 ledelsen, at de i min beretning omtalte 2-sengsstuer på  

 13 m²  

 stadig bruges.
 Under et senere møde med  

 psykiatriudvalget og psykiatriledelsen omtalte jeg foreningens bemærkninger.
 Møde med SIND:
SIND oplyste, at psykiatriledelsen  

 i Risskov som det foreløbigt eneste sted i Danmark har indført faste møder  

 med  

 SIND hver anden måned.
SIND omtalte møderne som gode og konstruktive.
SIND er med i arbejdsgruppen  

 om renoveringen i 1995, men så gerne at patientforeningen også kom med.
Man  

 håbede, at de afsatte 80 mio. kr. var nok til ombygningen.
SIND var endvidere  

 i  

 færd med at lave et oplæg til ledelsen om pårørende-politik.
 Foreningen ønskede  

 psykiatrilovens bestemmelser om brugergarantier strammet op - navnlig for så  

 vidt angik bestemmelserne om patientråd og -møder.
 Som et særligt punkt omtalte  

 SIND de utilsigtede problemer, som en tvangsindlæggelse kan medføre for  

 patient  

 og pårørende, når politiets rolle bliver synlig for omverdenen.
 Møde med patientrådgiverforeningen:
 Efter foreningens opfattelse  

 viser patientklagenævnene for lidt interesse for normeringer og fysiske  

 forhold  

 på psykiatriområdet.
Man havde endvidere undret  

 sig over, at domstolene næsten konsekvent hørte retslægerådet, før der  

 træffes  

 afgørelser i sager om tvangsindlæggelser.
Udover ekstra lange  

 behandlingstider  

 medførte dette, at afgørelserne fik et proforma skær, idet de indlæggende  

 lægers udtalelser efter foreningens mening konsekvent lægges til grund.  

 Desuden  

 pegede foreningen på, at rådet ikke selv foretager undersøgelser, men alene  

 bygger sine vurderinger på materiale fra hospitalet.
Som et ønske til den kommende  

 revision af psykiatriloven fremhævede foreningen, at patienten ved  

 tvangsfiksering automatisk fik tildelt en rådgiver.
Foreningen havde  

 bemærket,  

 at myndighederne ikke efterkom lovens krav om, at patienter ved  

 genindlæggelse  

 skal tildeles samme rådgiver.
 Foreningen omtalte til slut  

 den belastning for patienterne, som lå i, at sager vedrørende  

 patientforsikringen havde ca. 15 måneders behandlingstid.
 Møde med amtets psykiatriudvalg:
 Jeg redegjorde for mine  

 manglende forudsætninger for at udtale mig om behandlingers indhold og  

 resursenormeringen (i modsætning til resurseudnyttelsen) på psykiatriområdet.
 Efter besøget på Risskov var  

 begrebet om den "gode sygehusstandard" for mig blevet suppleret med  

 referenceprogrammerne, som psykiatriledelsen havde forklaret om tidligere på  

 dagen.
 Referenceprogrammer blev  

 defineret som vejledende retningslinier med en "systematisk beskrivelse  

 af  

 de elementer, som bør indgå i undersøgelse, behandling og pleje af en bestemt  

 sygdom (eller et kompleks af symptomer) for at opfylde god klinisk  

 praksis".
 Fra rundvisningen fremhævede  

 jeg den retspsykiatriske afdeling som et godt eksempel på god  

 sygehusstandard.  

 Afdelingen havde særdeles gode fysiske rammer og personalemæssige forhold.  

 Det  

 nye "Psyk-Info"-center var efter min vurdering et meget positivt  

 projekt, som jeg vil anbefale over for andre hospitaler.
 Om ungdomspsykiatrien  

 konstaterede jeg, at de fysiske rammer var blevet betydeligt bedre siden mit  

 sidste besøg i 1990. Der var dog et åbenbart spring op til den standard, som  

 jeg havde set på retspsykiatrisk afdeling.
Udvalget forklarede om den  

 nye psykiatriplan og tankerne bag enhedspsykiatrien.
Det er nu lykkedes at  

 skabe ro på området, og efter en første fase med strategisk og langsigtet  

 planlægning imødeså udvalget en hurtig gennemførelse af planen og dens  

 målsætninger.
Næste store opgave er renoveringen af Risskov hospital og  

 udbygningen af Modtagelsen.
 Udvalget og amtet havde  

 besluttet at lægge et højt ambitionsniveau på psykiatriområdet, og den nye  

 struktur er en nødvendig forudsætning.
 Efter en høringsfase var  

 børne- og ungdomspsykiatrien placeret under børne- og ungdomsudvalget.  

 Enhedstanker havde været udslagsgivende - muligheden for at samle tilbuddene  

 til børn og unge under et udvalg.
Asylfunktionen er overgået  

 fra sygehusvæsenet til socialsektoren, men det er umuligt på nuværende  

 tidspunkt at udtale sig generelt om lokalpsykiatriens virkninger og  

 muligheder  

 for at dække de behandlingsmæssige behov.
Udvalget har dog stor tillid til,  

 at  

 den nye plans tanker og målsætninger er rigtige.
 I forbindelse med min  

 redegørelse for de kompetencemæssige forhold fremhævede udvalget kommunernes  

 store betydning ved gennemførelsen af psykiatriplanen og dens målsætning, og  

 udvalget opfordrede mig til ved et eventuelt nyt besøg også at møde  

 kommunernes  

 repræsentanter.
 Besøgene:
 Besøg på den nye retspsykiatriske afdeling:
En tidligere lukket afdeling  

 var gennemrenoveret, udvidet og sikret for 2½-3 mio. kroner.
Afdelingen var  

 taget i brug en uge før mit besøg.
I modsætning til de øvrige  

 afdelinger med 16 patienter, skal denne afdeling rumme 12 patienter.  

 Afdelingen  

 er endvidere normeret med 5 ekstra årsværk.
En skolelærer besøger afdelingen  

 3  

 formiddage og tilbyder 6 lektioner.
Der er stor interesse fra patienternes  

 side.
En ergoterapeut er tilknyttet afdelingen på fuld tid og en  

 fysioterapeut  

 på ½-tid.
Det er tilstræbt at placere behandlernes kontorer så tæt på  

 sengestuerne  

 som muligt.
 Værelserne er  

 16 m²  

 med særligt sikrede døre  

 og vinduer, og fremstår som lyse og venlige med muligheder for individuel  

 indretning.
Afdelingen har 3 bruserum,  

 hvoraf det ene er særligt indrettet til patienter med fysiske handicap.
Der  

 er  

 åbne opholdsrum og et særligt besøgsrum, som kan aflåses indefra.
Afdelingens patienter har  

 mulighed for at få frisk luft i en indhegnet have.
Da jeg besøgte afdelingen,  

 var der mulighed for at se ind i haven fra offentlig vej.
Man forventer dog,  

 at  

 beplantning vil afhjælpe dette forhold.
 Efter rundvisningen kunne jeg  

 konstatere, at afdelingen efter min mening fuldt ud levede op til en  

 "god  

 sygehusstandard".
Afdelingens ledelse  

 orienterede om tilrettelæggelsen af og målsætningen for det retspsykiatriske  

 arbejde: Afdelingens arbejde bryder med det tidligere enerådende  

 "fortyndingsprincip", hvorefter de retspsykiatriske patienter  

 spredes  

 over eksisterende lukkede afdelinger.
Dette til trods vil der dog fortsat  

 være  

 mange behandlings- og anbringelsesdømte patienter placeret på hospitalets  

 øvrige afdelinger.
Hovedindsatsen er lagt på  

 mentalobservationerne.
Hertil har afdelingen afsat 6 af de 12 senge.
Hele  

 Jylland med undtagelse af Vejle er optageområde.
Man regner med, at en  

 observation normalt vil vare 6 uger.
 2 senge er afsat til  

 varetægtsfængslede, og de sidste 4 senge er forbeholdt retspsykiatriske  

 patienter med særligt resursekrævende behandlingsbehov.
 Besøg på "Psyk-Info":
Ledelsen havde under mødet  

 henledt min opmærksomhed på dette nye initiativ.
Centret er 4 dage om ugen  

 bemandet med en bibliotekar, og en dag om ugen suppleres bibliotekaren med en  

 sygeplejerske og en pårørende.
 Informationssøgende, såvel  

 patienter og pårørende som andre, kan låne bøger, tidsskrifter o.s.v., men  

 har  

 også mulighed for at få en personlig kontakt og vejledning fra det faglige  

 personale og pårørende.
 Centret arrangerer åbne  

 tema-møder for på denne måde at oplyse og skabe større indsigt og forståelse  

 for sindslidelser, psykisk syge og deres muligheder.
 Der har allerede været stor  

 opmærksomhed om forsøget med centret og dets virke, som jeg finder  

 værdifuldt.  

 Den fortsatte eksistens er sikret i 2 år ved hjælp af fondsmidler.
 Afdeling 19, ungdomspsykiatrisk afdeling:
Afdelingen, der er en lukket  

 afdeling, har i øjeblikket til huse i en træbygning fra 1963. Bygningen blev  

 i  

 sin tid opført til midlertidig afhjælpning af hospitalets voksende  

 pladsproblemer.
Med 4 eneværelser og 2 2-sengsstuer er der plads til 8 unge.  

 Der er et pædagogisk behov for 2-sengsstuerne i forbindelse med at forberede  

 de  

 unge på at være sammen med andre og at skulle klare sig selv på et senere  

 tidspunkt.
Afdelingen har eget køkken, baderum med to brusere og 5 toiletter.
 Gipsvæggene giver en dårlig  

 akustik, og i stærk blæst kan afdelingen være svær at varme op.
Afdelingen har lavet en  

 introduktionsfolder, der bl.a. gengiver klagereglerne.
Spørgsmål om  

 aktindsigt  

 blev diskuteret, herunder forældres adgang til aktindsigt.
De 8 patienter med  

 forskellige svære psykiske lidelser var i alderen 16 til 21 år.
Den  

 gennemsnitlige behandlingstid er 3 måneder.
Afdelingens ledelse skønner,  

 at der er behov for ca. 20 pladser, og der er et afgørende udækket behov for  

 at  

 tilbyde ambulant behandling.
Muligheden for ambulant behandling kan modvirke  

 et  

 ellers stigende behov for indlæggelser.
 Børne- og ungdomspsykiatrien  

 er nu et selvstændigt funktionsområde under amtets Børn- og Ungeudvalg.
 Afdelingen oplyste, at  

 aldersgrænsen for placering under voksenpsykiatrien efter alt at dømme bliver  

 fastsat til 18 år for nye patienter.
Ledelsen ønsker arbejdet med  

 ungdomspsykiatriområdet tilendebragt - og gerne med samme gode resultat som  

 retspsykiatrien.
Man var dog meget betænkelig ved at området skæres fri af  

 enheds-psykiatrien.
Den forskningsmæssige kontinuitet og enhed ophører, og  

 mødet med en anden tradition under det nye udvalg kunne give problemer.
 Jeg besluttede at følge  

 udviklingen på dette område nøje.
 Møde med repræsentanter fra lokalpsykiatrisk team Vest:
 Under det korte møde  

 redegjorde repræsentanterne dels for erfaringen fra de allerede oprettede  

 centre, og dels for hvor langt man var nået i Vest (Brabrand).
 Ved besøget dagen efter fik  

 to af mine medarbejdere lejlighed til at se det nye center.
Århus Kommune har lejet  

 Brabrand Bio, der er bygget om og renoveret.
Centret ligger tæt op ad  

 kommunens  

 familie- og arbejdsmarkedscenter i området.
Bygningen vil udover teamet rumme  

 et med tilskud kommunalt drevet dagcenter.
Der var indrettet terapirum med  

 lydtætte døre, kontorer til bl.a. teamets distriktssygeplejersker,  

 hjemmesygeplejerske, socialpædagog og socialrådgiver.
Amtet har ansat den  

 tilknyttede socialrådgiver, som visiterer til de etablerede døgntilbud.
Alle  

 rum fremstod lyse og venlige.
Området er kendetegnet ved en  

 forholdsmæssig stor andel beboere af udenlandsk oprindelse.
Der vil derfor  

 erfaringsmæssigt opstå særlige problemer for distriktspsykiatrien - dels af  

 praktisk art som f.eks. ved tolkning, dels af behandlingsmæssig art.
Man er opmærksom på de  

 problemer, som udspringer af forvaltningslovens bestemmelser om videregivelse  

 af fortrolige oplysninger.
Et skema med samtykkeerklæring er lagt så langt ud  

 i  

 systemet som muligt - typisk til praktiserende læger.
 Man forudså  

 flaskehalsproblemer, når brugere skal optages på døgninstitutionerne.
Psykiatriplanens realisering  

 betyder bl.a., at patienter med neuroselidelser må henvises til behandling  

 hos  

 privatpraktiserende psykologer/læger.
Der kan endvidere erfaringsmæssigt  

 peges  

 på en stigende tendens til, at patienterne isolerer sig mere under  

 distriktspsykiatrien.  

 Fra centrets side sætter man lid til effekten af de psykiatriske  

 hjemmehjælperes arbejde.
 Besøg på Randers sygehus:
Som led i psykiatriplanens  

 målsætning om at decentralisere den langtidspsykiatriske indsats har  

 sygehusene  

 i Silkeborg og Randers fået sektoransvar på det almenpsykiatriske område.
Den  

 1. januar 1994 tog Randers Sygehus en ny lukket afdeling i brug som led i  

 udflytningen fra Risskov.
 Såvel åbne som lukkede  

 afdelinger var blandede med hensyn til patienternes køn, alder og diagnoser.  

 Der var 1-, 2- og 3-sengsstuer, køkken, opholdsstuer, bad og toiletter.  

 Bygningerne var opført i 1984 og fremstod som velholdte.
 Distriktspsykiatrien er  

 stadig under organisering i Randers på nuværende tidspunkt, men det står  

 fast,  

 at strukturen bliver anderledes end i Århus.
 Besøg på Tangkærcentret:
 Tangkærcentret i Ørsted  

 ligger i smukke omgivelser og var frem til 1988 indrettet som et somatisk  

 plejehjem.
Centret er delt op i fem  

 afdelinger med hver 8 store værelser med tilhørende bad.
Beboerne er gamle  

 sindslidende og gerontopsykiatriske patienter.
Centret modtager også yngre  

 demente og hjerneskadede patienter.
Institutionen er skærmet således, at  

 svært  

 demente ikke selv kan forlade centret.
På Tangkærcentret har man  

 forsøgt at delegere kompetencer så langt ud som muligt.
Det betyder bl.a., at  

 hver afdeling har sin egen normering - bortset fra en for institutionen  

 fælles  

 nattevagt.
Man har endvidere en kontaktpersonordning, hvor kontaktpersonen  

 følger patienten fra den første dag.
Kontaktpersonen sørger bl.a. for at  

 indgå  

 aftaler med patienten og de pårørende om økonomi og deltagelse i forskellige  

 aktiviteter.
Ordningen er et vigtigt instrument i forsøget på at løse de  

 særlige problemer, som opstår i forbindelse med behandling af fx senil  

 demente og  

 varetagelse af deres interesser.
Under besøget henviste mine medarbejdere til  

 betænkning nr. 1247 om værgemål og Justitsministeriets arbejde med at skabe  

 et  

 lovgrundlag, som skal bruges i disse praktisk vanskelige situationer.
Centret har leveret elementerne  

 til et amtsligt initiativ om et edb-baseret program til administration af  

 pensionsudbetalingerne.
Der findes et beboerråd, og der er regelmæssige  

 beboermøder.
 Der er indrettet store rum  

 til ergoterapi, træningslokaler o.s.v. i kælderen.
Tangkærcentret virkede som et  

 rart sted at være; dette indtryk bekræftedes under samtaler med patienter og  

 personale." NOTER: (*1) Jf.
FOB 1988, s.  

 201ff og  

 FOB 1990, s. 318ff.
