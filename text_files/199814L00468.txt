Betænkning afgivet af Udvalget for  

 Fødevarer, Landbrug og Fiskeri den 5. maj 1999 Betænkning over Forslag til lov om sygdomme og infektioner hos  

 dyr Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret skriftligt.
Udvalgets spørgsmål nr. 3 og  

 fødevareministerens besvarelse heraf, for så vidt angår  

 den del af spørgsmålet, som omhandler registrering af svin, samt  

 udvalgets spørgsmål nr. 11 og 12 og fødevareministerens  

 besvarelse heraf er optrykt som bilag til betænkningen.
 Endvidere har udvalget modtaget skriftlige henvendelser  

 fra:
Dansk Dambrugerforening, Landbrugsraadet og Landsforeningen af Danske Mælkeproducenter.
 I forlængelse af de skriftlige henvendelser har en  

 deputation fra Landbrugsraadet haft foretræde for udvalget.
 Der er af fødevareministeren og tre mindretal  

 stillet ændringsforslag, hvorom henvises til de ledsagende  

 bemærkninger.
Vedrørende lovforslaget generelt og  

 fødevareministerens beføjelser Et mindretal (Venstres, Det Konservative Folkepartis og  

 Dansk Folkepartis medlemmer af udvalget) finder, at lovforslaget rummer mange  

 positive elementer, herunder den regelforenkling, lovforslaget er et udtryk  

 for.
Mindretallet beklager dog samtidig, at ministeren får meget store  

 beføjelser, som kan være i konflikt med det  

 retssikkerhedsbegreb, mindretallet gerne ser håndhævet i forhold  

 til staten.
Vedrørende registrering af svin Et mindretal (Venstres, Det Konservative Folkepartis og  

 Dansk Folkepartis medlemmer af udvalget) noterer sig, at der ikke er aktuelle  

 planer om skærpet pligt til registrering af svin.
Vedrørende Hæmorrhagisk  

 virusseptikæmi (VHS) (»Egtved-sygen«) Et mindretal (Venstres, Det Konservative Folkepartis og  

 Dansk Folkepartis medlemmer af udvalget) beklager, at ministeren ikke vil  

 imødekomme dambrugernes ønske om at flytte VHS (» Egtved-syge«) i oversigten over smitsomme husdyrsygdomme, som kan  

 bekæmpes efter lovforslagets § 9, fra gruppe II, som omfatter sygdomme  

 af produktionsmæssig betydning, til gruppe I, som omfatter sygdomme af  

 væsentlig samfundsøkonomisk betydning.
Vedrørende veterinære  

 grænsekontrolsteder Et mindretal (Venstres, Det Konservative Folkepartis og  

 Dansk Folkepartis medlemmer af udvalget) finder, at den ændrede  

 finansieringsform for de veterinære grænsekontrolsteder er  

 uacceptabel, idet de såkaldte tomgangsomkostninger bliver for tung en  

 byrde for erhvervslivet, der ikke har muligheder for at overvælte  

 tomgangsomkostningerne, og mindretallet ser med bekymring på, at  

 lovforslaget kan indebære, at eksportører og importører  

 vil vælge andre EU-grænsekontrolsteder.
Samtidig vil mindretallet  

 fastholde fødevareministeren på, at der fortsat skal være  

 en troværdig grænsekontrol.
Et andet mindretal (Kristeligt Folkepartis medlem af  

 udvalget) har ikke under udvalgsbehandlingen fået fuld klarhed over,  

 hvordan lovforslagets bestemmelser om veterinære  

 grænsekontrolsteder vil virke, og hvilke konsekvenser de vil få  

 for både antal og finansiering af de veterinære  

 grænsekontrolsteder.
Mindretallet frygter, at det bliver for dyrt for  

 de virksomheder, der eventuelt kan have interesse i at nyoprette eller  

 opretholde et veterinært grænsekontrolsted, og mindretallet  

 savner den solidaritet imellem de »store steder« og de  

» små steder«, der ligger i en statslig forpligtelse  

 og finansiering.
Mindretallet refererer til svar på  

 spørgsmål nr. 21, hvor det blandt andet hedder, at »Ved eventuel nedlæggelse af  

 grænsekontrolsted vil de importerede varer skulle indføres over  

 et andet kontrolsted.
Det samme gælder eksport.«  Idet mindretallet henviser til debatten om regional  

 udvikling og beskæftigelse, frygter mindretallet for, at dette  

 yderligere vil medvirke til en negativ økonomisk og  

 beskæftigelsesmæssig udvikling i yderområderne.
Vedrørende karantænestationer Et mindretal (Dansk Folkepartis medlem af udvalget) er af  

 den opfattelse, at det ville være gavnligt at få oprettet  

 karantænestationer, således at importen af levende kreaturer  

 bedre kan kontrolleres med henblik på at undgå smittespredning af  

 alle slags kvægsygdomme, hvilket vil være til gavn for  

 producenterne og også til stor gavn for fødevaresikkerheden.
 Herefter indstiller et mindretal (Socialdemokratiets, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med det under nr. 2 stillede ændringsforslag.
 Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til  

vedtagelse med de under nr. 2 og 3 stillede ændringsforslag.
Et tredje mindretal (Socialistisk Folkepartis  

 medlemmer af udvalget) indstiller lovforslaget til vedtagelse med det  

 under nr. 2 stillede ændringsforslag.
Mindretallet vil stemme hverken  

 for eller imod det under nr. 1 stillede ændringsforslag ved 2.  

 behandling.
 Et fjerde mindretal (Dansk Folkepartis medlem af  

 udvalget) indstiller lovforslaget til vedtagelse med de under nr. 2 4  

 stillede ændringsforslag.
Et femte mindretal (Centrum-Demokraternes medlem af  

 udvalget) indstiller lovforslaget til vedtagelse med det under nr. 2  

 stillede ændringsforslag.
Mindretallet vil redegøre for sin  

 stilling til det under nr. 3 stillede ændringsforslag ved 2.  

 behandling.
 Et sjette mindretal (Enhedslistens medlem af  

 udvalget) indstiller lovforslaget til vedtagelse med de under nr. 1-3  

 stillede ændringsforslag.
Ændringsforslag Af	et mindretal (EL):
Til § 22 1) Efter stk. 1 indsættes som nyt stykke:
» Af	fødevareministeren, tiltrådt af  

udvalget:
Til § 35 2) Stk. 5 affattes således:
 »Stk. 5.
 Af	et mindretal (V, KF og DF), tiltrådt af et mindretal  

(EL):
Til § 40 3) Paragraffen affattes således:
» Af	et mindretal (DF):
Til bilag 2 4) I gruppe II under afsnittet Kvægsygdomme  

 udgår »Mastitis«.
Bemærkninger Til nr. 1 Ministeren for fødevarer, landbrug og fiskeri  

 får med ændringsforslaget mulighed for at fastsætte regler  

 om karantæne med henblik på at beskytte dansk landbrug mod  

 spredning af husdyrsygdomme.
Til nr. 2 Den gældende rentesats er en fast rente på 1,3  

 pct. månedlig, jf. f.eks. bekendtgørelse om betaling for  

 autorisation, registrering, godkendelse, attestering, tilsyn eller kontrol  

 m.v. udført af Veterinær- og Fødevaredirektoratet,  

 udstedt i medfør af bl.a. lov om husdyrsygdomme.
Ved ændringen  

 nedsættes rentesatsen, så den svarer til den almindelige  

 rentesats i henhold til renteloven med tilknyttede forskrifter, dog mindst 50  

 kr.
Rentesatsen nedsættes herved, ligesom den bliver variabel i forhold  

 til diskontoen.
Gebyret for erindringsskrivelser fastsættes til 200  

 kr., som reguleres i henhold til § 3 i lov om en satsreguleringsprocent.
Til nr. 3 Med ændringsforslaget kan kontrolbesøg, der  

 ikke kan gennemføres i forståelse med ejeren, ikke  

 gennemføres, uden at myndighederne har en retskendelse.
Det er efter  

 forslagsstillernes opfattelse ikke acceptabelt, at myndighederne kan  

 tiltvinge sig adgang til såvel privat ejendom som privat bolig uden  

 retskendelse.
Til nr. 4 Med ændringsforslaget fjernes mastitis fra  

 oversigten over smitsomme husdyrsygdomme, gruppen af sygdomme af  

 produktionsmæssig betydning, som kan bekæmpes efter lovforslagets  

 § 9.
Erling Christensen (S)  

Hugo Sørensen (S)
Erik Mortensen (S) Margot Torp (S)
Jørn Jespersen (SF) fmd.      

 Kristen Touborg (SF)
Annie Lunde Hansen (CD)
Vibeke Peschardt (RV)
Keld Albrechtsen (EL)
Christian Mejdahl (V) Jens Kirk (V)
 Mariann Fischer Boel (V)
Peter Hansen-Nord (V)
Lene Espersen (KF) nfmd.  

Henning Grove (KF)
Christian H.
Hansen (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
Bilag 1 Udvalgets spørgsmål 3, 11 og 12 til  

 fødevareministeren og fødevareministerens svar herpå Spørgsmål 3:
Ministeren bedes kommentere henvendelsen af 3. marts 1999  

 fra Landbrugsraadet, jf.
L 160   bilag 5.
 Svar:
Ad punkt 3: (registrering af svin) ..
 Forventningen om, at registrering af svin vil komme under  

 overvejelse de kommende år, er begrundet i Rådets direktiv  

 97/12/EF af 17. marts 1997 om ændring og ajourføring af  

 Rådets direktiv 64/432/EØF om veterinærpolitimæssige  

 problemer ved handel inden for fællesskabet med kvæg og svin.  

 Ifølge dette direktivs artikel 18 skal en central database (CHR)  

 være fuldt operationel fra den 31. december 1999. Databasen skal  

 ifølge artikel 14, afsnit 3, litra C, indeholde de samme  

 grundoplysninger om svinebesætninger, som p.t. er gældende for  

 kvægbesætninger, samt desuden identifikation for grupper af svin,  

 der flyttes, samt registrering af flytninger.
Registrering af flytninger af grupper af svin er  

 således allerede besluttet.
Det forventes, at Kommissionen  

 fremsætter forslag til nærmere gennemførelsesregler.
 Der foreligger ikke aktuelle nationale planer om en  

 skærpet registreringspligt for svin.
 ..
 Spørgsmål 11:
 Hvilke overvejelser har ministeren gjort sig  

 vedrørende en eventuel etablering af en driftstabsforsikring, jf.  

 lovforslagets § 36.
 Svar:
Den løbende koncentration af husdyrholdet i stadig  

 større enheder har medført en generel stigning i  

 størrelsen af de gennemsnitlige erstatningsudbetalinger i forbindelse  

 med udbrud af smitsomme husdyrsygdomme.
Endvidere må den stigende  

 internationale omsætning af levende dyr alt andet lige antages at  

 medføre en vis øget risiko for udbrud af sygdomme, der ellers  

 var udryddet i den danske husdyrbestand.
Disse tendenser må antages at  

 fortsætte og vil indebære større udsving i  

 erstatningsudbetalingernes samlede størrelse fra det ene  

 regnskabsår til det andet.
 Det må anses for at være af afgørende  

 betydning for opretholdelsen af den nuværende gunstige  

 zoosanitære situation, at den enkelte husdyrproducent vil være  

 sikret fuld kompensation i tilfælde af konkrete sygdomsudbrud, hvor  

 nedslagning påbydes.
Fødevareministeriet har iværksat arbejdet med  

 en forsikringsbaseret ordning med henblik på at opstille en række  

 modeller for en sådan.
I den forbindelse er de overvejelser, man  

 gør sig, især størrelsen af de besætninger,  

 forsikringsordningen skal gælde for, finansieringsforholdet for  

 ordningen, spørgsmålet om, hvorvidt ordningen skal være  

 kommerciel, fondsbaseret eller gensidig (branchebaseret), og hvorvidt det  

 skal være en fælles ordning med eller en særlig ordning for  

 zoonoser.
 I den forbindelse vil det indgå i overvejelserne,  

 hvorvidt forsikringen helt eller delvis skal dække driftstab.
 Spørgsmål 12:
Vil ministeren gøre rede for svinebranchens model  

 for karantæneregler og i givet fald redegøre for  

 kvægbranchens mulighed for eventuelt at benytte en lignende model? Svar:
 F.s.v. svinebranchens model kan oplyses  

 følgende:
Danske Slagterier, Landsudvalget for Svin (DS/LU)  

 søger at opnå en frivillig skriftlig aftale med alle, der  

 ønsker at importere svin til Danmark.
Formålet er at forhindre  

 indslæbning af uønskede svinesygdomme i forbindelse med  

 importen.
Dette foregår ved, at en dyrlæge fra DS/LU  

 kontakter importøren med henblik på at opnå en aftale i  

 henhold til svinebranchens interne regelsæt.
Dette regelsæt  

 beskriver fremgangsmåder og regler for import, isolering,  

 prøvning af importerede svin, slagtning af importerede svin, handel  

 med afkom efter importerede svin samt slagtning heraf.
Herunder stilles der  

 bl.a. særlige krav til isolationsstaldene, til slagterierne, hvor  

 slagtningen af de importerede svin foretages, samt om, at de  

 importører, der har indgået aftale med DS/LU skal indsende  

 oplysninger til DS/LU om salg af de importerede dyr.
Derudover indgås  

 der aftale om, hvilke sygdomme de importerede svin skal undersøges  

 for.
 Den nævnte model vil teoretisk også kunne  

 anvendes af kvægbranchen, ligesom tilsvarende frivillige ordninger vil  

 kunne etableres i andre brancher eller firmaer.
