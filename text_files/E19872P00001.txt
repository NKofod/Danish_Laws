1. Fuld skattepligt 2. Begrænset skattepligt 3. Undtagelser fra skattepligten 1. Fuld skattepligt I dette afsnit omtales kildeskattelovens regler om, 1) hvilke personer, der er skattepligtige her i landet, og 2) inden for hvilket tidsrum skattepligten består.
 Reglerne er omtalt i KL-cirkulære nr.198 af 27. oktober 1971 og  

 KL-cirkulære nr.137 af 20. juni 1973.
Der henvises derudover til Ole Bjørn m.fl.: Lærebog om indkomstskat (5.  

 udg.) 1985, s.363-396, Thøger Nielsenn: Indkomstbeskatning II, s.1, Moritz  

 Hansen: Kildeskat (3. udg.) s.1-49, Helkett (14. udg.) s.13-25 og s.65-86,  

 Hinze: Skat ved Flytning til Udlandet (1982), Hinze i S.O. 1979, s.199ff.,  

 Mazanti-Andersen, R.
R. 1978, s.467ff., Strobel i S.O. 1977 s.232ff., Thøger  

 Nielsen, UfR 1982B, side 125ff. og side 286-7 samt Aage Michelsen UfR 1982B,  

 side 260ff. og side 287-8.
 Endvidere foreligger pjecerne »Værd at vide om skat ved udrejse til  

 udlandet« (udg. af skattedepartementet) og »Skatteproblemer i  

 forbindelse med udrejse til Grønland« (udg. af ministeriet for  

 Grønland).
Nye regler Til modvirkning af skatteflugt er følgende love vedtaget:
 - Lov nr.303 af 25.maj 1987 om ændring af LL. (Fuld renteperiodisering i  

 til- og fraflytningssituationer), se A 1.6.
 - Lov nr.304 af 25.maj 1987 om ændring af varelagerloven (Begrænsning af  

 adgangen til nedskrivning på udenlandske varelagre m.v.), se nærmere herom L  

 3.6.1.
 - Lov nr.306 af 25.maj 1987 om ændring af investeringsfondsloven (ophør af  

 erhvervsvirksomhed), se L 5.7.
 - Lov nr.307 af 25.maj 1987 om ændring af kursgevinstloven (Beskatning ved  

 fraflytning), se E 5.3.3.6.
 - Lov nr.308 af 25.maj 1987 om ændring af skattekontrolloven. (Opbevaring  

 og indsendelse af regnskabsmateriale), se P 3.
 - Lov nr.309 af 25.maj 1987 om ændring af forskellige skattelove.  

 (Skattepligt), se A 1.2. og A 2.
 - Lov nr.310 af 25.maj 1987 om ændring af ABL, LL og LOSI.  

 (Aktieavancebeskatning ved fraflytning m.v.), se K 3.2.
 - Lov nr.312 af 25.maj 1987 om ændring af PL, KL og lov om  

 realrenteafgift. (Ophævelse i utide m.v. og efterbeskatning af fraflyttere  

 m.v.), se I.
Ved disse regler er det tilstræbt, at indtægt, der optjenes her i landet,  

 også beskattes her.
Reglerne skal tillige begrænse mulighederne for at undgå  

 beskatning gennem udnyttelse af forskelle i de enkelte landes skatteregler.
1.1. Kl. § 1, nr. 1. Personer, der har bopæl her i landet Begrebet »bopæl« er nærmere beskrevet i KL-cirkulæret (1971)  

 pkt.2: »Ved afgørelsen af, om denne betingelse er opfyldt, følges  

 hidtidig praksis, d.v.s. at der navnlig lægges vægt på om den pågældende ved  

 at grunde husstand, leje sig bolig eller ved andre foranstaltninger har  

 tilkendegivet, at han agter at have hjemsted her.« I praksis lægges hovedvægten på, om den pågældende har en helårsbolig til  

 rådighed her i landet.
Se nærmere om bopælsbegrebet under A 1.1.3.
 Det er de faktiske bopælsforhold der er afgørende, medens mere formelle  

 kriterier - såsom til- eller framelding til folkeregistret og ansøgning om  

 opholdstilladelse - ikke spiller nogen selvstændig rolle, jfr. f.eks.  

 lsr.1981.99 og ØLD af 10. september 1982 (Skd.65.170).
 Efter KL. § 6, stk. 1 består skattepligten normalt netop i den periode,  

 hvor betingelserne for skattepligt er opfyldt.
1.1.1. Tilflytning Bopæl og ophold Ved tilflytning er det normalt uden betydning at fastslå, om den  

 pågældende har taget bopæl her eller om der kun er tale om ophold, idet  

 skattepligten i almindelighed først indtræder, når den pågældende tager  

 ophold her (KL §7, stk.1). Det er kun nødvendigt at tage stilling til, om  

 skatteyderen har erhvervet bopæl her i de tilfælde, hvor opholdet strækker  

 sig over mindre end 6 måneder, eller hvor der er spørgsmål om undtagelse fra  

 skattepligten efter 6 måneders-reglen i KL §1, nr. 3, eller den pågældende  

 påny afbryder opholdet, således at det skal afgøres om bopæl er bevaret.
Fuld skattepligt indtræder som nævnt ikke ubetinget ved enhver erhvervelse  

 af bopæl her, idet KL. §7, stk.1, fastslår, at personer, der erhverver bopæl  

 her i landet uden samtidig at tage ophold her, først bliver fuldt  

 skattepligtige, når de tager ophold her i landet.
Som sådant ophold anses  

 ikke kortvarigt ophold her i landet på grund af ferie eller lignende.
Hvad er »kortvarigt ophold« Ifølge praksis anses et uafbrudt ophold her i landet af en varighed på  

 mere end 3 måneder eller samlede ophold inden for et tidsrum af 1 år på ialt  

 mere end 180 dage ikke for »kortvarigt ophold på grund af ferie eller  

 lignende«, skd.21.139. Ved beregning af opholdets varighed her i landet  

 medregnes i denne forbindelse ethvert påbegyndt døgn som et fuldt døgn.  

 Iøvrigt må der ved afgørelsen lægges vægt på den pågældendes øvrige  

 tilknytning til andet.
De nævnte 3 måneder, respektive 180 dage, må betragtes som et aksimum for  

 ophold uden at skattepligten indtræder på grund af bopæl her.
Dette  

 maksimumsophold vil i almindelighed kunne accepteres, når der er tale om  

 personer, hvis ophold her har et (overvejende) feriemæssigt præg, og således  

 ikke er nødvendiggjort af en regelmæssig (»løbende«) personlig  

 varetagelse af indtægtsgivende erhverv, f.eks. hyppig deltagelse i eller  

 tilsyn med ledelsen af en erhvervsvirksomhed her i landet.
Det foran anførte  

 må i hvert fald lægges til grund, hvor der er tale om personer, der i øvrigt  

 har bopæl i og anden fast tilknytning (nær familie, indtægtsgivende hverv,  

 statsborgerskab etc.) til et andet and, således at opholdene i Danmark med  

 rette kan siges at have karakter af »ferie eller lignende« fra det  

 pågældende land.
I andre tilfælde må der foretages en mere konkret vurdering af, om  

 opholdet her har det fornødne feriemæssige præg.
Efter omstændighederne kan  

 den fulde skattepligt efter §1, nr. 1, indtræde straks fra begyndelsen af det  

 første ophold efter bopælserhvervelsen.
Dette kan således være tilfældet,  

 hvor der foreligger personlig varetagelse af indtægtsgivende erhverv her  

 (jfr. ovenfor). Samme resultat kan ligeledes fremkomme, selv om vedkommendes  

 indtægtsgivende (hoved)erhverv udøves i udlandet, navnlig når den pågældende  

 ikke har bopæl i og anden fast tilknytning til et andet land (jfr. ovenfor),  

 og derfor som regel opholder sig her i landet i det omfang den  

 erhvervsmæssige beskæftigelse (f.eks. som flypilot, sømand, sælger, kunstner  

 m.v.) levner praktisk mulighed herfor, og der således ikke foreligger  

 ferieophold i Danmark, »set fra« et »hjemsted« i  

 udlandet.
Særlig klart vil forholdet være, hvis boligen her tillige benyttes  

 til elårsbeboelse af den pågældendes familie eller faste samlivspartner.
En skatteyder, der siden 1971 af sin arbejdsgiver havde været  

 udstationeret i forskellige lande, havde i 1979 købt helårsbolig her i  

 landet.
Baggrunden for købet var, at arbejdsgiveren havde meddelt, at han  

 ikke kunne tilbydes anden udstationering efter 3.november 1979. Efter at være  

 flyttet ind i huset blev han imidlertid tilbudt ny udstationering, således at  

 han kun boede i huset fra 3.november til 28.november 1979.
 For 1983, hvor klagerens udstationering ophørte i november måned og hvor  

 han holdt ferie her i landet til 31.december, blev klageren anset for fuldt  

 skattepligtig, idet han blev anset for at have taget ophold her i forbindelse  

 med bopælserhvervelsen i 1979, og idet de efterfølgende udstationeringer ikke  

 kunne medføre bortfald af skattepligten. (Skat 1987.4.281).
En i U.S.A. bosat dansker, der havde fået amerikansk statsborgerskab, og  

 fortsat ville være skattepligtig til U.S.A., blev af lsr. anset for at ville  

 falde ind under KL. § 1 nr.1, jfr. § 7 stk.1, såfremt han tog ophold her i  

 ca. 1 år, idet han havde helårsbolig til rådighed her, hvor familien skulle  

 bo, og hvorfra han skulle varetage erhvervsmæssige interesser.
Han blev ikke  

 anset for omfattet af undtagelsesbestemmelsen i KL. § 7 stk.1, 2.pkt., da der  

 ikke var tale om et kortvarigt ophold på grund af ferie eller lignende. (Skat  

 1987.6.442). Kendelsen er indbragt for domstolene.
1.1.2. Fraflytning.
Hvornår er bopæl bevaret Om skattepligten kan anses for bevaret ved fraflytning beror på en samlet  

 bedømmelse af skatteyderens forhold.
 Almindeligvis vedvarer skattepligten så længe den pågældende disponerer  

 over en helårsbolig her, se bl.a. lsr.1982.185 og 186.
 Selv om boligen fremlejes under opholdet i udlandet, anses den pågældende  

 i almindelighed for at have bevaret sin bopæl her, medmindre boligen er  

 udlejet bindende for ham i mindst 3 år, skd.21.139 samt lsr.1975.102 og  

 1976.88, hvor en skatteyders bopæl ansås for opgivet ved udrejsen, idet han  

 havde udlejet sin ejendom uopsigeligt og senere solgt den.
 Hvis en ugift skatteyder under sit udlandsophold har et værelse til  

 rådighed (hos forældre eller andetsteds), anses bopælen normalt for bevaret.
Sommerhus Bevarelsen af et sommerhus (fritidshus) anses almindeligvis ikke for  

 bevaret bopæl.
I denne henseende kan der dog ikke udelukkende lægges vægt på  

 ejendommens hidtidige faktiske benyttelse som sommerbolig, hvis ejendommen -  

 eventuelt efter mindre bekostelige foranstaltninger - kan benyttes som  

 helårsbolig, og den i øvrigt, efter bl.a. beliggenhed og boligmæssig  

 standard, kan anses som en alternativ bolig.
Forholdet vil da kunne opfattes  

 således, at skatteyderen hidtil har haft to boliger her i landet, hvoraf kun  

 den ene er opgivet, medens den anden bevares til fortsat rådighed.
Ved  

 vurderingen af om boligen kan anses for bopæl, bør der vises  

 tilbageholdenhed, når muligheden for benyttelse som helårsbolig skyldes  

 offentlige foranstaltninger, f.eks. ændring af zonegrænser, efter ejendommens  

 erhvervelse.
 Hvis på den anden side en skatteyder efter opgivelsen af sin hidtidige  

 helårsbolig faktisk benytter et - nyerhvervet eller tidligere erhvervet -  

 sommerhus (fritidshus) til beboelse i en væsentlig del af året, kan dette  

 efter omstændighederne indebære fortsat skattepligt efter § 1, nr.1, uanset  

 om en sådan benyttelse helt eller delvis er ulovlig.
 Se nedenfor under A 1.1.3. bopælsbegrebet om bopæl i et sommerhus i  

 forbindelse med tilflytning.
Byggegrund Besiddelse af en byggegrund medfører ikke, at bopælen anses bevaret.
Dette  

 gælder, selv om den pågældende under sit ophold i udlandet påbegynder et  

 byggeri, således at huset står klart til indflytning, når han vender tilbage  

 til Danmark.
Andre momenter Mere sekundære tilknytningsmomenter, såsom medlemskab af foreninger m.v.  

 eller ejerskab til en her indregistreret bil, er ikke i sig selv  

 tilstrækkelige til at anse bopælen bevaret.
Ved HD af 29.okt. 1975 blev en  

 skatteyder anset for at have bevaret bopæl her, idet han havde bevaret  

 tilknytning til Danmark, hvor familien var forblevet, UfR 1975, s.1079.
1.1.3. Bopælsbegrebet Om forståelsen af begrebet »bopæl« kan endvidere henvises til  

 ØLD af 11. april 1980. Skatteyderen var pr. 1. juli 1967 fraflyttet sin  

 helårsbolig i Danmark til en bolig i Schweiz.
Tilbage i Danmark blev hans 8  

 børn, der dengang var mellem 9 og 26 år.
Skatteyderen var tillige  

 hovedaktionær i et dansk aktieselskab, ligesom han fortsat ejede selskabets  

 fabriksejendom, den tidligere helårsbolig, et sommerhus og indtil september  

 1972 en kaffeforretning.
Ved dommen ansås han for at have bevaret bopælen her  

 i landet.
Retten lagde vægt på, at han i væsentligt omfang havde deltaget i  

 aktieselskabets drift, idet han som hovedaktionær og ejer af  

 fabriksejendommen deltog i selskabets bestyrelsesmøder og bevarede sin  

 ene-prokura.
Videre toges hensyn til, at han efterlod sine børn i Danmark,  

 børnenes alder, bevarelsen og brugen af den tidligere helårsbolig og  

 sommerhuset, bevarelsen af anden økonomisk tilknytning til Danmark, blandt  

 andet gennem kaffeforretningen.
Der lagdes tillige vægt på, at skatteyderen  

 havde fortsat betalingen af visse private kontingenter m.v. samt hans ophold  

 i Danmark.
I HD af 27. april 1982 (skd. 62.296) blev det tiltrådt, at  

 skatteyderen måtte anses at have bevaret bopæl her i landet. (Når han  

 alligevel ikke blev anset for fuldt skattepligtig her, skyldes det, at hans  

 skattepligt inden den 1. januar 1970 var bortfaldet på grund af varigt ophold  

 i udlandet efter de dagældende regler, og derefter vil han efter bestemmelsen  

 i § 3, stk.1, i ikrafttrædelsesloven til kildeskatteloven først blive  

 skattepligtig efter kildeskattelovens § 1, nr.1, ved at tage ophold her i  

 landet (bortset fra kortvarige ophold på grund af ferie eller lignende) og  

 det fandtes ikke tilstrækkeligt godtgjort, »at han havde haft sådant  

 varigere ophold her i landet«).
 Ved ØLD af 26. november 1981 (skd.63.368) fandt retten, at skatteyderens  

 fulde skattepligt var ophørt ved hans fraflytning til Brasilien.
Skatteyderen var i april 1973 rejst til Brasilien for at tiltræde en  

 stilling, og i august s.å. fulgte hans hustru og to børn efter.
I juni 1974  

 rejste hele familien tilbage på ferie her, og skatteyderen vendte alene  

 tilbage til Brasilien, idet der var udbrudt en meningitisepidemi i Brasilien.  

 Af ægteskabelige grunde vendte skatteyderen atter tilbage til Danmark i  

 november 1974 og efter påny at være rejst til Brasilien blev han i april 1975  

 løst fra sin stilling for om muligt at redde sit ægteskab.
Ægteparrets bolig i Danmark, som tilhørte hustruen, blev ved udrejsen tømt  

 for bohave og der blev en overgang udfoldet bestræbelser for at udleje den.  

 Da skatteyderen i august 1974 modtog slutopgørelse, baseret på begrænset  

 skattepligt, ophørte disse bestræbelser, idet familien nu var indstillet på  

 at bruge huset, der oprindeligt var bygget som sommerhus, som feriebolig i  

 Danmark.
Han havde i øvrigt afviklet alle sine forhold i Danmark.
Når  

 bosættelsen i Brasilien alligevel ophørte i april 1975, skyldtes det de  

 uforudsete omstændigheder.
 Efter en samlet bedømmelse af sagens omstændigheder fandt landsretten, at  

 skatteyderen ved udrejsen i april 1973 havde opgivet sin bopæl her i landet.
 Ved HD af 4.juni 1987 (Skat 1987.8.559) blev en skatteyder anset for at  

 have bevaret sin bopæl på tidspunktet for et aktiesalg, således at han var  

 skattepligtig af salgsavancen.
Salgsaftalen vedrørende aktierne blev underskrevet den 28.juli 1978. Den  

 6.juli s.å. meldte skatteyderen med virkning fra 12.juli fraflytning til  

 Irland, hvor han blev undergivet beskatning fra 13.juli.
Ligeledes den 6.juli  

 1978 afhentede et flyttefirma familiens indbo og dette ankom den 26.juli s.å.  

 til Irland, hvor skatteyderen medio juli havde købt en helårsbolig.
Den  

 hidtidige helårsbolig blev den 11.juli 1978 givet i kommission til en  

 ejendomsmægler og blev solgt ved slutseddel den 10. august 1978. En anden  

 ejendom her i landet blev overdraget til hans datter ved et reelt salg den  

 6.juli 1978.
Højesteret lagde til grund, at det var en afgørende forudsætning for  

 skatteyderens beslutning om at opgive sin bopæl i Danmark, at salgsaftalen  

 vedrørende aktierne kom i stand.
Skatteyderens beslutning om at opgive  

 bopælen i Danmark kunne derfor ikke anses for definitiv på det tidspunkt, da  

 salgsaftalen blev derskrevet.
ØLD af 28. maj 1986 (Skat 1986.6.389) vedrørte en skatteyder, der pr. 1.  

 april 1980 tiltrådte en stilling i Zurich i Schweiz.
Skatteyderens familie  

 blev boende i villaen i Fåborg, medens han de første 3 måneder i Schweiz  

 boede på et pensionat, hvorefter han lejede en lejlighed.
Pr. 1. juli 1981  

 blev han udnævnt til leder og ombyttede pr. 1. december 1981 sin hidtidige  

 lejlighed med en større.
Det var meningen at hele familien skulle flytte med,  

 og i efterårsferien 1981 var familien i Zurich, hvor børnene blev orienteret  

 om skoleforholdene.
Det førte til at datteren, født 1967, ikke ville flytte.  

 Det blev derfor besluttet, at hustruen først skulle flytte til Zurich, når  

 datteren i 1986 havde afsluttet sin skolegang.
 Skatteyderen lod sin kontante formue blive i Danmark, idet ca. halvdelen  

 af denne tjente som sikkerhed for et erhvervsmæssigt arrangement i Israel.  

 Desuden var det billigere at lade midlerne blive i Danmark, hvor familien  

 skulle have noget at leve af.
 De schweiziske skattemyndigheder oplyste, at skatteyderen er blevet  

 beskattet som fuldt skattepligtig efter de i Schweiz gældende regler fra den  

 1. april 1980.
Landsretten fandt det ubestridt, at skatteyderen fra den 1. april 1980 har  

 taget bopæl i Schweiz, hvor hans faste arbejde nødvendiggør hans løbende  

 tilstedeværelse.
Da bevarelsen af en bolig i Danmark skyldes særlige hensyn  

 af midlertidig art, og de yderligere foreliggende tilknytningspunkter til  

 Danmark må anses for at være af underordnet betydning, finder retten ikke at  

 sagsøgeren skatteretligt har bevaret bopæl i Danmark efter udrejsen til  

 Schweiz.
Dommen er anket.
 En tyrkisk statsborgers ferie i Tyrkiet i ca. 2 måneder efter 2-3 års  

 ophold i Danmark afbrød ikke hans skattepligt, idet han havde permanent  

 arbejdstilladelse og genoptog arbejdet efter ferien hos sin tidligere  

 arbejdsgiver, lsr.1976.1.
Den fulde skattepligt for en skatteyder, der opholdt sig i udlandet i et  

 år, ansås for ophørt ved udrejsen.
En landbrugsejendom, som han købte nogle  

 måneder før udrejsen, men som han først tog bolig i efter hjemkomsten, havde  

 i mellemtiden været udlejet og bortforpagtet, lsr.1977.1.
Den fulde skattepligt ophører ikke, blot fordi den pågældende også har  

 bopæl i udlandet og er underkastet fuld skattepligt til dette land.
Den  

 dobbeltbeskatning, som kan forekomme i sådanne tilfælde af »dobbelt  

 domicil«, må løses ved hjælp af dobbeltbeskatningsoverenskomsterne eller  

 ved hjælp af reglerne i LL. §§33 og 33A.
Der henvises herom til  

 »Dobbeltbeskatning«, afsnit 1.2, samt til Revisionsmeddelelse  

 1983-1, afsnit 3.
 »Bopæl« kan på den anden side ikke anses for bevaret, hvis den  

 pågældende ikke under en eller anden form - helt eller delvis - har en  

 helårsbolig »til rådighed« her i landet.
En skatteyder emigrerede den 24. februar 1980 til Spanien.
Han blev  

 separeret fra sin hustru ved bevilling af 29. december 1980. Den fælles bolig  

 tilhørte hustruen som hendes særeje.
Da ægtemanden ikke kunne anses for at  

 have krav på at opretholde bolig i ejendommen, som tilhørte hustruen, ansås  

 hans skattepligt for ophørt ved udrejsen til Spanien, lsr. 1984.175.
 I juni 1983 flyttede en skatteyder til en lejet bolig i Sverige og  

 ophævede samtidig samlivet med sin hustru. Ægtemanden var registreret som  

 ejer af familiens hidtidige bolig, som hustruen overtog ved separationen i  

 nov.1984. Lsr. fandt, at han ikke efter flytningen kunne anses at have bolig  

 til rådighed her i landet, Skat 1986.11.663.
En skatteyder havde i 1968 forladt Danmark, og siden da arbejdet på  

 forskellige boreplatforme i udlandet.
Han havde siden 1972 investeret i fast  

 ejendom i Danmark i form af sommerhuse og lejligheder, der udlejedes via et  

 udlejningbureau.
Da han ikke havde bolig eller indbo til rådighed her i  

 landet, fandt landsskatteretten ikke, at han kunne siges at have haft bopæl  

 her, jfr.
Skat 1986.4.277.
En premierløjtnant, der i 1984 var udstationeret på Færøerne et 1/2 år,  

 havde inden udstationeringen boet sammen med sin daværende samlever.  

 Skatteyderens ejerlejlighed, som hun ikke havde beboet siden 1981, var under  

 udstationeringen lejet ud til hendes broder uden nærmere angivelse af længden  

 af lejeforholdet.
Det blev lagt til grund, at skatteyderen og hendes  

 daværende samlever havde ønsket en adskillelse under udstationeringsperioden,  

 men at forbindelsen var blevet genoptaget, idet parterne havde indgået  

 ægteskab under hendes hjemmeophold.
Når hensås hertil og til forholdene  

 omkring lejemålet til hendes broder, fandt landsskatteretten, at hun ikke  

 havde opgivet sin bolig i Danmark, og som følge af færøopholdets midlertidige  

 karakter ansås hun for at have bevaret sin bopæl her. (Skat 1987.1.48).
En skatteyder og hans ægtefælle meldte i december 1981 fraflytning til  

 England, hvor de blev anset for skattepligtige fra tilflytningsdagen.
I  

 England flyttede ægtefællerne ind i en lejlighed på over 200 m2. Denne  

 lejlighed blev i 1985 udskiftet med en anden lejlighed købt for 51/2 mill.kr.  

 Skatteyderen ejede et gods her i landet, hvortil foruden hovedgårdens  

 bygningsanlæg hørte et større antal huse.
Samtidig med flytningen var den af  

 ægtefællerne hidtil beboede lejlighed på godset blevet udlejet uopsigeligt i  

 4 år til godsinspektøren.
Pr. 31.december 1982 blev godset bortforpagtet til  

 skatteyderens ældste søn og overdraget til denne i september 1985 Derudover  

 ejede skatteyderen i Danmark et sommerhus på 90 m2. Dette blev solgt i 1983  

 efter at han for 2,8 mill.kr. havde opført et sommerhus på godt 250 m2. Dette  

 hus, der var beliggende ca. 14 km fra godset, var taget i brug i december  

 1982. Ifølge den for sommerhusområdet gældende lokalplan måtte huset ikke  

 benyttes til elårsbeboelse.
 Skatteyderen og hans ægtefælle havde i 1982 og 1983 opholdt sig i Danmark  

 hhv. 152 og 133 dage og i England hhv. 98 og 125 dage.
 Skatteyderen havde de væsentligste økonomiske interesser i Danmark.
Landsskatteretten fandt ud fra en samlet bedømmelse, - hvori indgik  

 besiddelse af godset og bevarelse af en stor villa som bolig her i landet,  

 uanset dennes beliggenhed i et sommerhusområde, - at skatteyderen for  

 klageårene 1981-83 vedblivende havde haft en sådan tilknytning til Danmark,  

 at han havde bevaret sin bopæl her.
Landsskatteretten fandt endvidere, at han  

 havde haft de stærkeste økonomiske og personlige forbindelser til Danmark,  

 således at han i medfør af den dansk/engelske dobbeltbeskatningsaftale var  

 hjemmehørende her i landet. (Skat 1987.4.283).
 En skatteyder, der de sidste 6 år havde arbejdet i Etiopien for  

 Folkekirkens Nødhjælp, påtænkte at sælge sin landbrugsejendom i Danmark til  

 sin broder på bl.a. det vilkår, at han fik tinglyst bopælsret på den solgte  

 ejendom, hvor der var et stort antal boliger.
 Ligningsrådet fandt, at den tinglyste bopælsret betød, at skatteyderen  

 fortsat disponerede over en helårsbolig.
En skatteyder, der i 1961 flyttede fra Danmark til Ghana, tog i sommeren  

 1979 sammen med familie ophold i et sommerhus, som han havde beholdt her i  

 landet.
På grund af den politiske situation i Ghana forblev skatteyder og  

 hans familie boende i sommerhuset.
Landsskatteretten antog, at skatteyderen  

 ved hjemkomsten fra en rejse til Ghana den 12.december 1979 havde truffet  

 endelig beslutning om at blive i Danmark og opgive bopælen i Ghana, og der  

 blev statueret fuld skattepligt fra denne dato, Skat 1985.1.23. Kendelsen er  

 udtryk for, at sommerhuset på tidspunktet for opgivelsen af den tidligere  

 helårsbolig i Ghana, ændrer karakter fra et midlertidigt opholdssted til en  

 varig bopæl.
Skatteyderen havde ikke andre bopæle.
 Ophør af skattepligt som følge af en dødsformodningsdom indtræder på det  

 tidspunkt, fra hvilket dødsformodningen ifølge dommen skal regnes,  

 skd.63.352.
1.2. KL. §1, nr.2. Personer, der inden for de sidste 4 år har haft  

 bopæl her 1.2.1. Personer, der tager ophold i udlandet Efter bestemmelsen i KL. §1 nr.2 er personer, der inden for de sidste 4 år  

 har haft bopæl her i landet, fuldt skattepligtige, medmindre de godtgør at  

 være undergivet indkomstbeskatning til fremmed stat, Færøerne eller Grønland.
Ifølge lov nr.309 af 25.maj 1987 er det dog nu en betingelse, at  

 beskatningen ikke sker efter regler, der er åbenbart lempeligere end reglerne  

 i Danmark.
Afgørelsen foretages på grundlag af en samlet vurdering.
Der  

 henses tillige til, om en egentlig indkomstbeskatning foretages, om  

 indkomstbeskatningen i princippet omfatter de samlede indtægter, uanset  

 hvorfra de hidrører, og om indkomstbeskatningen sker efter reglerne for  

 derboende personer.
 Denne nye formulering af KL § 1, nr.2, har virkning for personer, der  

 ophører med at have bopæl her i landet den 18.febr. 1987 eller senere.
Skattepligten efter §1, nr.2 ophører altså enten a) når der er forløbet 4 år efter bopælsopgivelsen, eller b) såfremt det godtgøres, at den pågældende er blevet undergivet  

 beskatning i et fremmed land, på Færøerne eller i Grønland efter regler, der  

 ikke er åbenbart lempeligere end reglerne i Danmark.
 Det er en forudsætning for at anse den under b) nævnte betingelse for  

 opfyldt, at den pågældende er blevet undergivet fuld skattepligt efter  

 regler, som ikke er åbenbart lempeligere end de danske, og altså ikke blot er  

 beskattet som begrænset skattepligtig.
 Det er endvidere en forudsætning, at den skattepligtige udtrykkelig har  

 godtgjort, at betingelserne for ophør af skattepligten er til stede jfr.  

 skd.43.267 og Skat 1986.6.414 - i almindelighed ved indsendelse af en »F  

 54-erklæring«, jfr. skd.75.560.
En skatteyder kan ikke under henvisning til en dobbeltbeskatningsaftale  

 påberåbe sig at være skattemæssigt hjemmehørende i en fremmed stat og  

 samtidig kræve skattepligten efter KL § 1 nr.2 opretholdt, medmindre det  

 drejer sig om et land, hvis skattesystem ikke godkendes.
Dette gælder, selv  

 om skatteyderen ikke har indsendt F 54-erklæring.
 Dokumentation for indtræden af skattepligt efter reglerne for bosiddende  

 personer må afgives af skattemyndighederne i det pågældende land eller  

 eventuelt af anden myndighed, som tilkendegiver at være beføjet til at handle  

 på skattemyndighedernes vegne.
 I Revisionsmeddelelse 1983-1, afsnit 2, findes en nærmere omtale af  

 kontrolmæssige problemer vedrørende administrationen af bestemmelsen i KL §  

 1, nr. 2.
 Skattepligten ophører med virkning fra a) det tidspunkt, hvor 4 års  

 perioden er udløbet eller b) den dato, fra hvilken den pågældende ifølge  

 attestation er undergivet indkomstbeskatning til fremmed stat, Færøerne eller  

 Grønland efter regler, som ikke er åbenbart lempeligere end de danske regler,  

 - dog tidligst fra bopælsopgivelsen i Danmark.
 Når en person inden for 4-årsperioden flytter fra et land, hvor han har  

 godtgjort at være undergivet fuld skattepligt, til et andet land, hvis  

 skattesystem ikke kan godkendes i relation til KL § 1, nr.2, bliver han påny  

 fuldt skattepligtig her til landet.
 Det samme gælder eksempelvis ved overgang fra fuld schweizisk skattepligt  

 til »Pauschalbeskatning« inden for 4-årsperioden, skd.59.352.
Den omstændighed, at en person, der har opgivet bopæl her i landet, en  

 gang har fremsendt blanket F 54 eller anden tilsvarende dokumentation, er  

 ikke til hinder for at afkræve den pågældende fornyet dokumentation med  

 passende mellemrum, eventuelt 1 gang om året, indtil der er forløbet 4 år  

 efter opgivelsen af bopæl her, jfr.
Revisionsmeddelelse 1983-1, afsnit 2.3.
Hvis det skønnes formålstjenligt, kan der gennem statsskattedirektoratet  

 rettes henvendelse til skattemyndighederne i tilflytningslandet for at få  

 afklaret, om den pågældende person har indgivet selvangivelse og er pålignet  

 skat efter tilflytningslandets regler, jfr.
Revisionsmeddelelse 1983-1.  

 afsnit 2.4., samt Revisionsmeddelelse 1982-1.
Anvendelsen af §1 nr.2 er underkastet visse begrænsninger, idet det efter  

 KL. §7 stk.2 er en forudsætning for anvendelsen af §1 nr.2, at den tidligere  

 bopæl her i landet har strakt sig over et ammenhængende tidsrum af mindst 4  

 år.
Der kan altså ikke ved udfindelsen af 4 års bopælsperioden ske  

 sammenlægning af flere perioder med bopæl her.
Den foran omtalte 4-årsfrist i KL § 1, nr.2 (efter bopælsopgivelsen)  

 regnes fra udgangen af den bopælsperiode her i landet på mindst 4 år, som  

 omtales i ovennævnte KL § 7, stk.2. Fristen afbrydes ikke ved, at der i en  

 periode efter fraflytningen påny indtræder fuld skattepligt, jfr.
Skat  

 1986.6.412.
Har man kun haft ophold her i landet vil skattepligten ophøre straks ved  

 fraflytningen uanset opholdets varighed.
En opholdsperiode, der er gledet  

 over i en bopælsperiode, medregnes ikke ved udfindelsen af, om betingelsen  

 med 4 års bopæl er opfyldt.
EF §1 nr.2 finder ikke anvendelse på personer, som udelukkende med henblik på  

 virksomhed i De europæiske Fællesskabers tjeneste tager ophold i en anden  

 medlemsstat (end Danmark). Disse personer skal betragtes, som om de har  

 bevaret deres bopæl i Danmark, jfr. art.14 i protokol om EF's privilegier  

 m.v.
Denne bopælsmæssige tilknytning til hjemlandet vedvarer under hele  

 ansættelsesperioden uanset skatteyderens øvrige dispositioner, og  

 skatteyderen kan ikke give afkald på sin bopælsmæssige (og dermed  

 skattemæssige) tilknytning til hjemlandet, skd.71.661. Se i øvrigt O.4.
En EF-tjenestemand var i medfør af art.14 i protokol om EF's privilegier  

 m.v. fortsat fuldt skattepligtig til Danmark.
Dette indebar, at han her  

 skulle beskattes af sin samlede årsindtægt - bortset fra EF-lønnen - uanset  

 dennes art og oprindelsesland.
Da lejeværdi af egen bolig efter danske regler  

 anses for en indtægt, og beskattes uafhængigt af hvilken lønindkomst, der  

 oppebæres, skulle EF-tjenestemanden her beskattes af lejeværdien af hans egen  

 bolig i Luxembourg. (Skat.1987.1.59).
En skatteyder var i 1974 tiltrådt en stilling i De europæiske Fællesskaber  

 og havde i den forbindelse afviklet sin bopælsmæssige tilknytning til  

 Danmark.
Siden 1979 havde skatteyderen som ansat i EF forrettet tjeneste i  

 lande udenfor EF. 4-års fristen i KL. § 1 nr.2 skulle regnes fra den faktiske  

 bopælsopgivelse, medens skattepligten efter artikel 14 i protokol om EF's  

 privilegier m.v. vedvarer sålænge, den ansatte under sin ansættelse i EF  

 opholder sig på en medlemsstats område. (Skat 1987.4.294).
 En ægtefælle til en EF-ansat er ligeledes omfattet af protokollens art.  

 14, medmindre vedkommende er »selverhvervende«, hvorved forstås, at  

 ægtefællen har selvstændig indkomst fra lønarbejde eller liberalt erhverv og  

 lign.
Oversigt Med virkning for personer, der ophører med at have bopæl her i landet den  

 18.febr. 1987 eller senere, bestemmes det i skatteministeriets bekg. nr.646  

 af 22.sept. 1987, at skattepligten kan anses for ophørt i medfør af KL § 1,  

 nr.2, i den nye formulering ved indkomstbeskatning til følgende fremmede  

 stater:
1) Australien # Canada # Cote d'Ivoire # Finland # Frankrig # Gabon # Ghana #  

 Gibraltar # Grækenland # Haiti # Indien # Indonesien # Iraq # Irland # Island  

 # Italien # Luxembourg # Marokko # Mexico # New Zealand # Norge # Papua Ny  

 Guinea # Philippinerne # Portugal # Puerto Rico # Spanien # Storbritannien #  

 Sverige # Sydkorea # Tyrkiet # USA # Den Tyske Forbundsrepublik  

 (Vesttyskland) - herunder Vestberlin # Zambia # Østrig.
 Ligestillet hermed er indkomstbeskatning til Grønland og Færøerne.
2) attepligten kan også anses for ophørt ved indkomstbeskatning til følgende  

 stater under nedenfor anførte forudsætninger:
 Belgien: Belgisk beskatning kan alene begrunde ophør af dansk skattepligt,  

 såfremt det dokumenteres, at der i Belgien finder beskatning sted som  

 »bosiddende« (»resident«). Beskatning efter de særlige  

 belgiske regler, der betragter en skatteyder som »non resident«,  

 kan ikke bevirke ophør af dansk skattepligt.
 Brasilien: Brasiliansk beskatning kan alene begrunde ophør af dansk  

 skattepligt, hvis opholdet er forbundet med »permanent visum«,  

 hvorved skatteyderen sidestilles med »bosiddende«  

 (»resident«). Hvis permanent visum ikke foreligger, vil dansk  

 skattepligtsophør først kunne indtræffe efter 12 måneders ophold i Brasilien  

 og kun på betingelse af dokumentation for resident-beskatning.
Chile: For chilenske statsborgere og personer, der inden begyndelsen af  

 opholdet i Chile har skaffet sig en egentlig bopæl der med henblik på et  

 langvarigt ophold, og som på baggrund heraf globalbeskattes fra  

 tilflytningstidspunktet, kan den fulde skattepligt til Danmark ophøre, når  

 skatteyderen dokumenterer sådan beskatning.
Den beskatning, som i Chile  

 finder sted af udlændinge som »bosiddende udlænding«  

 (»resident foreigner«) i en periode efter tilflytningen, kan ikke  

 medføre ophør af dansk skattepligt.
Colombia: Colombiansk beskatning kan alene medføre ophør af dansk  

 skattepligt for colombianske statsborgere.
Colombias beskatning af udlændinge  

 kan ikke medføre ophør af dansk skattepligt.
Cypern: Cypriotisk beskatning som »domicileret«  

 (»domiciled«) og »fastboende« (»ordinarily  

 resident«) kan medføre ophør af dansk skattepligt.
Cypriotisk beskatning  

 som »midlertidigt bosiddende« (»temporary resident«) kan  

 ikke medføre ophør af dansk skattepligt.
Iran: Iransk beskatning kan alene medføre ophør af dansk skattepligt for  

 iranske statsborgere.
Irans beskatning af udlændinge kan ikke medføre ophør  

 af dansk skattepligt.
Jamaica: Beskatning som »domicileret« (»domiciled«)  

 kan medføre ophør af dansk skattepligt.
Beskatning som »bosiddende«  

 (»resident«) kan ikke medføre ophør af dansk skattepligt.
 Japan: Japansk beskatning som »permanent bosiddende«  

 (»permanent resident«) kan medføre ophør af dansk skattepligt.  

 Japansk beskatning som »ikke permanent bosiddende« (»non  

 permanent resident«) kan ikke medføre ophør af dansk skattepligt.
 Kina: Globalbeskatning i Kina kan medføre ophør af dansk skattepligt.  

 Tilflytterbeskatning, der varer de første fem år af opholdet i Kina, kan ikke  

 medføre ophør af dansk skattepligt.
Malta: Beskatning som »domicileret« (»domiciled«) og  

 »fastboende« (»ordinarily resident«) kan medføre ophør af  

 dansk skattepligt.
Beskatning som »bosiddende«  

 (»resident«) kan ikke medføre ophør af dansk skattepligt.
 Nederlandene: Når en skatteyder endeligt har forlagt sin bopæl fra Danmark  

 til Nederlandene, ophører den danske skattepligt, der er begrundet i bopæl,  

 med udgangen af den måned, i hvilken bopælsforlægningen har fundet sted.
Bestemmelsen finder alene anvendelse, når endelig bopæl i Nederlandene  

 etableres med den følge, at beskatning som »bosiddende«  

 (»resident«) indtræder.
De gældende nederlandske regler for  

 lempeligere beskatning af udenlandske statsborgere, udstationeret i  

 Nederlandene i indtil 5 år, kan ikke medføre ophør af dansk skattepligt.
 Peru: Beskatning som »bosiddende i skattemæssig henseende«  

 (»domiciled for tax purposes«) kan medføre ophør af dansk  

 skattepligt.
Polen: Indtræden af fuld skattepligt til Polen kan medføre ophør af dansk  

 skattepligt.
Dette gælder dog ikke, hvis indkomsten i Polen er fritaget for  

 polsk skat på grund af arbejde for et socialiseret foretagende, et  

 repræsentationskontor, et blandet selskab eller lignende.
 Schweiz: Skattepligt til Danmark fortsætter i 4 år fra fraflytningen til  

 Schweiz, medmindre a) skatteyderen er schweizisk statsborger, eller b)  

 skatteyderen undergives fuld schweizisk skattepligt og ikke kun  

 »pauschalbeskatning«.
Sierra Leone: Beskatning i Sierra Leone kan alene medføre ophør af dansk  

 skattepligt for statsborgere i Sierra Leone.
Sierra Leones beskatning af  

 udlændinge kan ikke medføre ophør af dansk skattepligt.
 Sri Lanka: Beskatning som »bosiddende« (»resident«) i  

 Sri Lanka kan medføre ophør af dansk skattepligt - med følgende to  

 undtagelser:
 a) En person, der fraflytter Danmark til Sri Lanka og der nyder  

 skattefritalgelse under Resident Guest Tax Exemption (lov nr. 6 af 1979)  

 enten som pensionist eller som fremtrædende person indenfor kultur eller  

 videnskab, er fortsat skattepligtig til Danmark.
b) Arbejdstagere, der ikke er statsborgere i Sri Lanka, beskattes som  

 »ikke bosiddende« (»non resident«) i 3 år fra  

 påbegyndelsen af arbejdet i tjenesteforhold i Sri Lanka.
Beskatningen sker  

 med en nedsat proportionalskat på 25 pct.
Sådan beskatning kan ikke medføre  

 ophør af dansk skattepligt.
Trinidad & Tobago: Beskatning som »domicileret«  

 (»domiciled«) i Trinidad & Tobago kan medføre ophør af dansk  

 skattepligt.
Beskatning af derboende personer, der ikke er domicileret i  

 Trinidad & Tobago, kan ikke bevirke ophør af dansk skattepligt.
Zimbabwe: Beskatning som »fastboende« (»ordinarily  

 resident«) kan medføre ophør af dansk skattepligt.
Beskatning som  

 »bosiddende« (»resident«) kan ikke medføre ophør af dansk  

 skattepligt.
3) Derimod anses skattepligt ikke for ophørt ved indkomstbeskatning til  

 følgende stater:
 Alderney # Algeriet # Andorra # Arabiske Emirater # Argentina # Bahrein #  

 Bermuda # Bolivia # Bophuthatswana # Botswana # Brunei # Burundi # Cameroon #  

 Costa Rica # Equador # Ethiopien # Guernsey # Hong Kong # Isle of Man #  

 Israel # Jersey # Jordan # Kenya # Kuwait # Libanon # Liberia # Liechtenstein  

 # Malawi # Malaysia # Monaco # Nigeria # Oman # Pakistan # Panama # Paraguay  

 # Saudi Arabien # Singapore # Surinam # Swaziland # Sydafrika # Syrien #  

 Taiwan # Tanzania # Thailand # Venezuela # Zaire # Ægypten.
4) For personer, der ophørte med at have bopæl her i landet før den 18.febr.  

 1987 henvises til oversigten i LV 1986 side 31 ff med følgende tilføjelser:
Alderney Beskatning som »resident« kan begrunde ophør af dansk  

 skattepligt efter § 1 nr.2. (Skat 1987.6.448).
Botswana Skattesystemet godkendt. (Skat 1987.6.385).
Brunei Skattesystemet ikke godkendt. (Skat 1987.6.385).
Holland Beskatning i Holland som non-resident kan ikke begrunde ophør af dansk  

 skattepligt efter § 1 nr.2. (Skat 1987.3.221).
Jamaica Skattesystemet godkendt. (Skat 1987.2.148).
Suriname Skattesystemet ikke godkendt. (Skat 1987.8.608).
Swaziland Skattesystemet godkendt. (Skat 1987.6.448).
Tanzania Skattesystemet godkendt. (Skat 1987.1.58).
Thailand Skattesystemet godkendt. (Skat 1987.2.144).
1.2.2. Personer, der tager ophold i Grønland Personer, der uden at være fuldt skattepligtige her til landet tager  

 ophold i Grønland, bliver ikke skattepligtige her til landet, jfr.
KL. § 116.
 Personer, der er fuldt skattepligtige her til landet efter bestemmelsen i  

 KL. §1, nr.3 (ophold) og som tager ophold i Grønland, bringer hermed deres  

 skattepligt her til landet til ophør.
 Ved lov nr.517 af 21. december 1979 blev der med virkning fra 1. januar  

 1980 gennemført ændringer i KL §1, nr.2, og §7, stk.2, hvorefter udrejse til  

 Grønland sidestilles med udrejse til fremmed stat eller Færøerne.
 Herefter gælder følgende:
1) Udrejse til Grønland med bevarelse af bopæl her i landet: Der vil  

 foreligge skattepligt både her og i Grønland.
Beskatningsproblemerne løses  

 ved dobbeltbeskatningsaftalen med Grønland.
Se afsnit 2 i  

 »Dobbeltbeskatning«.
2) Udrejse til Grønland med opgivelse af bopæl her i landet: Skattepligten  

 her til landet bortfalder, når F-54 G foreligger.
Skattepligten ansås  

 bortfaldet for en ansat på en dansk fiskekutter, der fiskede fra Grønland,  

 idet han havde værelse til rådighed i Grønland og var skattepligtig der.
 Dog var han skattepligtig her under et mellemliggende ophold på over 6  

 måneder på skipperskole i Danmark, Skat 1986.7.481.
1.3. KL. § 1 nr.3. Personer, der uden at have bopæl her i landet,  

 opholder sig her i et tidsrum af mindst 6 måneder For at ophold her i landet skal medføre skattepligt skal der være tale om  

 et sammenhængende ophold på 6 måneder.
I 6-måneders opholdet medregnes  

 kortvarige ophold i udlandet på grund af ferie eller lignende.
 Hvis arbejdet her i landet foregår på 14-dages skift (dvs. 14 arbejdsdage  

 efterfulgt af 14 fridage) - som det f.eks. ofte er tilfældet ved arbejde i  

 forbindelse med kulbrinteindvinding - og udenlandske arbejdere tilbringer de  

 14 fridage i hjemlandet, skal opholdene i hjemlandet medregnes i 6-måneders  

 opholdet.
Arbejde på boreplatform Såfremt udenlandske arbejdere udelukkende befinder sig på en boreplatform,  

 medens de arbejder her i landet, kan deres tilstedeværelse her i Danmark ikke  

 betragtes som et ophold, der omfattes af § 1, nr.3.
Fra opholdets begyndelse Skattepligten indtræder efter denne bestemmelse straks fra begyndelsen af  

 det ophold, der begrunder den fulde skattepligt, jfr.
KL. §8, stk.1, og  

 vedvarer indtil opholdet ophører.
 Selv om opholdet er ufrivilligt som følge af pasinddragelse, medfører  

 opholdet skattepligt efter KL § 1 nr.3, såfremt det varer mindst 6 måneder.  

 (Skat 1987.10.736).
En skatteyder tog ophold her i landet den 1.juli 1973 og tog derefter fast  

 bopæl her den 1.okt. 1973 - altså før end der var forløbet 6 måneder fra  

 opholdets begyndelse.
Han blev anset fuldt skattepligtig fra den 1.juli 1973,  

 lsr.1983.157.
Et andet resultat forelå i lsr. 1986.68. vedrørende en skatteyder og  

 hendes to børn, der den 6. juli 1981 ankom til Danmark på et ferieophold.  

 Under dette ophold blev hendes ægtefælle myrdet i Sydamerika den 9. august  

 1981. Efter at have erfaret ægtefællens død, besluttede skatteyderen at  

 opgive sin bopæl i Sydamerika og tage ophold i Danmark, og i den forbindelse  

 meldte hun den 17. august 1981 sine børn ind i folkeskolen, anmeldte flytning  

 her til landet til folkeregistret den 24. august 1981 og købte bolig her den  

 28. august 1981. På baggrund heraf fandt landsskatteretten, at skatteyderen i  

 medfør af KL § 8 stk.2 (turistreglen), ikke var skattepligtig her i landet  

 fra indrejsetidspunktet den 6. juli 1981, men at skattepligten i henhold til  

 KL § 1 stk.1 nr.3 sammenholdt med § 8 stk.1, først var indtrådt efter den 9.  

 august 1981, hvor hun, efter erfaringen om ægtefællens død, havde truffet  

 beslutning om at forblive her i landet.
Tidspunktet for skattepligtens  

 indtræden kunne herefter fastsættes til den 17. august 1981, hvor børnene  

 blev indmeldt i skolen.
Turistregelen - KL. § 8, stk.2 Den såkaldte »turistregel« i KL. § 8, stk.2, udgør en undtagelse  

 fra KL. § 1, nr.3. Personer, der som turister eller i studieøjemed tager  

 ophold her i landet, og som under deres ophold ikke driver selvstændig  

 erhvervsvirksomhed her, og som vedvarende er indkomstskattepligtige til deres  

 hjemland efter reglerne for derboende personer, er fritaget for skattepligt  

 efter § 1, nr.3, indtil opholdet her med eller uden afbrydelse har strakt sig  

 over mere end 365 dage inden for et samlet tidsrum af 2 år.
Det er en betingelse for skattefriheden, at den pågældende vedvarende er  

 indkomstskattepligtig til sit hjemland efter de for derboende personer  

 gældende regler, men bopæl i hjemlandet behøver ikke at være bevaret.
Det er  

 desuden en betingelse, at den pågældende ikke driver selvstændig  

 erhvervsvirksomhed her, hvorimod lønarbejde ikke udelukker anvendelsen af § 8  

 stk.2, jfr.
KL. cirkulære pkt.4 samt Skat 1985.6.161.
 Reglerne om begrænset skattepligt bevirker imidlertid, at en turist eller  

 studerende, der vel opfylder betingelserne for fritagelse for fuld  

 skattepligt efter § 1, nr.3, bliver begrænset skattepligtig, hvis han har  

 indtægt ved lønarbejde her i landet, da turistreglen ikke medfører fritagelse  

 for den begrænsede skattepligt efter KL. § 2.
 Det Danske Missionsselskabs missionærer, der med bevarelse af bopæl og  

 skattepligt i udlandet er hjemme på ferie i Danmark ca. 1/2 år med års  

 mellemrum, er omfattet af KL. § 8, stk.2. Den under ferien udbetalte løn er  

 ikke skattepligtig her.
 § 8 stk. 2 omfatter ikke personer, der efter afsluttet uddannelse  

 påbegynder en specialuddannelse eller en videreuddannelse inden for deres fag  

 og under deres ophold her i landet aflønnes som færdiguddannede.
 Hvis en turist eller studerende inden for den i bestemmelsen omhandlede  

 toårsperiode får ophold her i mere end 365 dage, indtræder hans fulde  

 skattepligt fra den 366. dag og altså ikke med tilbagevirkende kraft til den  

 dag, hvor opholdet tog sin begyndelse.
1.4. KL. § 1, nr.4. Danske statsborgere, der uden at være omfattet af  

 bestemmelserne under nr.1-3 gør tjeneste eller varigt opholder sig ombord på  

 skibe med hjemsted her Danske statsborgere fritages for skattepligten som følge af opholdet på  

 danske skibe, såfremt de godtgør, at de har bopæl i udlandet, eller at de  

 aldrig har haft bopæl her i landet.
 Med bopæl i udlandet sidestilles bopæl i Grønland og på Færøerne.  

 Grønlændere, der gør tjeneste ombord på danske skibe, bliver derfor ikke  

 fuldt skattepligtige her til landet i medfør af § 1 nr.4.
 Udenlandsk statsborger, der inden sin tjeneste eller sit ophold ombord  

 senest har været fuldt skattepligtig her i landet, sidestilles i denne  

 forbindelse med dansk statsborger.
 Skattepligten omfatter også personer, der varigt opholder sig ombord uden  

 at gøre egentlig tjeneste på skibet, altså også f.eks. hovmestre og  

 skibstandlæger.
 Ved varigt ophold forstås i denne forbindelse en periode af mindst 6  

 måneders varighed, KL. cirkulære pkt.6.
Bestemmelsen i § 1, nr.4, tager ikke stilling til spørgsmålet om, hvilke  

 skattepligtige sømænd, der er omfattet af sømandsskatteordningen.
Herom  

 henvises til sømandsskatteloven, bl.a. til kap.
III om begrænset  

 sømandsskattepligt.
1.5. KL. § 1, nr.5. Danske statsborgere, som af den danske stat er  

 udsendt til tjeneste uden for riget, og som ikke er omfattet af  

 bestemmelserne i nr.1-3 Reglen medfører skattepligt for en række personer, der efter de tidligere  

 regler ofte var fritaget både for skattepligt til Danmark og til  

 bopælslandet.
Samtidig med reglens indførelse er indsat en ny bestemmelse i  

 LL. §7 r, hvorefter udetillæg, hjemflytningstillæg, bosættelsespenge og andre  

 lignende ydelser, der tjener til dækning af merudgifter som følge af  

 tjenesten i udlandet, er skattefri.
Skattepligten for de af staten udsendte omfatter tillige de med sådanne  

 personer samlevende ægtefæller og de hos dem hjemmeværende børn, der ikke er  

 fyldt 18 år ved indkomstårets begyndelse.
Det er dog en forudsætning for, at  

 disse »tilknyttede« personer forbliver fuldt skattepligtige, at de  

 er danske statsborgere, og at de ikke er skattepligtige til fremmed stat  

 efter reglerne for derboende personer.
Udsendt af den danske stat Selv om der i første række tages sigte på sådanne personer, der i kraft af  

 de folkeretlige immunitetsregler ikke er underkastet beskatning i  

 opholdsstaten, omfatter bestemmelsen efter sin ordlyd dog en større  

 personkreds og altså også sådanne af den danske stat i dens tjeneste udsendte  

 personer, der ikke nyder skattefrihed i opholdslandet.
I lsr. 1975.100 anså landsskatteretten dog ikke bestemmelsen for at  

 indeholde tilstrækkelig sikker hjemmel til at opretholde skattepligten for en  

 af Danmarks Radio udsendt korrespondent, som havde fast bopæl i udlandet, og  

 som havde svaret skat til det pågældende land.
Skatteyderen gjorde under  

 sagens behandling gældende, at Danmarks Radio ikke er en statsinstitution,  

 men en selvstændig af radiorådet ledet offentlig institution.
 Det er ikke en betingelse for reglens anvendelse, at den udsendte er  

 tjenestemandsansat.
Danske statsborgere, der er bosiddende i udlandet, og som på lokalt plan  

 opnår ansættelse til f.eks. kontorarbejde i den danske ambassade i  

 bopælslandet, bliver ikke skattepligtige efter § 1, nr.5, idet de pågældende  

 ikke er udsendte.
En dansk statsborger, der havde boet 3 år i Japan og var  

 japansk gift, blev ikke skattepligtig efter KL. § 1 nr.5, da han blev ansat  

 som eksportstipendiat for Danmarks Erhvervsfond med virke i Japan, idet han  

 ikke kunne anses for udsendt til tjeneste uden for riget. (Skat 1987.1.44).
 Personer i følgende ansættelsesforhold er anset for skattepligtige efter  

 KL. §1, nr. 5:
- eksportstipendiater udsendt af industriministeriet - personer, der er tjenstgørende ved den danske militære enhed på Cypern,  

 selv om enheden kommandomæssigt står under FN's generalsekretær (Lsr. 1973.93  

 og lsr. 1974.1), hvorimod følgende ikke er anset for skattepligtige efter bestemmelsen:
- velfærdssekretærer beskæftigede ved handelsflådens velfærdsråd i  

 udlandet - en dyrlæge ansat i et udviklingslands centraladministration, der oppebar  

 løntilskud fra den danske stat (Skd.13.91) - medarbejdere udsendt af Danmarks turistråd - ulandsfrivillige udsendt af Danida og Folkekirkens Nødhjælp - en DSB tjenestemand med 3 års tjenestefrihed med henblik på midlertidig  

 ansættelse i selskabet »Interfrigo«, Schweiz, uanset at han under  

 opholdet i Schweiz oppebar et løntillæg fra DSB, som ikke kunne beskattes her  

 i landet.
1.6. Indkomstopgørelsen for en periode under et år Der henvises til PSL § 14 samt pkt. 90 i skd.cirk. nr.22 af 9.dec. 1986 om  

 PSL.
1.6.1. Opgørelse af periodeindtægten Renter Nye regler Ved lov nr.303 af 25.maj 1987 er der gennemført regler om fuld  

 periodisering af renteindtægter og renteudgifter ved til- og fraflytning til  

 udlandet.
De nye regler gælder både forudforfaldne og bagudforfaldne  

 renteindtægter og renteudgifter.
 De nye regler sikrer, at de renteindtægter og -udgifter, der vedrører  

 skattepligtsperioden i tilflytnings- og fraflytningsåret, medtages ved  

 indkomstopgørelsen.
Loven har virkning for renteindtægter og -udgifter, der forfalder den  

 18.februar 1987 eller senere.
Hvis skattepligten er indtrådt før denne dato,  

 gælder loven dog ikke for bagudforfaldne renteudgifter.
 Loven omfatter alene de renter, der vedrører skattepligtsperioden i  

 tilflytnings- og fraflytningsåret.
Gamle regler For renteindtægter og renteudgifter, der forfalder før den 18.februar  

 1987, gælder fortsat de regler, der blev gennemført ved lov nr.203 af 17.maj  

 1984 jfr. de tidligere gældende bestemmelser i LL § 5 stk.6 og § 5B.
Disse  

 bestemmelser finder anvendelse i de tilfælde, hvor skattepligten efter KL § 1  

 ophører ved fraflytning.
 Om prioritetsrenter, se nedenfor under fast ejendom.
Efter den tidligere gældende bestemmelse i LL § 5, stk.6, skal  

 forudforfaldne renteudgifter fradrages efter periodiseringsprincippet, hvis  

 skatteyderen emigrerer inden udløbet af den periode, renten vedrører.
Renten  

 kan dog kun fradrages, hvis renten er forfalden til betaling før  

 skattepligtens ophør.
Dette gælder også, hvis forudbetalingsperioden er under  

 6 måneder.
Skatteyderen opnår således ikke fradragsret for renteudgifter, der  

 vedrører tidsrummet efter ophøret af den fulde skattepligt.
Hvis et lån med forudforfalden rente for en periode under 6 måneder  

 stiftes mod slutningen af et indkomstår, kan renteudgiften fradrages fuldt ud  

 i stiftelsesåret efter forfaldsprincippet.
Hvis den fulde skattepligt  

 imidlertid ophører på grund af fraflytning i det følgende indkomstår, før  

 forudbetalingsperioden er udløbet, indebærer § 5, stk.6, at skatteansættelsen  

 for stiftelsesåret skal ændres således, at renteudgiften periodiseres.
 I henhold til den tidligere gældende bestemmelse i LL § 5B medregnes  

 renteindtægter, der forfalder efter det tidspunkt, hvor skattepligten er  

 ophørt, ved opgørelsen af indkomsten for den periode, renteindtægterne  

 vedrører.
 Personer, der både har bagudforfaldne renteindtægter og bagudforfaldne  

 renteudgifter, kan således i forbindelse med emigration komme i den  

 situation, at der skal ske en periodisering af renteindtægter, der ikke er  

 forfaldne ved skattepligtens ophør, jfr. den hidtidige § 5B, uden at der  

 foretages en tilsvarende periodisering af de renteudgifter, der ikke er  

 forfaldne, jfr. den hidtidige § 5, stk.6.
 Den hidtidige § 5, stk.6, har virkning for renteudgifter, der forfalder  

 den 20. maj 1984 eller senere, men før den 18.febr. 1987 - og den hidtidige§  

 5B har virkning, når skattepligten ophører den 20. maj 1984 eller senere, og  

 renteindtægterne forfalder før den 18.febr. 1987.
 Ved tilflytning finder de almindelige periodefordelingsregler anvendelse  

 for så vidt angår renteindtægter og -udgifter, der forfalder før den 18.febr.  

 1987. En renteindtægt tilskrevet uden for skattepligtsperioden kan således  

 ikke tages i betragtning, heller ikke med et for perioden anslået beløb, lsr.  

 1964, 13. På tilsvarende måde kan renteudgifter som hovedregel kun fradrages,  

 hvis renterne er forfaldne inden for skattepligtsperioden, lsr. 1961, 56. Det  

 samme gælder indskud på etableringskonto og indekskonto.
 En skatteyder, hvis skattepligt til Danmark var indtrådt pr. 23. juni  

 1982, blev anset for indkomstskattepligtig af nogle pr. 1. juli 1982  

 forfaldne obligationsrenter, idet han ved salg af obligationerne pr. 2. juni  

 1982 havde beholdt rentekuponerne mod refusion til køber. (Skat 1986.3.224).
 For renteudgifter omfattet af LL § 5, stk.2, (se herom F.3.1.2) skal der  

 dog ske periodisering også ved tilflytning.
Fast ejendom En fast ejendom anses i praksis for en sådan økonomisk enhed, at  

 periodiseringen for så vidt angår samtlige indtægter og udgifter, herunder  

 renteudgifter, foretages efter et rent »refusionsprincip«  

 (opgørelse efter dageantal), uden hensyn til forfaldstidspunkter.
 En skatteyder, der flyttede her til landet (og blev fuldt skattepligtig  

 her) den 1. august 1977, købte den 1. september 1977 et enfamiliehus.  

 Driftsresultatet af den faste ejendom og herunder fradrag for renter af  

 prioritetsgæld - skulle ved ansættelsen af delårsindkomsten opgøres efter et  

 rent refusionsprincip uden hensyn til forfaldstidspunkter, i det foreliggende  

 tilfælde med skæringsdag henholdsvis 1. september og 31. december 1977. Under  

 hensyn til, at skattepligtsperioden i det foreliggende tilfælde udgør 153  

 dage, medens ejendommen i den nævnte periode har været i den pågældendes  

 besiddelse i 122 dage, vil helårsindkomsten - for så vidt angår såvel  

 prioritetsrenter som ejendommens driftsresultat i øvrigt - være at beregne  

 således, at de relevante indtægter og udgifter vedrørende de 122 dage  

 multipliceres med 65/153.
 Skatteyderen havde i 1978 betalt forfaldne renter vedrørende den faste  

 ejendom på i alt 70.288 kr., og det forhold - at der ved beregningen af den  

 skattepligtige indkomst for perioden fra 1. august til 31. december 1977 var  

 indrømmet ham fradrag for en del heraf, 13.609 kr., der ikke var forfalden  

 til betaling i 1977 - kunne efter landsskatterettens opfattelse ikke berøve  

 ham retten til fradrag heraf ved indkomstopgørelsen for indkomståret 1978,  

 lsr.1982.77. Denne retstilstand er ændret ved lov nr.303 af 25.maj 1987. Den  

 del af et rentebeløb, som efter denne lov fratrækkes i tilflytningsåret, selv  

 om renten ikke er forfalden, vil ikke også kunne fratrækkes i forfaldsåret.  

 Dette gælder for renteudgifter, der forfalder den 18.febr. 1987 eller senere.
3 pct.'s fradrag Fra og med indkomståret 1987 er der indført et såkaldt 3 pct.'s fradrag,  

 jfr.
LL § 8 F.
Fradraget gives alene i den skattepligtige indkomst og fragår  

 således ikke ved opgørelsen af den personlige indkomst eller  

 kapitalindkomsten.
Beregningsgrundlaget er indkomstårets positive indkomst  

 før regulering efter overgangsreglerne i PSL §§ 21-24. Fradraget kan for  

 indkomståret 1987 ikke overstige 3.200 kr.
 Omfatter indkomståret en kortere periode end 1 år, udgør fradraget 3 pct.  

 af den personlige indkomst, dog højst 1/12 af grundbeløbet (3.200 kr.) for  

 hver måned, ved hvis begyndelse skattepligten foreligger.
 3 pct.'s fradraget gives til alle, såvel fuldt som begrænset  

 skattepligtige, der har personlig indkomst.
1.6.2. Afpasning til helårsindtægt - engangsindtægter og -udgifter Hvis indkomstansættelsen for en person omfatter en kortere periode end et  

 år, skal såvel den skattepligtige indkomst som den personlige indkomst og  

 kapitalindkomsten omregnes således, at den kommer til at svare til et helt  

 års indkomst, jfr.
PSL § 14 og pkt.90 i skd.cirk. nr.22 af 9.dec. 1986 om  

 PSL.
 Indtægter og udgifter, der kun oppebæres/afholdes en enkelt gang om året  

 eller få gange om året, må ikke påvirke indkomsten med et større beløb, end  

 hvad der i alt kan forventes indvundet/afholdt i et helt år.
Som engangsindtægter, der medregnes i årsindkomsten uden omregning kan  

 nævnes - spekulationsgevinster - indkomstskattepligtige gaver - aktieudbytter med tilhørende skattegodtgørelse - tantiemer - feriepenge, optjent i året før skattepligtens ophør, lsr. 1978.95.
 Overskuddet af en virksomhed, som blev solgt inden ejerens skattepligt til  

 Danmark ophørte i forbindelse med hans fraflytning til Spanien den 1. april,  

 skulle ikke omregnes til helårsindkomst ved opgørelsen af skattetilsvaret for  

 fraflytningsåret, idet det opgjorte overskud for skattepligtsperioden efter  

 de foreliggende oplysninger svarede til det normale overskud for et helt år,  

 Skat 1985.9.256.
 Overskuddet fra 2 solgte landbrugsejendomme i klagerens ejertid blev anset  

 for en engangsindtægt, da det ansås for godtgjort, at afhændelsen af  

 ejendommene var sket uden sammenhæng med udrejsen til udlandet. (Skat  

 1987.8.597).
Obligationsrenter og andre renteindtægter, der skal medregnes inden for  

 skattepligtsperioden, jfr.
LL § 5B, omregnes, således at indtægten svarer til  

 et års renteindtægt af pågældende obligationsbeholdning, tilgodehavende  

 o.s.v., jfr. skd.62.246.
For andre indtægter foretages en forholdsmæssig afpasning af indkomsten  

 således at denne omregnes til helårsindkomst.
Dette gælder ifølge praksis  

 f.eks.:
- vederlag, der var honorar for udført arbejde, lsr. 1962.92 - løn oppebåret af lærer i 11 måneder, lsr. 1966.8 - bestyrelseshonorar til et medlem, der var udtrådt af bestyrelsen på  

 datoen for skattepligtens ophør - feriepenge, optjent i det år, hvor skattepligten ophører (uanset om  

 ferien er afholdt i eller uden for perioden).
 Overskudsandel af et interessentskab for 6 måneder skulle omregnes til  

 helårsindkomst, da salget af andelen antoges at have sammenhæng med udrejsen  

 til udlandet. (Skat 1987.8.597).
 Over- eller underskud af fast ejendom opgøres for hele året og deling af  

 årsresultatet sker i forhold til dageantallet uanset de forskellige  

 indtægters og udgifters forfaldstid, se bl.a. lsr.1982.77 omtalt under A  

 1.6.1. Af engangsudgifter, som ikke skal omregnes, kan nævnes:
 - kapitalindskud vedr. en rente- eller rateforsikring.
 Underskud, fremført fra tidligere indkomstår med fuld eller begrænset  

 skattepligt, sidestilles med engangsudgifter, der ikke skal omregnes.
 Underskud fra en periode med begrænset skattepligt modregnes i indkomst i  

 en anden periode i samme kalenderår med fuld skattepligt, før omregning til  

 helårsindkomst i henhold til KL § 35, stk.3 (nu PSL § 14), lsr.1983.58.
 Underskud fra en periode med fuld skattepligt skulle modregnes i overskud  

 i en anden periode i samme kalenderår med begrænset skattepligt, før der  

 skete fremførsel af tidligere års underskud. (Skat 1987.8.599).
En tilflytter skal opgøre sit afskrivningsgrundlag til værdien i handel og  

 vandel på tilflytningstidspunktet, lsr. 1978.96. Landsskatteretten udtalte i  

 øvrigt videre, at der i tilflytningsåret kun kan foretages en forholdsmæssig  

 afskrivning for den første partielle beskatningsperiode.
Saldoværdien  

 reduceres kun med det tilsvarende beløb.
Ved beregningen af uudnyttet skatteværdi af personfradrag, jfr.
PSL § 10,  

 stk.4, foretages omregning til helårsindkomst, uanset om den skattepligtige  

 indkomst er 0 kr. eller negativ, og i denne relation kan skattemæssige  

 underskud for indkomstår før tilflytningsåret kun tages i betragtning som  

 engangsbeløb, jfr. det i det foregående anførte.
 Hvor skatteyderen anvender forskudt indkomstår gælder særlige regler om  

 opgørelsen ved skattepligtsophør, se KL. afsnit X og KL. cirkulære, afsnit  

 IX.
1.6.3. Skatteberegningen - personfradrag Skatten beregnes af de opgjorte helårsindkomster (skattepligtig indkomst,  

 personlig indkomst og kapitalindkomst) efter PSL § 6-8 og nedsættes med  

 skatteværdien af personfradraget, jfr.
PSL § 9. Den endelige skat, der skal  

 betales, udregnes ved at nedsætte den beregnede helårsskat efter forholdet  

 mellem delårsbeløbene og helårsbeløbene, jfr.
PSL § 14.
Det er en forudsætning for overførsel af uudnyttet skatteværdi af  

 personfradrag mellem ægtefæller, at ægtefællerne er samlevende ved  

 indkomstårets udløb, jfr.
PSL § 10 stk.4 (=tidl. § 37, stk.2, i KL).
 En hustrus personfradrag for perioden indtil fraflytning til udlandet  

 kunne overføres til manden i medfør af KL. § 37, stk.2 (nu PSL § 10, stk.4),  

 da ægtefællerne, der fraflyttede samtidig, var sambeskattede (nu samlevende)  

 på tidspunktet for deres fraflytning til udlandet, skd.32.105.
 Også i tilfælde, hvor mands og hustrus skattepligt ophører på forskellige  

 datoer, kan der ske overførsel af den ene ægtefælles uudnyttede fradrag til  

 den anden ægtefælle, idet »indkomstårets udgang« i denne  

 forbindelse må forstås som udløbet af indkomståret for den først fraflyttede  

 ægtefælle, skd.30.254 og 35.7.
Hvor samlivet i skattemæssig henseende indtræder i årets løb, som følge  

 af, at den ene ægtefælle tilflytter, kan der kun overføres en forholdsmæssig  

 del af den tilflyttede ægtefælles personfradrag til den anden ægtefælle, da  

 den tilflyttede ægtefælle efter PSL § 14, kun ville have fået godskrevet en  

 forholdsmæssig del af personfradraget ved sin skatteberegning, r.
Skat  

 1987.7.523.Se Skat 1985.2.55 om nedsættelse af personfradrag efter KL § 37C  

 (nu PSL § 11), når den skattepligtige har modtaget ydelser efter  

 bistandsloven og indkomstansættelsen omfatter en kortere periode end et år.
2. Begrænset skattepligt 2.1. KL. § 2, stk. 1a.
Lønindtægt Bestemmelsen omfatter personer, der ikke er fuldt skattepligtige efter KL  

 § 1, når de oppebærer indkomst her fra landet af den i KL. § 43, stk.1 nævnte  

 art hidrørende fra virksomhed udført her i andet.
 To betingelser skal altså være opfyldt for at den, der oppebærer  

 lønindtægt, kan anses begrænset skattepligtig her til landet:
a) lønindtægten skal hidrøre her fra landet, b) og lønindtægten skal hidrøre fra virksomhed udført her i landet.
 Løn fra et udenlandsk firma, der ikke har hjemting her i landet, medfører  

 ikke begrænset skattepligt, selv om arbejdet udføres her.
Der foreligger dog begrænset skattepligt, hvis udbetalingen foretages af  

 en befuldmægtiget, der har hjemting her, jfr.
KL §46, stk.4.
 En ikke fuldt skattepligtig person, der for en herværende arbejdsgiver og  

 betalt af denne udfører virksomhed i udlandet eller Grønland, er ikke  

 begrænset skattepligtig her til landet af denne indtægt, jfr. bl.a.  

 lsr.1983.158.
 Vederlag for tjeneste på visse af den danske marines inspektionskuttere  

 samt på SKA-bådene er ikke undergivet begrænset skattepligt i henhold til KL.  

 § 2, idet disse er fast stationerede i Grønland.
 Hvor der er tale om feriegodtgørelse, skal beløbet være indtjent i  

 forbindelse med arbejde i Danmark.
Særlige vanskeligheder opstår, hvor en person, der er bosat i udlandet,  

 arbejder for en dansk arbejdsgiver både i Danmark og i udlandet.
I et  

 tilfælde, hvor en svensker deltog i møder her i landet hver 14.dag, men  

 iøvrigt udførte arbejdet i Sverige, ansås den pågældende begrænset  

 skattepligtig af den del af honoraret, der kunne henføres til arbejde udført  

 her i landet.
 Se om konsulenthonorarer under A 2.2.
 Et stipendium fra statens medicinske forskningsråd til amerikansk ingeniør  

 her blev ikke anset for begrænset skattepligtig indkomst, da beløbet ikke  

 kunne anses som arbejdsvederlag, men som et af KL § 43, stk.2, litra e  

 omfattet beløb, skd.37.141.
Visse former for lønindtægt er ikke A-indkomst, jfr.
KL § 45, stk.1., men  

 uanset dette kan indtægten dog være undergivet begrænset skattepligt i  

 henhold til KL. § 2, stk.1a.
Som eksempel herpå kan nævnes løn til hushjælp  

 m.v. i private husholdninger.
Lønnen (herunder værdien af fri kost og logi)  

 er vederlag for personligt arbejde i tjenesteforhold og vil derfor - selv om  

 der er tale om en B-indkomst - medføre begrænset skattepligt for modtageren.
Ansættelse i udenlandske koncernforbundne selskaber Et udenlandsk firma, der har en registreret filial her, vil have hjemting  

 her i landet og lønindtægt, der optjenes for arbejde, der udføres for  

 filialen her i landet - herunder på kontinentalsoklen - er begrænset  

 skattepligtig.
Dette gælder også, hvor lønudbetalingen sker direkte fra det  

 udenlandske hovedkontor, når lønudgiften som en driftsudgift vil være at  

 henføre til den danske filials driftsregnskab.
Et skotsk selskab, der havde aktiemajoriteten i off-shore selskaber i  

 England og Norge, havde tillige registrerede filialer i Danmark, Vesttyskland  

 og Holland.
I 1985 havde man planlagt at udstationere en medarbejder fra den  

 hollandske filial, en fra datterselskabet i England og en fra datterselskabet  

 i Norge til udførelse af arbejde i Danmark i under 183 dage.
Statsskattedirektoratet fandt ikke, at der var etableret et sådant  

 ansættelsesforhold mellem den danske filial af det skotske moderselskab og de  

 udsendte medarbejdere fra henholdsvis datterselskabet i England og i Norge,  

 at beskatning af disse personer kunne gennemføres efter KL § 2, stk.1, litra  

 a.
Beskatning ville alene kunne ske efter reglerne om arbejdsudleje eller  

 eventuelt efter kulbrinteskatteloven.
Vedrørende den udstationerede medarbejder fra filialen i Holland fandt  

 direktoratet, at en filial i denne forbindelse måtte sidestilles med en  

 afdeling af moderselskabet, uanset at filialen var placeret i et andet land i  

 egne lokaliteter.
Den hollandske medarbejder var således omfattet af reglerne  

 om begrænset skattepligt i den periode, hvor han var udstationeret for at  

 arbejde for den danske filial.
Dette gælder, uanset om lønudbetalingen skete  

 direkte fra det skotske hovedkontor eller fra den hollandske filial, når  

 lønudgiften som en driftsudgift skulle henføres til den danske filials  

 driftsregnskaber, Skat 1985.7.202.
Det forhold, at indtræden af begrænset skattepligt for her til landet  

 udsendte medarbejdere kan være afhængig af ansættelse i et bestemt udenlandsk  

 selskab, jfr. ovenfor, medfører, at ligningsmyndighederne kan anmode om at få  

 belyst realiteten i de ansættelsesforhold, som påstås lagt til grund for  

 ligningen.
Rent formelle arrangementer kan således ikke tillægges betydning  

 for skattepligten.
Hvornår indtræder skattepligten Begrænset skattepligt efter KL. § 2, stk.1a, indtræder efter det  

 almindelige princip i KL. § 6, stk.1, når skattepligtsbetingelsen er opfyldt,  

 d.v.s. fra det tidspunkt, den pågældende oppebærer lønindtægt ved virksomhed  

 udført her i landet.
Det er i denne forbindelse afgørende, hvornår arbejdet  

 er påbegyndt, medens der ikke kan lægges vægt på tidspunktet for  

 lønudbetalingen.
En person, der opholder sig nogen tid her i landet, før han tager  

 lønarbejde, vil altså få en skattefri periode fra opholdets begyndelse og  

 indtil det tidspunkt, hvor arbejdet påbegyndes.
Bliver han i stedet for fuldt  

 skattepligtig, fordi opholdet bliver af 6 måneders varighed eller derover,  

 indtræder den fulde skattepligt imidlertid fra opholdets begyndelse.
Hvis en ikke fuldt skattepligtig person nu og da tager arbejde her i  

 landet inden for samme år, indtræder og ophører skattepligten flere gange  

 inden for samme år, og der skal principielt foretages et tilsvarende antal  

 ansættelser.
Se A 2.12.1.
 Derimod blev en finsk kapelmester, der i henhold til kontrakt havde været  

 ansat som kunstnerisk leder af et dansk byorkester i hele indkomståret, anset  

 for begrænset skattepligtig for hele det pågældende indkomstår, og ikke kun  

 for de 12 perioder (af en varighed fra 2 til 34 dage), i hvilke han havde  

 opholdt sig her i landet, lsr. 1979.92.
2.2. KL. § 2, stk.1b.
Anden A-indkomst Personer, der uden at være omfattet af § 1, oppebærer indkomst af den i  

 KL. § 43, stk.2 nævnte art, der er gjort til A-indkomst, bliver ligeledes  

 begrænset skattepligtige.
Denne bestemmelse har især betydning for personer, der oppebærer  

 bestyrelseshonorarer, pensioner, skattepligtige forsikringsydelser m.v. her  

 fra landet.
Den omfatter bl.a. også livrenteydelser efter loven om erstatning  

 til besættelsestidens ofre, lsr.1980.205.
 Bortset fra konsulenthonorar (se herom nedenfor) stilles der i disse  

 tilfælde ikke krav om anden tilknytning her til landet end den, der ligger i,  

 at den skattepligtige indkomst hidrører her fra landet.
Dobbeltbeskatningsoverenskomster kan dog medføre, at Danmark er afskåret  

 fra at udnytte den beskatningsret, som KL. § 2, stk.1b. giver.
Hvis  

 beskatningsretten efter overenskomsten tilkommer vedkommende udland, kan  

 indeholdelse undlades, men det må ved hver udbetaling dokumenteres, at  

 betingelserne herfor er til stede.
Bestyrelseshonorar Det er uden betydning for den begrænsede skattepligt af  

 estyrelseshonorarer, om bestyrelsesmøderne afholdes her i landet eller i  

 udlandet.
Konsulenthonorar Ved lov nr.309 af 25.maj 1987 er der indført begrænset skattepligt af  

 vederlag, der modtages fra en virksomhed her i landet, som rådgiver,  

 konsulent eller lignende medhjælp for virksomheden, jfr.
KL. § 2 stk.1b  

 sammenholdt med KL. § 43 stk. 2i.
 Den nye regel gælder kun for personer, der tidligere har været fuldt  

 skattepligtige til Danmark på grund af bopæl og som er eller inden for de  

 seneste 5 år forud for ophøret af skattepligten har været hovedaktionær (jfr.  

 K 3.3) i den virksomhed, som udreder vederlaget.
Den begrænsede skattepligt efter denne bestemmelse gælder for arbejde som  

 udføres for virksomheden udenfor Danmark.
Hvis arbejdet udføres her i landet,  

 foreligger der begrænset skattepligt allerede i medfør af KL. § 2 stk. 1a.
Der kan efter omstændighederne blive tale om at anse en del af honoraret  

 som godtgørelse for medlemskab af eller medhjælp for selskabets bestyrelse,  

 jfr.
KL. § 2 stk.1b, sammeholdt med § 43 stk.2a.
Selv om dette ingen  

 betydning har for selve skattepligten til Danmark, vil det ofte på grund af  

 de indgåede dobbeltbeskatningsoverenskomster have betydning for udnyttelsen  

 af beskatningsretten.
 Den nye regel om begrænset skattepligt af konsulenthonorarer har virkning  

 for indkomst, hvortil den skattepligtige erhverver endelig ret den 18.februar  

 1987 eller senere.
Pensions- og forsikringsudbetalinger De skattepligtige forsikringsudbetalinger, der er gjort til A-indkomst i  

 henhold til finansministerens bekendtgørelse af 28.marts 1969, begrunder  

 begrænset skattepligt, hvad enten modtageren - f.eks. under en tidligere  

 opholds- eller bopælsperiode - har haft fradragsret for præmierne eller ikke.
 Det er ligeledes uden betydning, om det tjenesteforhold, som pensionen har  

 sammenhæng med, vedrører arbejde, der har været udført i Danmark eller i  

 udlandet, skd.15.13.
Personer, der ikke er fuldt skattepligtige her til landet, kan vælge fuldt  

 fradragsberettigede præmier og bidrag til en ordning omfattet af PL § 2, nr.  

 4 eller §§ 5-13 henført til beskatning efter PL § 50. I så fald er kun 70  

 pct. af den del af den løbende udbetaling fra en renteforsikrings- eller  

 pensionskasseordning, der hidrører fra indbetaling og tilvækst efter overgang  

 til § 50-beskatning, indkomstskattepligtig.
Normale udbetalinger fra andre  

 ordninger hidrørende fra indbetalinger og tilvækst efter overgang til §  

 50-beskatning vil være indkomstskatte- og afgiftsfri, se I 3.3.3.
Afgift i anledning af udbetaling fra eller ophævelse af en pensions- eller  

 forsikringsordning skal ifølge PL § 32, stk.1, svares af det fulde beløb,  

 selv om arbejdstageren eller ejeren af forsikringen ikke har været  

 skattepligtig her i landet i den periode, hvor indbetalingerne har fundet  

 sted.
For indbetalinger før lovens ikrafttræden den 1. januar 1972 gælder PL  

 § 32, stk.2. Det var tidligere antaget, at afgiften kunne bortfalde i medfør  

 af en dobbeltbeskatningsoverenskomst.
Denne praksis er ændret, idet  

 skattedepartementet har tilkendegivet, at bestemmelserne i de indgåede  

 dobbeltbeskatningsoverenskomster ikke er til hinder for det danske  

 afgiftskrav, se SD-cirk. nr.519 af 20.apr. 1977.
 Begrænset skattepligtige, fuldt skattepligtige samt ikke skattepligtige  

 personer, der i henhold til en dobbeltbeskatningsoverenskomst anses for  

 hjemmehørende i en fremmed stat, Færøerne eller Grønland undergives ved  

 ophævelse i utide m.v. af visse pensionsordninger udover afgift en  

 tillægsafgift efter PL 48 A, som har virkning for ophævelser den 18. marts  

 1987 eller senere, se I 2.12.2.
Kursusgodtgørelse Kursusgodtgørelse, der udbetales i h.t. lov nr. 93 af 17.3.1971 for  

 Grønland om erhvervsmæssig uddannelse, er ikke A-indkomst og begrunder altså  

 ingen begrænset skattepligt efter KL § 2.
2.3. KL § 2, stk.1c.
Udlejning af arbejdskraft Efter denne bestemmelse bliver en arbejdstager, der udlejes til udførelse  

 af arbejde her i landet (såfremt han ikke er fuld skattepligtig) begrænset  

 skattepligtig af vederlaget for det pågældende arbejde.
Skatten udgør 30 pct.  

 af det vederlag i penge plus eventuel fri kost og logi, som den pågældende  

 modtager for det udførte arbejde.
Se skd.cirk.nr.70 af 3.juni 1983.
2.4. KL. § 2, stk.1d.
Erhvervsvirksomhed Ved lov nr.309 af 25.maj 1987 er reglerne om begrænset skattepligt efter  

 KL. § 2 stk.1d ændret.
Efter lovændringen foreligger der begrænset skattepligt, når personer, der  

 uden at være omfattet af § 1, - udøver erhverv med fast driftssted her i landet eller deltager i en  

 erhvervsvirksomhed med fast driftssted her, eller - er berettiget til løbende ydelser hidrørende fra en sådan virksomhed  

 eller fra afståelsen af en sådan virksomhed, når ydelserne ikke er udbytte,  

 afdrag på et tilgodehavende, renter eller royalties, eller - har bortforpagtet en sådan virksomhed.
 Lovændringen har virkning for ydelser, som den skattepligtige erhverver  

 endelig ret til den 18. februar 1987 eller senere.
Ydelser, der er erhvervet endelig ret til før 18. februar 1987, er  

 omfattet af den tidligere gældende bestemmelse i KL. § 2 stk.1d.
Efter denne  

 bestemmelse bestod der begrænset skattepligt for personer, der uden at være  

 omfattet af § 1, udøvede erhverv med fast driftssted her i landet eller  

 deltog i en erhvervsvirksomhed med fast driftssted her, eller på anden måde  

 var berettiget til andel i overskuddet af en sådan virksomhed.
En person udøver erhverv her i landet, selv om virksomheden drives i  

 nteressentskabsform.
Er der derimod tale om et aktieselskab, bliver  

 aktionæren ikke begrænset skattepligtig efter denne bestemmelse, men efter §  

 2, stk.1f (udbytte).
En murermester havde i en årrække været medinteressent i en virksomhed,  

 hvis indtægter dels hidrørte fra udlejning af beboelseslejligheder og dels  

 fra fortjeneste ved salg af ejerlejligheder.
Indtægterne fra virksomheden,  

 herunder renter og kursavancer på afdrag vedrørende de sælgerpantebreve, der  

 var fremkommet ved salg af ejerlejligheder, havde af interessenterne været  

 selvangivet som almindelig indkomst.
Skatteyderen påstod, at indtægter ved  

 renter og kursavance vedrørende sælgerpantebrevene efter hans emigration til  

 udlandet i 1973 ikke var skattepligtig indkomst for ham, idet der ikke var  

 hjemmel til en sådan beskatning i KL § 2. Under hensyn til, at de pågældende  

 sælgerpantebreve - udstedt til skatteyderen som fordringshaver - ved  

 fremkomst efter tinglysning var indgået direkte i åbent depot på  

 skatteyderens navn i en herværende bank, kunne det tiltrædes, at pantebrevene  

 havde opnået en af det herværende driftssted uafhængig eksistens således, at  

 de omhandlede renter og kursavancer ikke kunne medtages til beskatning her i  

 landet i medfør af KL § 2, lsr.1981.197.
 Derimod fandt landsskatteretten i lsr.1983.60 at en skatteyder, der som  

 medinteressent havde deltaget i et som næringsvirksomhed drevet  

 udstykningsforetagende med fast driftssted her i landet, var skattepligtig  

 efter KL § 2, stk.1, litra c (nu d), af renter og kursavancer på pantebreve,  

 hidrørende fra salg af interessentskabets grunde, da pantebrevene ikke var  

 udskilt af interessentskabets regnskab og derfor var en del af  

 interessentskabets formue.
Deltagelse som kommanditist i flere rederikommanditselskaber blev anset  

 som en samlet virksomhed.
Den begrænsede skattepligt ophørte derfor først ved  

 afhændelse af den sidste anpart, hvorfor tilbageføring af  

 forskudsafskrivninger i forbindelse med annullation af en  

 skibsbygningskontrakt inden dette tidspunkt medførte beskatning efter KL § 2,  

 stk. 1c (nu §2, stk. 1d), jfr. ØLD af 3. december 1982 (skd.66.299).
 Efter lovændringen er den begrænsede skattepligt ikke længere betinget af,  

 at de modtagne ydelser kan karakteriseres som »andel i overskud«.  

 Løbende ydelser, der er variable efter omsætningens størrelse, vil således  

 medføre begrænset skattepligt efter den nye bestemmelse, men ikke efter den  

 tidligere gældende bestemmelse.
 I modsætning til den tidligere gældende retstilstand, medfører en  

 forpagtningsafgift, uanset om den er fast eller variabel, begrænset  

 skattepligt efter den nye bestemmelse.
Når en virksomhed afhændes, bliver ejere, som ikke er fuldt  

 skattepligtige, kun beskattet af særlig indkomst, hvis denne indkomst  

 hidrører fra afståelse af formuegoder knyttet til en virksomhed, som medfører  

 begrænset skattepligt, jfr.
LOSI § 10.
Lovændringen har derfor den virkning, dels at de årlige  

 forpagtningsafgifter gøres skattepligtige, og dels at avancen ved salg af den  

 bortforpagtede virksomhed kan beskattes.
Man har herved standset de tidligere  

 forekommende tilfælde, hvor en ejer af en virksomhed gennem en  

 bortforpagtningskonstruktion og fraflytning til udlandet kunne afhænde  

 virksomheden uden beskatning af fortjeneste og genvundne afskrivninger.
 Vedrørende den nærmere forståelse af begrebet »andel i  

 overskud«, som har betydning for ydelser, som der er erhvervet endelig  

 ret til inden den 18.februar 1987 henvises til KL-cirkulære nr. 198 af 27.  

 oktober 1971, pkt. 13, samt LV 1986, side 50.
Fast driftssted Ved fastlæggelsen af, hvornår der foreligger fast driftssted, må der  

 lægges afgørende vægt på den præcisering af begrebet, der har fundet sted i  

 tilknytning til vore dobbeltbeskatningsoverenskomster, samt på den tidligere  

 landsskatteretspraksis.
 Fast driftssted antages herefter altid at foreligge, når virksomheden  

 drives gennem: Filial - Kontor - Fabrik eller værksted her i landet samt hvor  

 der er tale om byggevirksomhed her i landet i en periode på normalt 12 mdr.  

 eller derover.
 Fast driftssted foreligger ikke, blot fordi der her i landet forekommer en  

 formidleragent (agent, der i den i udlandet beliggende virksomhed skal have  

 accept på de ordrer, han modtager) og heller ikke hvor virksomheden her i  

 landet ledes af en helt uafhængig repræsentant (grosserer eller lignende).
 Varetages virksomheden her i landet af en såkaldt kvalificeret agent, der  

 fra det udenlandske firma, han repræsenterer, har fuldmagt til at indgå  

 handler med bindende virkning for virksomheden, foreligger der fast  

 driftssted her i landet.
 I lsr.1983.60 fandt landsskatteretten, at en skatteyder var skattepligtig  

 efter KL § 2, stk.1, litra c (nu d) af renter og kursavancer på pantebreve  

 hidrørende fra salg af parceller tilhørende et som interessentskab etableret  

 udstykningsforetagende, hvori skatteyderen var medinteressent.  

 Landsskatteretten lagde ved afgørelsen til grund, at det som  

 næringsvirksomhed drevne udstykningsforetagende havde fast driftssted her i  

 landet, da beføjelsen hos en af de herboende interessenter til at underskrive  

 salgsdokumenter måtte anses som en fuldmagt for denne til med bindende  

 virkning at handle på de øvrige interessenters vegne.
 Såfremt der via et filialkontor med lager her i landet sker bindende salg  

 til såvel Danmark som tredieland, omfatter den begrænsede skattepligt  

 fortjenesten vedrørende salget både til Danmark og tredielande.
 Tilstedeværelsen af en ren indkøbsfilial her i landet er ikke  

 tilstrækkelig til, at der foreligger fast driftssted, idet det er en  

 forudsætning, at der drives indtægtsgivende virksomhed her i landet.
 Om begrebet fast driftssted, se Erik Møller i RR. 1963, s.8.
Ligningsrådet blev anmodet om bindende forhåndsbesked om, hvorvidt  

 kommanditisterne i et tysk kommanditselskab kunne beskattes i Danmark af  

 indtægter, de havde ved firmaets aktivitet her i landet i forbindelse med  

 etableringen af naturgasnettet.
Kommanditselskabet havde specialiseret sig i  

 svejseteknikker og påtog sig arbejder af en varighed af 3-6 måneder.
Arbejder  

 skulle udføres af tyske arbejdstagere og driftsmateriellet skulle fragtes  

 mellem de forskellige arbejdssteder, idet man forventede at indgå aftaler om  

 3-4 arbejder årligt, de næste 5-10 år.
Arbejdet skulle udføres for forskellige danske naturgasselskaber med  

 forskellig geografisk placering, således at der ikke nødvendigvis var en  

 direkte geografisk sammenhæng mellem de enkelte arbejder.
Kommanditselskabet  

 havde hverken driftskontor eller fast adresse i anmark.
Ligningsrådet fandt at kommanditisternes skattepligt her til landet afhang  

 af, om selskabet havde etableret et fast driftssted her.
Da selskabets  

 aktivitet faldt ind under bygge-, anlægs- og monteringsarbejder forelå der  

 kun fast driftssted, hvis et arbejde varede mere end 12 måneder.  

 Rørledningsarbejde indenfor naturgasselskabernes hovedregi blev anset for at  

 udgøre et kommercielt og geografisk hele, hvorefter den virksomhed der  

 udøvedes på hvert sted var en del af et arbejde med en varighed over 12  

 måneder.
I overensstemmelse hermed fandtes kommanditisterne at være  

 skattepligtige til Danmark af overskuddet af nævnte virksomhed efter KL § 2  

 stk. 1, litra d.
2.5. KL. § 2, stk.1e.
Fast ejendom Personer, der uden at være omfattet af KL § 1, ejer fast ejendom her i  

 landet eller nyder indtægter af samme eller af her i landet oprettet  

 familiefideikommis, herunder kapital båndlagt i henhold til  

 lensafløsningsloven, er begrænset skattepligtige.
 Også bortforpagteren af en ejendom må som ejer af ejendommen anses for  

 skattepligtig efter denne bestemmelse, se KL.-cirkulære nr.198 af 27.okt.  

 1971, pkt.13.
 Bestemmelsen er for så vidt angår fast ejendom i overensstemmelse med  

 tidligere regler og giver ikke anledning til særlige problemer bortset fra  

 sådanne, som knytter sig til indkomstopgørelsen.
Det følger af princippet i lsr.1970.85 og 1972.8, at renter af indestående  

 i Grundejernes investeringsfond ikke skal medregnes ved opgørelsen af  

 ejendomsoverskuddet, da indeståendet ikke kan henføres til ejendommens  

 driftskapital.
Dette fremgår også af skd.34.266, hvor det tillige afgøres, at  

 beløbene, når de frigives ved bindingsperiodens ophør, ikke er omfattet af  

 den begrænsede skattepligt.
 En begrænset skattepligtig, der havde indtægter her i landet fra nogle  

 udlejningsejendomme, og som i overskuddet herfra havde foretaget fradrag for  

 henlæggelser til investeringsfond, blev anset for skattepligtig af renterne  

 på investeringsfondskontiene, som blev anset for undergivet begrænset  

 skattepligt sammen med den virksomhed her i landet, som kontiene havde  

 tilknytning til.
 En begrænset skattepligtig, der havde indtægter her i landet fra  

 bortforpagtning af landbrug, og som havde foretaget fradrag for henlæggelser  

 til investeringsfond, blev anset for skattepligtig af renterne på  

 investeringsfondskontiene. (Skat 1986.3.225).
2.6. KL. § 2, stk.1f.
Udbytteindtægter - visse aktieafståelser Ved lov nr.309 af 25.maj 1987 er KL. § 2 stk.1f ændret, således at der  

 efter lovændringen foreligger begrænset skattepligt, når personer, der uden  

 at være omfattet af KL. § 1, oppebærer udbytteindtægter i hvilke der i  

 henhold til KL. § 65 skal foretages indeholdelse af udbytteskat, modtager  

 udbytte i øvrigt omfattet af LL. § 16A stk.1, eller modtager afståelsessummer  

 omfattet af LL. § 16B stk.2.
 I forhold til den tidligere gældende retstilstand har lovændringen udvidet  

 den begrænsede skattepligt til også at omfatte maskeret udbytte og  

 afståelsessummer omfattet af LL. § 16B stk.1 og 2.
 Når der indrømmes dispensation efter LL. § 16A stk.2, LL. § 16B stk.6 og  

 LOSI § 17 stk.3, bortfalder den begrænsede skattepligt.
 Den udvidede skattepligt har virkning for udbytteudlodninger og  

 aktieafståelser m.v. foretaget den 18.februar 1987 eller senere.
2.7. KL § 2, stk.1g.
Skattegodtgørelse Skattegodtgørelse til udenlandske aktionærer - som i henhold til en  

 dobbeltbeskatningsaftale er berettiget til skattegodtgørelse af udbytte fra  

 danske selskaber - beskattes i Danmark med 30 pct. ligesom aktieudbytter.
Se  

 skd.cirk.nr. 70 af 3.juni 1983.
2.8. KL § 2, stk.1h.
Renter Ved lov nr.309 af 25.maj 1987 er den begrænsede skattepligt udvidet til at  

 omfatte renter fra kilder her i landet.
 Den begrænsede skattepligt skal dog kun omfatte personer, som har været  

 fuldt skattepligtige efter KL. § 1 i en eller flere perioder på ialt mindst 5  

 år indenfor de seneste 10 år før ophør af skattepligt efter denne  

 bestemmelse.
Renteindtægter omfattet af bestemmelsen skal som hovedregel beskattes med  

 en bruttoskat på 30 pct.
Den eneste undtagelse er renteindtægter, der er  

 knyttet til virksomhed med fast driftssted omfattet af KL. § 2 stk.1d.
Disse  

 renter skal som hidtil indgå ved opgørelsen af virksomhedens overskud.
 Renteskatten skal have virkning for renter, som vedrører tiden efter 31.  

 december 1987, uanset renternes forfaldstidspunkt og som tilfalder personer,  

 hvis skattepligt efter KL. § 1 ophører 18.februar 1987 eller senere.9.
2.9. KL § 2, stk.1i.
Royalty Ved lov nr.309 af 25.maj 1987 er den begrænsede skattepligt udvidet til at  

 omfatte royalty hidrørende fra kilder her i landet.
 Det er en betingelse for den begrænsede skattepligt, at royalty-betaleren  

 har hjemting her i landet.
Der foreligger dog begrænset skattepligt, hvis udbetalingen foretages af  

 en befuldmægtiget, der har hjemting her, jfr.
KL § 65C stk.1.
Hvad er royalty I KL § 65C stk.4, defineres royalty som betalinger af enhver art, der  

 modtages som vederlag for anvendelsen af eller retten til at anvende ethvert  

 patent, varemærke, mønster eller model, tegning, hemmelig formel eller  

 fremstillingsmetode eller som vederlag for oplysninger om industrielle,  

 kommercielle eller videnskabelige erfaringer.
 Royaltyindtægter omfattet af bestemmelsen beskattes med en bruttoskat på  

 30 pct.
 Med virkning fra 1.januar 1988 skal royaltyskatten opkræves ved  

 indeholdelse.
 Den begrænsede skattepligt efter KL § 2 stk.1i, af royalty til personer,  

 der ikke er omfattet af KL § 1 og til dødsboer, der behandles i udlandet,  

 skal have virkning for royalty, der forfalder til betaling eller godskrives  

 den 1.januar 1988 eller enere.
 Personer og dødsboer, der alene er skattepligtige efter KL § 2 stk.1i, er  

 fritaget for pligten til at indgive selvangivelse.
Særregel om royaltybetalinger i 1987 Dog skal den begrænsede skattepligt allerede have virkning i perioden  

 18.februar til 31.december 1987 for så vidt angår royalty, som betales eller  

 godskrives til personer, der ikke er omfattet af KL § 1 og dødsboer, der  

 behandles i udlandet, i henhold til en kontrakt som er indgået i samme  

 periode, jfr. § 4, stk.9, sidste pkt., i lov nr.309 af 25.maj 1987.
Royaltyskatten for denne periode opkræves ikke ved indeholdelse, men  

 selvangivelse vedrørende disse royaltyindtægter skal indgives til  

 statsskattedirektoratet inden for de sædvanlige frister.
Skatteansættelsen af  

 denne royalty foretages af ligningsrådet.
Se iøvrigt skd.cirk. af 27.august  

 1987 om beskatning af royalty, som i perioden 18.februar 1987-31.december  

 1987 betales til modtagere i udlandet.
 2.10. Beskatning af udenlandske artister m.fl.
 Udenlandske artister og solister uden bopæl i Danmark bliver i  

 almindelighed ikke skattepligtige af honorarer oppebåret i Danmark, se dog  

 1.3 (om skattepligt efter 6 måneders ophold).
2.11. Skattepligt ifølge kulbrinteskatteloven Personer, der har indtægt i forbindelse med forundersøgelse,  

 efterforskning og indvinding af kulbrinter og dertil knyttet virksomhed, vil  

 være skattepligtige til Danmark i medfør af kulbrinteskatteloven.
For disse  

 personer indebærer kulbrinteskatteloven derfor en udvidelse af den subjektive  

 skattepligt.
 I det omfang personerne ikke tillige er fuldt skattepligtige efter KL § 1  

 eller begrænset skattepligtige efter KL § 2, foretages ansættelsen af  

 ligningsrådet og statsskattedirektoratet foretager beregning og opkrævningen  

 af skatter, der pålignes i medfør af kulbrinteskatteloven.
For personer, der tillige er skattepligtige efter KL §§ 1 og 2 gælder der  

 ingen særlige regler i kulbrinteskatteloven med hensyn til ansættelse,  

 beregning og opkrævning af skatter.
Ansættelsen for disse personer skal  

 således fortsat foretages af de kommunale igningsmyndigheder.
2.12. Indkomstopgørelse og skatteberegning 2.12.1. Indkomstopgørelsen Ved indkomstopgørelsen skal kun medtages de indtægter, der begrunder  

 skattepligten, og i denne indkomst kan der (kun) fradrages udgifter i det  

 omfang, de vedrører disse indtægter, KL. § 2, stk.2 og lsr.1973.96. En  

 begrænset skattepligtig kan således ikke fratrække underholdsbidrag til en  

 herboende fraskilt hustru, skd.32.93.
 En i udlandet bosat pensionist var begrænset skattepligtig af hele den  

 pension, som han modtog fra et dansk aktieselskab, selv om han havde givet  

 afkald på halvdelen af den til fordel for sin tidligere ægtefælle.
 En skatteyder, der var begrænset skattepligtig af A-indkomst ved  

 virksomhed udført her i landet, blev ikke anset berettiget til at fratrække  

 bidrag til en svensk sygeforsikring.
 En begrænset skattepligtig kunne ikke ved opgørelsen af den skattepligtige  

 indkomst og formue fradrage renter og afdrag til et familiefond, som han  

 ønskede at oprette i udlandet.
Nyt fradrag Ifølge et af skatteministeren den 9.dec. 1987 fremsat lovforslag indsættes  

 der i LL en ny § 9 F med følgende indhold:
Personer, der er skattepligtige efter kildeskattelovens § 2, stk.1, litra  

 a (lønindtægt), og som er gift ved udløbet af indkomståret, kan fradrage et  

 grundbeløb på 27.100 kr. (i 1987) ved opgørelsen af den skattepligtige  

 indkomst.
Beløbet reguleres efter personskattelovens § 20. Fradraget gives  

 kun i indkomst efter kildeskattelovens § 2, stk.1, litra a, og kan ikke  

 overstige sådan indkomst.
 Det er en betingelse, at den skattepligtige er samlevende med ægtefællen  

 ved udgangen af indkomståret, og at ægtefællen ikke for dette år har opnået  

 skattenedsættelse gennem personfradrag efter personskattelovens § 10.
 Lovforslaget var ikke vedtaget ved afslutningen af LV's redaktion den  

 22.dec. 1987.
 (Se LV s.3 om forslagets evt. vedtagelse i jan. 1988).
Indtægt af fast ejendom - rentefradrag Indtægten af fast ejendom må beregnes på sædvanlig måde, således at  

 driftsomkostninger, herunder skatter og renter, kan fradrages, derimod ikke  

 beregnede renter af egenkapital jfr. lsr.1983.121.
 Med virkning fra og med indkomståret 1980 har ligningsrådet vedtaget, at  

 der for begrænset skattepligtige ejere af fast ejendom her i landet kan  

 godkendes fradrag i formueopgørelsen for almindelig prioritetsgæld samt for  

 anden gæld mod sikkerhed i ejerpantebrev i vedkommende ejendom indtil en  

 samlet behæftelse på 80% af ejendommens handelsværdi ved indkomstårets udløb.  

 Yderligere gæld tillades ikke fradraget, medmindre den skattepligtige  

 dokumenterer, at den samlede behæftelse alene vedrører ejendommens  

 anskaffelse, drift eller forbedring.
 Den nævnte begrænsning af den gæld, der kan fradrages ved  

 formueopgørelsen, udmåles fortsat som 80% af ejendommens andelsværdi, selv om  

 både ejendom og gæld nu skal ansættes til kontantværdien i formueopgørelsen.
Såfremt et lån er optaget i fremmed valuta, vil ændringer i valutakursen  

 medføre en forøgelse eller nedgang i gældsforpligtelsen.
I det omfang denne,  

 opgjort efter valutakursen på låneoptagelsens tidspunkt, var placeret inden  

 for 80% af ejendommens aktuelle handelsværdi, vil en forøgelse af gælden som  

 følge af ændring af valutakursen ikke være omfattet af begrænsningen af  

 fradraget i formueopgørelsen.
Ved indkomstopgørelsen kan kun fradrages renter af den gæld som efter det  

 anførte kan fradrages i formueopgørelsen.
Fradragsretten for renter begrænses  

 for det eller de sidste lån i prioritetsrækken.
Avance ved salg af fast ejendom En i udlandet bosat person, der ejer fast ejendom her i landet og som  

 følge heraf er begrænset skattepligtig efter § 2, stk.1d (nu stk.1e), skal  

 beskattes af avance ved salg af ejendom (skd.14.151 og 18.153).
Flere indtægtsarter samtidig Hvis en skatteyder er begrænset skattepligtig efter flere af  

 bestemmelserne i § 2, stk.1a, b, d og e, skal der foretages en samlet  

 opgørelse af indtægterne.
Er indkomsten fra een af indkomstkilderne negativ,  

 kan denne bringes til fradrag i en positiv indkomst fra en anden  

 indkomstkilde.
Hvis en person er begrænset skattepligtig som ejer af en fast ejendom  

 eller erhvervsvirksomhed med fast driftssted her i landet og i årets løb  

 under kortvarige ophold her i landet oppebærer A-indkomst, således at der  

 bliver tale om skattepligt også efter § 2, stk.1a, skal der foretages en  

 indkomstansættelse af erhvervs- eller ejendomsindtægten med tillæg af de  

 inden for samme periode faktisk oppebårne A-indtægter.
Selv om  

 skattepligtsperioderne for indkomsterne er forskellige, skal  

 periodeindtægterne altså alligevel opgøres samlet, og omregning skal alene  

 foretages på grundlag af den længste skattepligtsperiode, skd.19.16.
 I de årlige bekendtgørelser om forskudsregistrering m.v. er det bestemt i  

 hvilken kommune en begrænset skattepligtig skal forskudsregistreres, og hvor  

 flere kommuner kommer på tale træffer statsskattedirektoratet bestemmelse om  

 i hvilken kommune forskudsregistreringen skal ske.
 Er en skatteyder begrænset skattepligtig alene fordi han har indtjent  

 lønbeløb i flere forskellige perioder, skal der foretages omregning til et  

 fuldt års indtægt for hver arbejdsperiodes løn, lsr.1974.2. Dette gælder dog  

 ikke, hvis arbejdsperioderne vedrører et fast ansættelsesforhold hos den  

 danske arbejdsgiver, lsr. 1979.92.
Udbytteindtægt - skattegodtgørelse Begrænset skattepligtige udbytteindtægter beskattes med 30 pct.
Personer, der er begrænset skattepligtige af udbytteindtægter, er som  

 hovedregel fritaget for pligten til at selvangive denne indkomst.
Fritagelsen  

 gælder dog ikke, hvis den skattepligtige har modtaget maskeret udbytte eller  

 har modtaget afståelsessummer omfattet af LL. § 16B stk.2. Baggrunden herfor  

 er, at der i disse to tilfælde ikke i forbindelse med udbetalingen foretages  

 deholdelse.
For begrænset skattepligtige er udbytteskatten i alle tilfælde en endelig  

 skat.
Dette betyder, at udbytte ikke skal tillægges andre indtægter, hvoraf  

 den pågældende skatteyder måtte være begrænset skattepligtig, ligesom  

 aktieudbytte ikke kan modregnes i en eventuel negativ indkomst fra andre  

 indkomstkilder, der begrunder er begrænset skattepligt for den pågældende.
Udlejning af arbejdskraft For personer, der er begrænset skattepligtige af vederlag i henhold til  

 bestemmelserne om arbejdsudleje, gælder tilsvarende regler som omtalt foran  

 vedrørende udbytteindtægt, jfr. skd.cirk.nr.70 af 3.juni 1983.
Royalty Indkomstskattepligten for begrænset skattepligtige royaltymodtagere er  

 endeligt opfyldt ved den betalte royaltyskat.
Renteindtægter Renteindtægter, som er knyttet til virksomhed med fast driftssted her i  

 landet omfattet af KL. § 2 stk.1d skal som hidtil indgå ved opgørelsen af  

 virksomhedens overskud.
Men for alle øvrige begrænset skattepligtige  

 renteindtægter er indkomstskattepligten endeligt opfyldt ved den erlagte skat  

 på 30 pct.
2.12.2. Skatteberegningen Den begrænset skattepligtige betaler statsskat efter den sædvanlige skala,  

 medens han fra og med 1985 betaler kommuneskat med den gennemsnitlige samlede  

 kommunale og amtskommunale udskrivningsprocent, som for 1987 andrager 28 pct.
 Dette gælder dog ikke for begrænset skattepligtige aktionærer, personer  

 der er udlejet som arbejdskraft her, begrænset skattepligtige  

 royaltymodtagere og begrænset skattepligtige modtagere af renteindtægter, der  

 ikke er knyttet til et fast driftssted, idet disse personer betaler en  

 bruttoskat på 30 pct., jfr. ovenfor.
Personfradrag For personer, der er skattepligtige efter KL § 2 af indtægter som  

 omhandlet i KL § 43, stk.1 eller stk.2, litra b, c, d og f nedsættes de  

 beregnede skatter med skatteværdien af et personfradrag efter PSL § 10,  

 stk.1-3 jfr. stk.5.
 Hvis den skattepligtige ved indkomstårets udløb ikke er samlevende med en  

 ægtefælle eller har indgået ægteskab i indkomstårets løb og endvidere ved  

 udgangen af det kalenderår, hvori skatten betales, opfylder aldersbetingelsen  

 efter lov om social pension for at modtage folkepension eller modtager eller  

 får forskud på førtidspension eller modtager invaliditetsydelse med bistands-  

 eller plejetillæg, nedsættes de beregnede skatter med skatteværdien af et  

 forhøjet personfradrag (for enlige pensionister) efter PSL § 10, stk.2 jfr.  

 stk.5.
Er begge ægtefæller begrænset skattepligtige får de som hidtil hver sit  

 personfradrag ved skatteberegningen.
Hvis den ene eller begge er pensionister  

 (jfr. foran) får de et hhv. to pensionistfradrag (for gifte), hvis de  

 samlever ved indkomstårets udløb.
Mulighed for overførsel af uudnyttet personfradrag mellem ægtefæller, jfr.  

 PSL § 10, stk.4, forudsætter efter KL § 4, stk.6, at de begge er fuldt  

 skattepligtige her til landet.
Den hidtil gældende regel om, at begrænset  

 skattepligtige får yderligere et personfradrag, hvis de er gift, og  

 ægtefællen ikke har fået skattenedsættelse med personfradrag, er ophævet.
Under ganske særlige omstændigheder kan skatteministeren indrømme  

 personfradrag efter reglerne i PSL § 10, stk.1-3, hvis de skattepligtige  

 indtægter er omfattet af KL § 43, stk.2, litra a, e og g.
Det samme gælder,  

 hvis de skattepligtige indtægter er omfattet af KL § 2, stk.1 litra d og e.
 Hvis skatteyderen dels har indtægter, der berettiger til personfradrag, og  

 dels andre indtægter, gives der fuldt personfradrag i de samlede beregnede  

 skatter.
 Se iøvrigt pkt.28 i skd.cirk. nr.22 af 9.dec. 1986 om PSL.
2.13. Formueskattepligten og opgørelsen af formuen for begrænset  

 skattepligtige Ifølge KL § 2, stk.8, omfatter formueskattepligten for begrænset  

 skattepligtige kun formue, hvorfra de under stk.1, litra d)  

 (erhvervsvirksomhed) og e) (fast ejendom) nævnte indtægter hidrører, ligesom  

 gæld og andre byrder kun kan fratrækkes i det omfang, de hviler på denne  

 formue.
 En i udlandet bosat skatteyder, der ejede anpart af en udlejningsejendom  

 her i landet, var ikke formueskattepligtig af indskud i Grundejernes  

 investeringsfond, da det bundne beløb ikke kunne henføres til ejendommens  

 driftskapital, lsr.1970, 85.
2.14. Selvangivelsespligten Personer, der er begrænset skattepligtige af indtægter som omhandlet i §  

 2, stk.1 a, b, d og e, er pligtige at selvangive disse indtægter.
Personer,  

 der er skattepligtige i henhold til § 2, stk.1d og e, er endvidere pligtige  

 at selvangive den formue, hvorfra de skattepligtige indtægter hidrører.
 For 1987 er der også pligt til at selvangive royaltyindtægter, se A 2.9.
3. Undtagelser fra skattepligten 3.1. Kongehuset Ifølge KL. § 3, stk.1 er kongen, dennes ægtefælle og medlemmer af det  

 kongelige hus, som er børn af danske konger, eller for hvem der i henhold til  

 grundlovens § 11 er fastsat årpenge, og disses ægtefæller, fritaget for  

 enhver skattepligt - fuld eller begrænset.
 3.2. Fremmede staters herværende diplomatiske repræsentanter m.v.
 Kildeskattelovens § 3, stk.2, henviser om beskatningen af fremmede staters  

 herværende diplomater til Wienerkonventionen, men skattedepartementet har  

 givet nærmere regler i cirkulære nr.137 af 20. juni 1973, pkt.12.
3.2.1. Danske statsborgere Danske statsborgere er som hovedregel fuldt skattepligtige.
Undtagelse fra  

 denne hovedregel gælder alene for repræsentationens chef og det diplomatiske  

 personale, d.v.s. de medlemmer af repræsentationens personale, der har  

 diplomatisk rang.
Disse personer er, selv om de er danske statsborgere,  

 fritaget for fuld skattepligt i medfør af § 1, men de er begrænset  

 skattepligtige i overensstemmelse med reglerne i § 2.
3.2.2. Udenlandske statsborgere Repræsentationens chef og det diplomatiske personale er fritaget for fuld  

 skattepligt i medfør af § 1, men de er begrænset skattepligtige efter  

 reglerne i § 2.
 Det administrative og tekniske personale er, såfremt de ikke har fast  

 bopæl her i landet, fritaget for fuld skattepligt i medfør af § 1, men de er  

 begrænset skattepligtige efter reglerne i § 2.
 Tjenestepersonale (d.v.s. personale, beskæftiget som hushjælp, aflønnet af  

 udsenderstaten) samt private tjenestefolk er fritaget for beskatning af  

 indtægter i forbindelse med tjenesten (den fra ambassaden oppebårne løn), men  

 kun, såfremt de ikke har fast bopæl her i landet.
Familiemedlemmer til repræsentationens chef, til det diplomatiske  

 personale samt til det administrative og tekniske personale og tilhørende  

 disses husstand er fritaget for beskatning i samme omfang som det pågældende  

 medlem af repræsentationen.
For familiemedlemmer til tjenestepersonale gælder  

 ingen skattemæssige særregler.
3.2.3. Betydningen af dobbeltbeskatningsoverenskomst Beskatning efter Wienerkonventionens regler kan ikke ske i strid med  

 bestemmelserne i en mellem Danmark og vedkommende fremmede land indgået  

 dobbeltbeskatningsoverenskomst.
Det bemærkes særligt, at der i mange af  

 overenskomsterne er optaget en regel om, at beskatningsretten til lønninger  

 m.v., der udbetales af en af staterne, tilkommer denne stat.
3.3. Konsulatsembedsmænd De nærmere regler om beskatningen af konsulatsembedsmænd findes i KL. § 3,  

 stk.3, hvori der henvises til bestemmelserne i Wienerkonventionen om  

 konsulære forbindelser, jfr. pkt.12 i cirkulære nr. 137 af 20.juni 1973.
3.3.1. Danske statsborgere Danske statsborgere, der virker som konsulatsembedsmænd i fremmede magters  

 herværende konsulater, er fuldt skattepligtige, og de skal beskattes af deres  

 indtægt fra konsulatet.
3.3.2. Udenlandske statsborgere med fast bopæl Udenlandske statsborgere, der har fast bopæl her i landet, er fuldt  

 skattepligtige i medfør af KL. § 1.
3.3.3. Udenlandske statsborgere, der ikke har fast bopæl her i landet Udenlandske statsborgere, der ikke har fast bopæl her i landet, ansat ved 1) Konsulater, ledet af »udsendte konsuler« (consules missi):
 Konsulatsembedsmænd og konsulatsfunktionærer, som ikke har privat  

 indtægtsgivende beskæftigelse, er fritaget for fuld skattepligt i medfør af §  

 1, men de er begrænset skattepligtige efter reglerne i § 2.
 Konsulatsfunktionærer, som har privat indtægtsgivende beskæftigelse her,  

 er fuldt skattepligtige i medfør af § 1.
 Tjenestepersonale (d.v.s. personale, beskæftiget som hushjælp, aflønnet af  

 udsenderstaten) er fuldt skattepligtige i medfør af § 1. Har de ikke privat  

 indtægtsgivende beskæftigelse her, er de fritaget for beskatning af den løn,  

 som de modtager for deres tjeneste ved konsulatet.
Familiemedlemmer til konsulatsembedsmænd og -funktionærer og tilhørende  

 disses husstand er fritaget for beskatning i samme omfang som de ved  

 konsulatet beskæftigede.
For familiemedlemmer til tjenestepersonale gælder  

 ingen skattemæssige særregler.
 For privat tjenestepersonale gælder ingen skattemæssige særregler.
 2) Konsulater, ledet af »honorære konsuler« (consules electi):
 Konsulatsembedsmænd er fritaget for beskatning af vederlag, som de  

 modtager fra udsenderstaten for varetagelsen af konsulære opgaver.
 For konsulatsfunktionærer, tjenestepersonale og familiemedlemmer til den  

 ved konsulatet beskæftigede gælder ingen skattemæssige særregler.
Det bemærkes, at KL § 3, stk.3, (om konsuler m.fl.) bl.a. adskiller sig  

 fra § 3, stk.2, ved ikke at nævne privat tjenerskab.
Det skyldes, at  

 konsularkonventionen ikke, som diplomatkonventionen, indeholder skattemæssige  

 særregler for denne persongruppe.
Såvel diplomatkonventionen som konsularkonventionen indeholder bestemmelse  

 om, at »fast bopæl i modtagerstaten« udelukker skattefrihed.
Dette  

 udtryk - »fast bopæl i modtagerstaten« - betyder i begge  

 konventioner: fast bopæl på tidspunktet for den pågældendes ansættelse ved  

 repræsentationen, således at en efterfølgende etablering af fast bopæl her  

 ikke udelukker skattefrihed.
