Som følge af lov om registreringsafgift præciserer Told- og  

 Skattestyrelsen at bilens beregningsgrundlag er den pris, som benyttes ved  

 registreringsberigtigelsen Efter en ændring af registreringsafgiftsloven, lov nr. 489 af 12/6 1996,  

 blev der mulighed for at fastsætte priserne på nye biler mere individuelt.
 I Tidsskrift for Skatter og Afgifter 1996, nr. 724 udtalte Told- og  

 Skattestyrelsen således, at den pris, som forhandleren faktisk benytter ved  

 afgiftsberigtigelsen, også udgør beregningsgrundlaget inklusive  

 registreringsafgift, moms, leveringsomkostninger og alt normalt tilbehør ved  

 værdiansættelse af fri bil efter ligningslovens § 16, stk. 4, 3. pkt.
 Den værdi, som forhandleren skal benytte ved  

 registreringsafgiftsberigtigelsen for et nyt køretøj, er bl.a. køretøjets  

 almindelige pris, jf. registreringsafgiftslovens §§ 8 og 9.
Loven er nu ændret ved lov nr. 363 af 2. juni 1997, således at  

 registreringsafgiften som hovedregel beregnes af salgsprisen.
Der er i den  

 forbindelse fastsat en mindstebeskatningspris, idet den afgiftspligtige værdi  

 skal indeholde mindst 5 pct. forhandleravance, og importøravancen må ikke  

 være negativ.
 Denne ændring, har virkning fra 4. juni 1997 (dog kan visse køretøjer  

 indtil udgangen af 1997 afgiftsberigtiges efter de gamle regler), og får  

 således også betydning for værdiansættelsen af fri firmabil, da bilens  

 beregningsgrundlag - som nævnt ovenfor - er den pris, som benyttes ved  

 registreringsafgiftsberigtiglsen.
