 Bekendtgørelse om  

 brandværnsforanstaltninger ved afbrænding af halm, kvas,  

 haveaffald og bål m.v.
 I medfør af § 33, stk. 2, og § 70, stk. 4 og 5,  

 i beredskabsloven, lov nr. 1054 af 23. december 1992, fastsættes:
Generelle bestemmelser § 1. Enhver afbrænding i det fri skal  

 foregå på en sådan måde, at risikoen for, at ilden  

 breder sig, at personskade finder sted, og at store værdier  

 ødelægges, formindskes mest muligt samt således, at der  

 sikres forsvarlige rednings- og slukningsmuligheder.
Stk. 2. Afbrændingen må ikke ved røg eller  

 på anden måde være til væsentlig ulempe for  

 omgivelserne, herunder vej- og lufttrafikken.
Ved afbrændingen må  

 luftledninger og ledningsmaster ikke udsættes for væsentlig  

 varmepåvirkning.
Stk. 3. Afbrænding må ikke finde sted i  

 stærk blæst.
Såfremt vinden under afbrændingen  

 forandrer retning eller forøges i styrke, således at der kan  

 opstå brandfare eller fare for væsentlig ulempe for omgivelserne  

 ved røgen, skal afbrændingen straks afbrydes.
 § 2. Kommunalbestyrelsen kan for et nærmere  

 afgrænset område forbyde eller fastsætte nærmere  

 vilkår for enhver afbrænding i det fri i en nærmere angivet  

 periode, såfremt dette på grund af tørke eller andre  

 ekstraordinære forhold skønnes nødvendigt for at  

 formindske risikoen for brand.
 Stk. 2. Kommunalbestyrelsen kan forbyde eller fastsætte  

 nærmere vilkår for en påtænkt eller påbegyndt  

 afbrænding i det fri, når sikkerhedsmæssige grunde taler  

 herfor.
§ 3. Kommunalbestyrelsen kan, når det i det  

 enkelte tilfælde findes sikkerhedsmæssigt forsvarligt, tillade  

 afvigelser fra bekendtgørelsens bestemmelser, eventuelt på  

 nærmere angivne vilkår.
Dette gælder dog ikke det i  

 § 6, stk. 1, anførte forbud.
Særlige former for afbrænding § 4. Afbrænding af halm m.v., herunder  

 løstliggende halm efter mejetærskning og affald fra landbruget  

 og industrien, må kun foretages i overensstemmelse med de af  

 Miljø- og Energiministeriet udarbejdede bestemmelser herom1) , og skal endvidere ske i en afstand af  

 mindst 1)	30 m fra bygninger med hårdt tag (svarende til mindst klasse T  

 tagdækning), jf. dog stk. 2, 2)	30 m fra brændbare markafgrøder, jf. dog  

 stk. 2, 3)	30 m fra mejetærskere og andre selvkørende maskiner,  

 som ikke bruges i forbindelse med selve afbrændingen, 4)	100 m fra bygninger med let antændeligt tag, 5)	100 m fra stakke og andre oplag i det fri af let antændelige  

 stoffer, større oplag af bearbejdet træ, plast, brændbar  

 emballage o. lign., oplag af brandfarlige væsker, F-gas, trykbeholdere  

 med brandfarlige gasser og overjordiske naturgasinstallationer og 6)	100 m fra nåletræsbevoksninger, lyngklædte arealer  

 og anden brændbar vegetation.
 Stk. 2. Ved afbrænding af halmstakke og større  

 bunker affald fra landbruget og industrien skal de i stk. 1, nr. 1 og 2,  

 nævnte afstande være mindst 100 m.
 Stk. 3. I vindens retning fordobles de i stk. 1 og 2  

 nævnte afstande.
Stk. 4. Ved afbrændingsstedet skal der tilvejebringes et  

 mindst 10 m bredt brandbælte, der skal være renset for halm m.v.  

 og derefter pløjet.
Hvis afbrændingsstedet støder op til  

 en græsmark, mark med rodfrugter eller pløjemark, kan etablering  

 af brandbælte undlades.
 Stk. 5. Afbrænding skal påbegyndes imod vindens  

 retning og skal være under konstant tilsyn af en myndig person.  

 Tilsynspligten gælder indtil ild og gløder er fuldstændig  

 slukket.
 Stk. 6. Afbrænding må tidligst påbegyndes  

 ved solopgang og skal være afsluttet samme dag senest 1 time efter  

 solnedgang.
§ 5. Afbrænding af hugstaffald, kvas og  

 træstød fra skovbruget, der sker som en integreret del af den  

 almindelige skovdrift, må kun foretages i overensstemmelse med de af  

 Miljø- og Energiministeriet udarbejdede bestemmelser herom2)  og skal ske i en afstand af  

 mindst 1)	30 m fra bygninger med hårdt tag (svarende til mindst klasse T  

 tagdækning), jf. dog stk. 2, 2)	30 m fra nåletræsbevoksninger, lyngklædte arealer  

 og anden brændbar vegetation, herunder brændbare  

 markafgrøder, jf. dog stk. 2, 3)	30 m fra mejetærskere og andre selvkørende maskiner,  

 som ikke bruges i forbindelse med selve afbrændingen, 4)	100 m fra bygninger med let antændeligt tag, og 5)	100 m fra stakke og andre oplag i det fri af let antændelige  

 stoffer, større oplag af bearbejdet træ, plast, brændbar  

 emballage o. lign., oplag af brandfarlige væsker, F-gas, trykbeholdere  

 med brandfarlige gasser og overjordiske naturgasinstallationer.
 Stk. 2. Ved større samlede afbrændinger, hvorved  

 forstås afbrænding af bål med et grundareal på mere  

 end 100 m² eller strengformede afbrændinger på mere end 5 m i  

 bredden, skal de i stk. 1, nr. 1 og 2, nævnte afstande være  

 mindst 100 m.
 Stk. 3. I vindens retning fordobles de i stk. 1 og 2  

 nævnte afstande.
§ 6. Fra 1. marts til 31. august må der ikke  

 i søer, åer, moser, rørskove og enge foretages  

 afbrænding af siv og rør, der står på roden.
Fra 1.  

 april til 31. august må der ikke foretages afbrænding af lyng,  

 der står på roden, hede- og mosetørv samt hede- og  

 mosejord.
 Stk. 2. På anden årstid end den i stk. 1  

 anførte må afbrænding kun foretages efter tilladelse fra  

 kommunalbestyrelsen, der fastsætter de nærmere  

 sikkerhedsmæssige vilkår for afbrændingens  

 gennemførelse, herunder størrelsen af det nødvendige  

 vagtmandskab.
 § 7. Afbrænding af haveaffald, herunder  

 park- og gartneriaffald, må kun ske såfremt kommunalbestyrelsen  

 har fastsat bestemmelser herom.
Stk. 2. For en mængde på højst 200 l (0,2  

 m³) skal afbrændingen ske i en afstand af mindst 1)	10 m fra alle bygninger med hårdt tag (svarende til mindst  

 klasse T tagdækning), 2)	30 m fra bygninger med tag af strå eller andet let  

 antændeligt materiale, 3)	30 m fra stakke og andre oplag i det fri af let antændelige  

 stoffer, større oplag af bearbejdet træ, plast, brændbar  

 emballage o. lign., oplag af brandfarlige væsker, F-gas, trykbeholdere  

 med brandfarlige gasser og overjordiske naturgasinstallationer og 4)	30 m fra nåletræsbevoksninger, lyngklædte arealer  

 og anden brændbar vegetation, herunder brændbare  

 markafgrøder.
Stk. 3. For mængder større end 200 l (0,2 m³)  

 skal afbrændingen ske i en afstand af mindst 1)	30 m fra alle bygninger med hårdt tag (svarende til mindst  

 klasse T tagdækning), 2)	30 m fra brændbare markafgrøder, 3)	100 m fra bygninger med tag af strå eller andet let  

 antændeligt materiale, 4)	100 m fra stakke og andre oplag i det fri af let antændelige  

 stoffer, større oplag af bearbejdet træ, plast, brændbar  

 emballage o. lign. samt oplag af brandfarlige væsker, F-gas,  

 trykbeholdere med brandfarlige gasser og overjordiske naturgasinstallationer,  

 og 5)	100 m fra nåletræsbevoksninger, lyngklædte arealer  

 og anden brændbar vegetation.
 Stk. 4. I vindens retning fordobles de i stk. 2 og 3  

 nævnte afstande.
§ 8. Afbrænding af festblus, herunder Sct.  

 Hans bål, skal ske i en afstand af mindst 1)	30 m fra alle bygninger med hårdt tag (svarende til mindst  

 klasse T tagdækning), 2)	60 m fra brændbare markafgrøder, 3)	200 m fra bygninger med tag af strå eller andet let  

 antændeligt materiale, 4)	200 m fra stakke og andre oplag i det fri af let antændelige  

 stoffer, større oplag af bearbejdet træ, plast, brændbar  

 emballage o. lign. samt oplag af brandfarlige væsker, F-gas,  

 trykbeholdere med brandfarlige gasser og overjordiske naturgasinstallationer  

 og 5)	200 m fra nåletræsbevoksninger, lyngklædte arealer  

 og anden brændbar vegetation.
Straffebestemmelser § 9. Med mindre højere straf er forskyldt  

 efter den øvrige lovgivning, straffes med bøde den,  

 der 1)	overtræder § 1 og §§ 4-8, 2)	tilsidesætter vilkår, der er fastsat efter §§ 2 -  

 3, eller 3)	undlader at efterkomme påbud efter § 2.
Stk. 2. Straffen kan stige til hæfte eller fængsel  

 i indtil 2 år, hvis overtrædelse er begået forsætligt  

 eller ved grov uagtsomhed, og hvis der ved overtrædelsen er 1)	voldt væsentlig skade på personer, ejendom eller  

 miljøet eller fremkaldt fare herfor, eller 2)	opnået eller tilsigtet en økonomisk fordel for den  

 pågældende selv eller andre, herunder besparelser.
 Stk. 3. Der kan pålægges selskaber m. v.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelsesbestemmelser § 10. Bekendtgørelsen træder i kraft  

 den 20. december 1999.
 Stk. 2. Justitsministeriets bekendtgørelse nr. 303 af  

 7. juni 1984 om brandværnsforanstaltninger ved afbrænding af  

 halm, affald, bål og fyrværkeri m.v. ophæves.
