 I tilslutning til Udenrigsministeriets bekendtgørelse nr. 30 af 14. maj  

 1987, og efterfølgende bekendtgørelser, senest nr. 80 af 8. august 1991,  

 Lovtidende C, meddeles, at følgende lande med virkning fra de anførte datoer  

 har ratificeret eller tiltrådt den europæiske konvention af 21. marts 1983 om  

 overførelse af domfældte:
 Nedennævnte lande har ved ratifikationen eller tiltrædelsen taget  

 forbehold og afgivet erklæringer som følger:
 Tyskland:
Med henvisning til konventionens indledning, fastslår Tyskland, at  

 konventionens anvendelse skal fremme ikke blot den sociale rehabilitering af  

 dømte personer, men også skal øge retssikkerheden.
I overensstemmelse hermed  

 vil Tyskland tage beslutning om overførelse af dømte personer i hvert enkelt  

 tilfælde med henblik på den straffende hensigt, der ligger til grund for  

 Tysklands straffelov.
 Ad art. 2, stk. 2, 2. sætning: Tyskland fortolker konventionens tekst  

 således, at der med konventionen skabes rettigheder og pligter udelukkende  

 mellem de kontraherende parter, og at krav eller subjektive rettigheder ikke  

 tilfalder dømte personer og at sådanne krav og rettigheder ikke skal skabes.
 Ad art. 3, stk. 1: Tyskland vil kun påtage sig at sørge for fuldbyrdelse  

 af retsfølge på følgende betingelser:
Tyskland vil kun overføre fuldbyrdelse af domme til andre medlemslande,  

 hvis Tyskland har garanti for at Ad art. 3, stk. 3: Tyskland vil kun påtage sig at udføre retsfølger på  

 betingelse af, at en tysk ret erklærer, at den dom, der er afsagt i et andet  

 land, for værende mulig at udføre.
I overvejelsen over hvorvidt betingelser  

 for fuldbyrdelse er opfyldt, vil retten tage udgangspunkt i de fakta og de  

 retlige konklusioner der ligger i dommen.
 Ad art. 3, stk. 4: Begrebet statsborger dækker alle tyskere i henhold til  

 art. 116, stk. 1 i den tyske forfatning.
Ad art. 4: Tyskland vil se bort fra oplysninger nævnt i art. 4, stk. 2 til  

 5, hvis en anmodning om overførelse af fuldbyrdelse ifølge kompetente tyske  

 myndigheder er udelukket a priori.
Tyskland opfatter forpligtelsen til at  

 oplyse dømte personer kun eksisterer, hvor det er foreneligt med national lov  

 og i særdeleshed, at den dømte person ikke har nogen ret til at få oplyst  

 officielle interne procedurer.
 Ad art. 5, stk. 3: Anmodninger kan også formidles til og fra  

 justitsministerierne i de tyske delstater i Tyskland.
 Ad art. 7, stk. 1: Ifølge tysk lov kan samtykke ikke trækkes tilbage.
Ad art. 8, stk. 1: Tyske myndigheder vil træffe foranstaltninger til at  

 fortsætte fuldbyrdelsen af retsfølgen, hvis, og så snart som, den dømte  

 person undslipper varetægt eller på anden måde forsøger at undgå at afsone  

 dommen efter at fuldbyrdelseslandets myndigheder har overtaget den dømte  

 person, og før fuldbyrdelsen af retsfølgen er overstået.
Derfor, hvis en dømt  

 person antræffes på tysk territorium før udløbet af halvdelen af den tid, der  

 stadig mangler at blive afsonet af den dom, som er afsagt eller ændret i  

 fuldbyrdelseslandet, vil Tyskland gå ud fra, at han er undsluppet og  

 tilbageholde ham for yderligere udspørgen, med mindre fuldbyrdelseslandet  

 har, udover hvad der er formålet med artikel 15, viderebragt oplysning om, at  

 den dømte person er blevet prøveløsladt eller at fuldbyrdelsen er afbrudt af  

 andre grunde.
 Ad art. 12: Med henblik på Tysklands føderale struktur, hvor kompetencen i  

 forbindelse med benådning ligger hos delstaterne, forbeholder Tyskland sig  

 ret til kun at overføre fuldbyrdelsen af domme til andre medlemslande på  

 betingelse af og på grundlag af en generel eller individual erklæring fra  

 fuldbyrdelseslandet, hvis benådning i fuldbyrdelseslandet kun finder sted i  

 enighed med den tyske benådningsmyndighed.
 Ad art. 16, stk. 2: Tyskland forbeholder sig ret til at afslå at give  

 tilladelse til gennemrejse i henhold til bestemmelserne i artikel 16, stk. 2,  

 a og b.
 Ad art. 17, stk. 3: Anmodninger om overførelse og bilag hertil skal, hvis  

 de ikke allerede er udfærdiget på tysk, ledsages af en oversættelse til tysk  

 eller til et af Europarådets officielle sprog.
 Bahamas:
 Ad art. 3, stk. 3: Bahamas vil undlade at anvende reglerne i art. 9, stk.  

 1b, når Bahamas er fuldbyrdelsesland.
 Ad art. 3, stk. 4: Ved begrebet statsborger forstås enhver person, der er  

 bahamansk statsborger eller personer der har opnået varig opholdstilladelse  

 gennem ægteskab med en bahamansk statsborger.
 Ad art. 5, stk. 2: Anmodninger kan formidles til og fra: The Attorney  

 General, Post Office Box N-3007, Nassau.
 Ad art. 5, stk. 3: Bahama vil tillade, at meddelelser og retslige  

 dokumenter formidles gennem diplomatiske kanaler.
 Ad art. 17, stk. 3: Bahama erklærer, at anmodninger om overførelse og  

 bilag skal være ledsaget af en oversættelse til engelsk.
 Den Slovakiske Republik:
 Ad art. 3, stk. 1a: I forhold til denne konvention, forstår Den Slovakiske  

 Republik også begrebet statsborger, som en statsløs person eller en person  

 fra en anden stat, hvis vedkommende har fast bopæl på slovakisk territorium.
 Norge:
 Ad art. 3, stk. 4: Ved begrebet statsborger forstås en person der er  

 statsborger i fuldbyrdelseslandet, eller en person, der har bopæl i den  

 pågældende stat, eller i tilfælde af overførelse en person der har nære bånd  

 til samme stat.
 Ad art. 9, stk. 4: Norge forbeholder sig retten til at anvende præventiv  

 tilbageholdelse eller hospitalsindlæggelse af personer med mentale  

 forstyrrelser.
 Ad art. 17, stk. 3: Norge erklærer, at anmodninger om overførelse og bilag  

 hertil skal være ledsaget af en oversættelse til norsk, engelsk, dansk eller  

 svensk.
 Ad art. 20: Konventionen omfatter også Bouvet Island, Peter I's Island og  

 Queen Maud Land.
 Portugal:
 Ad art. 3, stk. 1: Udførelse af en udenlandsk dom vil ske på grundlag af  

 en portugisisk domstols erklæring på baggrund af undersøgelse og forudgående  

 bekræftelse om, at dommen kan fuldbyrdes.
 Ad art. 3, stk. 3: Portugal vil anvende reglerne i art. 9, stk. 1a, når  

 Portugal er fuldbyrdelsesland.
 Ad art. 3, stk. 4: Ved begrebet statsborger forstås enhver portugisisk  

 statsborger, uanset hvordan statsborgerskabet er opnået.
 Ad art. 10, stk. 2: Ved tilpasningen af en udenlandsk retsfølge vil  

 Portugal afhængig af sagen og i overensstemmelse med portugisisk lovgivning  

 ændre den udenlandske retsfølge eller reducere dens varighed, hvis denne  

 overstiger maximumsstraffen efter Portugals lovgivning.
 Ad art. 16, stk. 1: Portugal vil acceptere gennemtransport af udlændinge  

 og statsløse personer, der normalt er bosiddende i fuldbyrdelseslandet.
 Ad art. 16, stk. 7: Portugal forlanger at blive underrettet om tilfælde af  

 gennemrejse med fly over sit territorium.
 Ad art. 17, stk. 3: Portugal erklærer, at anmodninger om overførelse og  

 bilag hertil skal være ledsaget af en oversættelse til portugisisk eller  

 fransk.
 Ungarn:
 Ad art. 3, stk. 4: I forhold til konventionen forstås der ved begrebet  

 statsborger også ikke-statsborgere med fast bopæl i den udførende stat.
Ad art. 16: Ungarn anmoder om underretning i tilfælde af gennemrejse med  

 fly af domfældte.
Gennemrejse med fly vil ikke blive tilladt, hvis den  

 overførte person er ungarsk statsborger i henhold til erklæring angående  

 artikel 3, stk. 4.
Ad art. 17, stk. 3: Hvis anmodninger om overførelse og bilag ikke er  

 affattet på enten ungarsk eller engelsk skal de være ledsaget af en  

 oversættelse til et af disse sprog.
Dog i de tilfælde, hvor en stat under  

 denne artikel har erklæret, at den ønsker anmodninger om overførelse og bilag  

 ledsaget af en oversættelse til dens eget sprog eller til et sprog andet end  

 engelsk og fransk, vil Ungarn gensidigt kræve, at anmodninger fra en sådan  

 stat om overførelse og bilag hertil skal være affattet på ungarsk eller skal  

 være ledsaget af en oversættelse til ungarsk.
 Island:
 Ad art. 3, stk. 4: I forhold til denne konvention forstås der ved begrebet  

 statsborger en person, der er statsborger i Island eller personer, der har  

 fast bopæl på islandsk territorium.
 Ad art. 9, stk. 4: Island forbeholder sig retten til at anvende præventiv  

 tilbageholdelse eller hospitalsindlæggelse af personer med mentale  

 forstyrrelser.
 Ad art. 17, stk. 3: Island kræver, at anmodninger om overførelse og bilag  

 hertil skal være ledsaget af en oversættelse til islandsk, engelsk, dansk,  

 norsk eller svensk.
 Bulgarien:
 Ad art. 3, stk. 3: Bulgarien erklærer at i overenstemmelse med gældende  

 lov, vil Bulgarien anvende den fremgangsmåde, der er bestemt i konventionens  

 artikel 9, stk. 1a og artikel 10.
 Ad art. 7, stk. 1: Bulgarien erklærer, at en persons samtykke ikke kan  

 trækkes tilbage efter, at de ansvarlige myndigheder for overførelsen har  

 truffet beslutning.
 Ad art. 17, stk. 3: Bulgarien erklærer, at anmodninger om overførelse og  

 bilag hertil skal være ledsaget af en oversættelse til et af Europarådets  

 officielle sprog.
 Polen:
 Ad art. 17, stk. 3: Anmodninger om overførelser og bilag hertil skal være  

 ledsaget af en oversættelse til et af Europarådets officielle sprog eller til  

 polsk.
 Kroatien:
Ad art. 3, stk. 3: Kroatien erklærer at ved udførelsen af interne  

 sanktioner inden for dets territorium vil Kroatien forpligtige sig til at  

 anvende reglerne i konventionens artikel 9, stk. 1b og artikel 11. Dette vil  

 dog ikke udelukke anvendelsen af fremgangsmåden i konventionens artikel 10,  

 når et andet fuldbyrdelsesland er uvillig til at anvende reglerne i artikel  

 9, stk. 1b og artikel 11, og når det er nødvendigt for den pågældende  

 overførelse.
I et sådant tilfælde skal sanktionen tilpasses gennem en  

 domstolsafgørelse, som anført i bestemmelserne i artikel 10, stk. 2.
 Irland:
Grundet mangel på fængselspladser, vil Irland ved beslutninger om  

 overførelse til Irland Ad art. 3, stk. 3: Irland vil undlade at anvende reglerne i art. 9, stk.  

 1b, når Irland er fuldbyrdelsesland.
 Ad art. 3, stk. 4: Begrebet statsborger forstås i forhold til Irland i  

 denne konvention som en person, der er statsborger i Irland eller enhver  

 person, hvis overførelse til Irland bliver anset for passende med hensyn til  

 de nære bånd, vedkommende har til Irland.
 Ad art. 9, stk. 4: I henhold til bestemmelserne i artikel 9, stk. 4 kan  

 Irland anvende konventionen i forhold til personer, der er tilbageholdt på  

 hospitaler eller andre institutioner gennem afgørelser taget af domstole og  

 nævn i vedkommendes jurisdiktion.
 Desuden har følgende afgivet erklæring:
 Spanien:
 Spanien vil undlade at anvende reglerne i art. 9, stk. 1b, når Spanien er  

 fuldbyrdelsesland.
Udenrigsministeriet, den 8. august 1996 F.M.
