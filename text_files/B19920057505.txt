§ 1 I bekendtgørelse nr. 20 af 18. januar 1984 om ophold i Danmark for  

 udlændinge, der er omfattet af De europæiske Fællesskabers regler, som ændret  

 ved bekendtgørelse nr. 633 af 19. december 1985 og nr. 873 af 17. december  

 1991, foretages følgende ændringer:
 1. Indledningen affattes således: »I medfør af  

 udlændingeloven, jf. lovbekendtgørelse nr. 462 af 26. juni 1987 som ændret  

 ved lov nr. 387 af 6. juni 1991 og lov nr. 482 af 24. juni 1992,  

 fastsættes:».
 2. Efter § 1 indsættes:
 » § 1 a.  Bestemmelserne i denne bekendtgørelse  

 finder med de i § 10, stk. 4, anførte begrænsninger tillige anvendelse på:
 3. I § 3 indsættes som stk. 2:
»Stk. 2.  Derudover udstedes EF-opholdsbevis til  

 andre EF-statsborgere, der godtgør at opfylde de i § 10 anførte  

 betingelser.« 4. § 7, stk. 1, affattes således:
 »EF-opholdsbevis udstedes således:
 5. Efter § 9 indsættes:
 » § 10.  EF-opholdsbevis i henhold til § 1 a, nr.  

 1, udstedes til en EF-statsborger, såfremt ansøgeren og dennes ledsagende  

 familie godtgør at råde over indtægter enten fra invalide-, førtids- eller  

 alderspension eller erstatning i anledning af arbejdsulykke eller  

 erhvervssygdom eller fra egne midler, mindst svarende til grundydelse,  

 boligtillæg og børnetillæg til en tilsvarende familie omfattet af  

 bistandslovens § 37. For unge under 23 år, der ikke har forsørgelsespligt  

 over for ægtefælle eller børn, kræves dog alene en indtægt svarende til  

 stipendier for udeboende efter lov om Statens Uddannelsesstøtte.
Stk. 2.  EF-opholdsbevis i henhold til § 1 a, nr. 2,  

 udstedes til EF-statsborgere, der er indskrevet her i landet ved en  

 erhvervskompetencegivende uddannelse, der er godkendt som støtteberettiget i  

 henhold til lov om Statens Uddannelsesstøtte.
Det er endvidere en betingelse,  

 at den pågældende afgiver en erklæring om, at denne råder over tilstrækkelige  

 midler til sit og sin families underhold uden at falde det offentlige til  

 byrde.
 Stk. 3.  Udstedelse af EF-opholdsbevis efter stk. 1 og 2  

 kan betinges af, at den pågældende tegner en sygeforsikring, der dækker  

 perioden, indtil den pågældende opnår ret til ydelser efter lov om offentlig  

 sygesikring, lov om sygehusvæsenet samt lov om svangerskabshygiejne og  

 fødselshjælp.
Stk. 4.  Bestemmelserne i § 9, stk. 2, og stk. 3, sidste  

 pkt., finder ikke anvendelse i forhold til personer omfattet af § 1 a.
I  

 forhold til personer omfattet af § 1 a, nr. 2, finder heller ikke § 8, stk.  

 1, anvendelse.« § 2 Bekendtgørelsen træder i kraft den 1. juli 1992.
Justitsministeriet, den 26. juni 1992 Hans Engell / Claes Nilas (* 1) Bekendtgørelsen indeholder bestemmelser, der gennemfører Rådets  

 direktiver nr. 90/364/EØF, 90/365/EØF og 90/366/EØF, EF-Tidende 1990 L 180 s.  

 26 ff.
