Resumé I marts måned 1998  

 foretog inspektionschefen inspektion af detentionen i Nykøbing Falster.
 Inspektionschefen  

 henstillede at et af detentionslokalerne ikke blev benyttet før døren var  

 bragt  

 i en sikkerhedsmæssig forsvarlig stand.
 Ombudsmandsinstitutionen  

 modtog rapportmateriale om de seneste 21 anbringelser i detentionen.  

 Gennemgangen heraf gav anledning til kritik af utilstrækkeligt tilsyn i over  

 halvdelen af tilfældene, og af at der kun en gang imellem blev vejledt om  

 mulighederne  

 om alkoholafvænning- og behandling. (J.nr. 1998-0239-629).
Inspektion af  

 detentionen i Nykøbing Falster Den 9. december 1998 afgav inspektionschefen følgende  

 rapport til Politimesteren i Nykøbing Falster og Justitsministeriet:
 "Den 19. marts 1998 foretog jeg og tre af embedets  

 øvrige medarbejdere inspektion af detentionen på Politigården i Nykøbing  

 Falster.
Denne rapport har i en foreløbig udgave været sendt til  

 Politimesteren i Nykøbing Falster og Justitsministeriet med henblik på  

 myndighedernes eventuelle bemærkninger om faktiske forhold, som den  

 foreløbige  

 rapport måtte give anledning til.
Jeg har ikke modtaget bemærkninger fra  

 myndighederne.
I den endelige rapport har jeg indarbejdet oplysninger som  

 jeg efter afgivelsen af den foreløbige  

 rapport har modtaget fra Justitsministeriet i anledning af min  

 inspektion af detentionen i Herning.
Oplysningerne er medtaget i det omfang  

 de  

 vedrører spørgsmål, der er omfattet af begge inspektioner.
Jeg har også  

 indarbejdet oplysninger som jeg ligeledes efterfølgende har modtaget  

 fra Justitsministeriet i anden anledning  

 vedrørende kundgørelse II, nr. 55 af 28. marts 1994 om detentionsanbringelse  

 af  

 spirituspåvirkede personer.
1. Detentionslokalerne Detentionen er beliggende i kælderetagen på politistationen,  

 og består af fire detentionslokaler, hvoraf det ene har plads til to  

 personer.  

 De er på henholdsvis ca. 4 og 7 kvm.
Der er hvidmalede vægge og stengulv samt  

 forhøjet sengeleje i gulvet i alle fire lokaler.
Der er rist i gulvet.
Der er  

 madrasser i lokalerne og et tæppe som de indsatte kan tage over sig.  

 Lokalerne  

 er oplyst af en lampe der lyser ind i lokalet gennem nogle glasfliser  

 monteret  

 i væggen.
I hvert lokales loft er der indbygget et kamera, en mikrofon og en  

 højttaler, og der er kaldeknap.
Alle instrumenter blev på inspektionen  

 afprøvet  

 og det kunne konstateres at de virkede.
Der er indkig i dørene og ingen  

 udhæng  

 i lokalerne.
Dog er døren til det ene lokale (nr. 24) af tremmer som det  

 flere  

 steder er muligt at binde en snor rundt om.
Der er toilet i tilknytning til  

 lokalerne.
 Politimesteren i Nykøbing Falster har i brevet af 17. april  

 1998 oplyst at han umiddelbart efter inspektionen havde instrueret de  

 vagthavende om indtil videre 'så vidt muligt' at undlade at benytte  

 detentionsrum 2 (lokale 24), ligesom han havde orienteret Rigspolitichefen,  

 afdeling H, om forholdet.
Jeg må finde det beklageligt at døren til detentionsrum 2  

 (lokale 24) ikke er i en sikkerhedsmæssig forsvarlig stand.
Efter min  

 opfattelse bør lokalet ikke benyttes før døren er bragt i en sådan stand.
For det tilfælde at døren endnu ikke er bragt i en  

 sikkerhedsmæssig forsvarlig stand henstiller jeg at politimesterens instruks  

 til personalet om indtil videre 'så vidt muligt' ikke at benytte lokalet  

 ændres  

 til en instruks om ikke at benytte lokalet før døren er bragt i en  

 sikkerhedsmæssig forsvarlig stand.
Jeg beder om underretning om hvad der er  

 sket.
 Indretningen af detentionslokalerne giver mig ikke i øvrigt  

 anledning til bemærkninger.
2. Rapportgennemgang Jeg bad under inspektionen om rapportmateriale vedrørende de  

 seneste 20 anbringelser i detentionen forud inspektionen, men jeg har  

 modtaget  

 rapporter vedrørende i alt 21 som alle tæller med i gennemgangen nedenfor.  

 Den  

 ældste anbringelse er en anbringelse den 31. januar 1998 fra kl. 01.30 til  

 kl.  

 11.15 og den seneste en anbringelse den 17. marts kl. 17.42 til den 18. marts  

 1998 kl. 09.40.
 Notater om detentionsanbringelserne er foretaget på  

 fortrykte blanketter (anholdelsesrapporter) der indeholder rubrikker til  

 angivelse af bl.a. navn, bopæl, cpr.nr., kontanter og andre effekter,  

 tidspunkt  

 for anholdelse og løsladelse, angivelse af vagthavende og dennes bemærkninger  

 efter besigtigelse af den pågældende, lægetilsyn og personligt tilsyn,  

 eventuelle yderligere bemærkninger og rubrikker til afkrydsning af bl.a. om  

 den  

 pågældende har udtrykt ønske om læge og i givet fald en bestemt læge.  

 Oplysning  

 om vagthavende og hvem der har foretaget tilsyn er sket ved angivelse af  

 initialer.
Af Politiets Årsberetning for 1997 fremgår det (s. 181), at  

 der i dette år var i alt 228 detentionsanbringelser af spirituspåvirkede  

 personer i Nykøbing Falster politikreds.
Heraf blev 129 lægeundersøgt (mens  

 15  

 blev indbragt til sygehus og 13 til hjemmet).
Politimesteren oplyste under inspektionen at der som hovedregel  

 sker lægeundersøgelse, men hvis der er tale om 'faste kunder' - som der er  

 mange af - er det hovedreglen at der ikke sker lægetilsyn.
Politiet har en  

 aftale med tre faste læger, og de kommer stort set altid med det samme.
Hvis  

 det er lægevagten der skal tilse den pågældende, kan der godt gå nogen tid.  

 Ofte forsøger politiet først at få/bringe de pågældende hjem.
Samarbejdet med  

 sygehuset fungerer godt.
Politiet bliver ikke afvist når de kommer med en  

 beruser, som efter undersøgelse ofte bliver 'visiteret' til detentionen.
 Nærmere regler om detentionsanbringelse er fastsat i  

 Rigspolitichefens kundgørelse II nr. 55 af 28. marts 1994.
 2.1.
 Efter kundgørelsens § 2 må i almindelighed kun  

 spirituspåvirkede personer anbringes i detentioner.
 I alle tilfælde på nær et er der i rubrikken 'Vagth.  

 Besigtigelse af anholdte' (eller andetsted i rapporten) gjort bemærkninger  

 der  

 (indirekte) angiver at pågældende var påvirket af spiritus - eller  

 narko/medicin.
 2.2.
 Efter kundgørelsens § 9 skal der ske lægeundersøgelse,  

 medmindre det på grundlag af den tilbageholdtes tilstand eller  

 omstændighederne  

 i øvrigt, f.eks. oplysninger om den tilbageholdtes færden, findes  

 ubetænkeligt  

 at lægeundersøgelse undlades.
Den fortrykte anholdelsesrapport som politiet i Nykøbing Falster  

 anvender indeholder et felt til angivelse af 'Læge' og dennes 'Bemærkninger'.  

 I  

 13 af de 21 tilfælde er lægens initialer eller navn anført i rubrikken  

 'Læge'.  

 I et af disse tilfælde er der sat % ud for initialerne, men det fremgår  

 andetsted af notatet at den pågældende faktisk blev tilset af en læge.
I  

 yderligere et tilfælde er der i lægerubrikken anført 'Ja'. Ud over de to  

 nævnte  

 tilfælde hvor det udtrykkeligt er anført at der var lægetilsyn, er der i seks  

 af de nævnte i alt 14 tilfælde i rubrikken til lægens bemærkninger gjort  

 notat  

 f.eks. om at der intet er til hinder for detentionsanbringelse.
Notaterne ses  

 ud fra skrifttypen at være foretaget af politipersonalet, men jeg lægger til  

 grund at det afspejler lægens opfattelse, og at der således faktisk har været  

 lægetilsyn.
I tre af de 14 tilfælde er der anført et % i rubrikken til lægens  

 bemærkninger, som jeg forstår sådan at lægen ikke har haft nogen bemærkninger  

 til detentionsanbringelse.
I endnu et af de 14 tilfælde er det anført at læge  

 er tilkaldt, men ikke om der faktisk var lægetilsyn, men det går jeg ud fra  

 var  

 tilfældet (og at lægen ikke havde nogen bemærkninger). I de to sidste af de  

 14  

 tilfælde er lægens navn (af vagthavende) angivet i rubrikken 'læge', mens  

 rubrikken til lægens bemærkninger ikke er udfyldt.
Angivelse af lægens navn  

 siger ikke i sig selv noget om hvorvidt der rent faktisk var lægetilsyn i  

 disse  

 tilfælde, men det går jeg imidlertid ud fra har været tilfældet, og at lægen  

 ikke har haft bemærkninger.
 Der ses således at have været lægetilsyn i 14 af de i alt 21  

 tilfælde som jeg har modtaget til gennemsyn.
I et enkelt af de syv resterende tilfælde er det  

 udtrykkeligt anført at læge ikke er fundet påkrævet.
I fire tilfælde er der  

 sat  

 % eller / i rubrikken vedrørende 'læge'. Jeg lægger til grund at  

 lægeundersøgelse i disse fire tilfælde heller ikke er fundet påkrævet, og at  

 spørgsmålet om lægetilsyn således har været overvejet i overensstemmelse med  

 §  

 9 i kundgørelsen.
 I de to sidste tilfælde er der ingen notater i rubrikkerne der  

 gør det muligt at se om spørgsmålet har været overvejet, men det går jeg ud  

 fra  

 er tilfældet (at lægetilsyn er skønnet unødvendigt).
 Jeg lægger således til grund at der i alle sager er forholdt  

 i overensstemmelse med kundgørelsens § 9.
Kundgørelsen foreskriver ikke notatpligt med hensyn til  

 spørgsmålet om overvejelser om lægetilsyn, men den blanket som politiet i  

 Nykøbing Falster anvender indeholder rubrikker til notater vedrørende  

 spørgsmålet om lægetilsyn.
Til orientering for Politimesteren i Nykøbing  

 Falster  

 kan jeg oplyse at jeg i forbindelse med min inspektion af detentionen i  

 Herning  

 har henstillet til Justitsministeriet i samarbejde med Rigspolitichefen at  

 overveje i kundgørelsen at indføre notatpligt med hensyn til dette spørgsmål.  

 Jeg har henvist til at en sådan notatpligt vil være hensigtsmæssig med  

 henblik  

 på at sikre at lægetilsyn overvejes i hvert enkelt tilfælde, og muligheden  

 for  

 kontrol med at det er overvejet.
I brev af 6. november 1998 har Justitsministeriet oplyst at  

 ministeriet på et møde den 7. oktober 1998 med Rigspolitichefen,  

 Politidirektøren i København og Foreningen af Politimestre i Danmark har  

 drøftet (bl.a.) spørgsmålet om notatpligt med hensyn til overvejelser om  

 lægetilsyn.
Ministeriet har herefter taget initiativ til at der i forbindelse  

 med en generel revision af kundgørelse II, nr. 55 af 28. marts 1994 om  

 detentionsanbringelse af spirituspåvirkede personer indføres krav om en sådan  

 notatpligt.
 Jeg har i en opfølgningsrapport vedrørende inspektionen af  

 detentionen i Herning taget det oplyste til efterretning.
 På denne baggrund foretager jeg mig - for så vidt angår  

 detentionen i Nykøbing Falster - ikke mere vedrørende spørgsmålet om  

 notatpligt  

 i den anførte relation.
Der er i øvrigt i den fortrykte blanket som politiet i  

 Nykøbing Falster anvender rubrikker til afkrydsning af om den pågældende selv  

 har ytret ønske om (en bestemt) læge, og det har der været tale om i seks  

 tilfælde.
I tre af disse tilfælde er der imidlertid ikke sket lægetilsyn.
Jeg  

 går ud fra at det skyldes at personalet ikke har fundet lægetilsyn  

 nødvendigt.
Det forhold at den pågældende begærer lægetilsyn forpligter  

 ikke sig selv politiet til at tilkalde læge.
Jeg går ud fra at personalet i  

 de  

 tre sager uanset den pågældendes ønske om læge har fundet lægetilsyn  

 upåkrævet.
 Jeg har ikke grundlag for at anfægte denne vurdering og  

 foretager mig derfor ikke mere vedrørende dette forhold.
 2.3.
 Efter kundgørelsens § 12 skal der hurtigst muligt, og inden  

 endelig anbringelse i detentionsrum iværksættes, indhentes oplysninger om den  

 tilbageholdte i kriminalregisteret med henblik på f.eks. skærpet tilsyn,  

 eventuelle sygdomme mv.
 Det fremgår ikke af nogen af rapporterne at der er indhentet  

 oplysninger i kriminalregisteret på grundlag af denne bestemmelse.
Anholdelsesrapporten indeholder en rubrik med teksten 'Sag  

 ved', som jeg går ud fra er til angivelse af oplysninger som indhentes bl.a.  

 på  

 baggrund af oplysninger fra kriminalregistret.
Da anholdelsesrapporten (så  

 vidt  

 ses) anvendes generelt ved anholdelser, går jeg imidlertid ud fra at denne  

 rubrik er møntet på indhentelse af oplysninger om hvorvidt den pågældende har  

 verserende straffesager mv.
Rubrikken er i udfyldt i 14 tilfælde.
I et enkelt tilfælde - hvor rubrikken ikke er udfyldt - er  

 det i bemærkningerne nederst på rapporten angivet at den pågældende er  

 skizofren og ikke havde fået medicin i flere dage.
Jeg går imidlertid ikke ud  

 fra at oplysningen (om skizofreni) er noteret ned på grundlag af check i  

 kriminalregistret, men på grundlag af bestemmelsen i § 7, stk. 2. Efter denne  

 bestemmelse skal den vagthavende med henblik på spørgsmålet om  

 lægeundersøgelse  

 sikre sig alle relevante oplysninger som foreligger om den tilbageholdte i  

 forbindelse med anmeldelsen, tilbageholdelsen og indbringelsen.
Det er således på det foreliggende grundlag ikke muligt at  

 efterprøve om der er forholdt i overensstemmelse med kundgørelsens § 12 i  

 sagerne.
Jeg beder Politimesteren i Nykøbing Falster om at redegøre nærmere  

 for  

 praksis på dette område.
Hvis spørgsmålet er belyst i andet materiale, beder  

 jeg om at dette sendes til mig.
 2.4.
Efter kundgørelsens § 13, stk. 1, skal der inden anbringelse  

 i detentionen ske visitation i overværelse af vagthavende, og tilbageholdte  

 skal fratages alle genstande som kan benyttes til at volde skade på den  

 pågældende selv, på andre personer eller på ting.
Herudover skal bl.a.  

 samtlige  

 lommer tømmes, og de bør krænges hvis det er muligt.
Efter bestemmelsens stk.  

 3, skal penge og værdi-genstande der fratages en tilbageholdt, noteres,  

 f.eks.  

 i anholdelsesprotokollen.
Der er i samtlige tilfælde noteringer i rubrikkerne  

 'kontanter' med angivelse af beløbet eller et %, mens der kun i fire tilfælde  

 er notat i rubrikken 'andre effekter'. I et af tilfældene er der et %, i et  

 andet er det anført at der var tale om nøgler.
I de to sidste tilfælde  

 fremgår  

 det ikke hvad det var.
Der er anført henholdsvis et + og 'div'.
 Jeg går ud fra at de manglende angivelser i størsteparten af  

 sagerne i rubrikken om effekter er udtryk for at den pågældende ikke var i  

 besiddelse af effekter der skulle fratages (men kun eventuelt penge).
 Der ses således at være sket visitation i alle tilfælde og  

 gjort notat om fratagne effekter.
 For så vidt angår de to tilfælde hvor det ikke er angivet  

 hvilke effekter der var frataget beder jeg politimesteren om en udtalelse om  

 denne noterings overensstemmelse med kundgørelsens § 13, stk. 3.
Jeg kan ikke ud af de foreliggende oplysninger se om  

 visitationen har været foretages i overværelse af vagthavende, men det går  

 jeg  

 ud fra er tilfældet; rubrikkerne til angivelse af vagthavendes initialer og  

 bemærkninger efter besigtigelse af den pågældende er udfyldt i alle rapporter  

 på nær tre.
Der er (heller) ikke pligt til at gøre notat om dette forhold.
 Efter kundgørelsens § 13, stk. 2, må en 'egentlig' visitation  

 kun foretages af personer af samme køn som den der visiteres.
 I rapporterne er det pågældende personale angivet med  

 initialer så det er ikke muligt for mig at se om der har været tale om  

 personale af det ene eller det andet køn.
 To af rapporterne vedrører detentionsanbringelse af kvinder.
Jeg beder politimesteren om en udtalelse om fremgangsmåden  

 ved foretagelse af visitation.
Jeg beder endvidere politimesteren og  

 Justitsministeriet om oplysning om hvornår der er tale om 'egentlige'  

 visitationer efter § 13, stk. 2. Hvis der i nogen af de sager som jeg har  

 modtaget har været foretaget egentlige visitationer, beder jeg politimesteren  

 om at modtage oplysninger der gør det muligt for mig at konstatere om  

 kundgørelsens § 13, stk. 2, har været overholdt i de pågældende sager.
 2.5.
Efter § 17, stk. 1, i kundgørelsen skal der ske et effektivt  

 tilsyn med detentionsanbragte.
Tilsyn skal efter bestemmelsens stk. 4 ske så  

 hyppigt, som den indsattes tilstand gør det nødvendigt, og 'så vidt muligt'  

 mindst 1 gang hver halve time.
Når der har været foretaget tilsyn, skal det  

 noteres med angivelse af klokkeslæt og underskrift eller initialer, jf. stk.  

 5.  

 Overvågning af detentionsrum med tekniske hjælpemidler, herunder tilsyn, der  

 alene foretages ved at kigge gennem spionøjet i døren til detentionsrummet,  

 kan  

 anvendes som supplement til det i stk. 4 foreskrevne tilsyn, men kan ikke  

 træde  

 i stedet herfor, jf. stk. 6.
Jeg er bekendt med, at der for nogle (andre) politikredses  

 vedkommende har været etableret en forsøgsordning med elektronisk overvågning  

 til delvis erstatning for det personlige tilsyn, jf.
Rigspolitichefens  

 skrivelse af 26. januar 1996 til de pågældende politikredse.  

 Justitsministeriets bemærkninger til en redegørelse fra Rigspolitichefen om  

 forsøgsordningen forelå ikke på tidspunktet for afgivelse af den foreløbige  

 rapport.
Justitsministeriet har imidlertid i brevet af 6. november 1998  

 oplyst,  

 at ministeriet - som resultat af drøftelserne på det afholdte møde den 7.  

 oktober 1998 - har tiltrådt Rigspolitichefens indstilling om, at  

 forsøgsordningen gøres permanent og udvides til at omfatte samtlige af  

 politiets detentionslokaler, der er udstyret med et moderne lytte- og  

 overvågningsudstyr.
Justitsministeriet har endvidere oplyst, at ministeriet  

 som  

 følge heraf har taget initiativ til udarbejdelse af nærmere forskrifter for  

 ordningen i forbindelse med en generel revision af kundgørelse II, nr. 55 af  

 28. marts 1994 om detentionsanbringelse af spirituspåvirkede personer.  

 Justitsministeriet har anført, at ombudsmanden vil blive orienteret om  

 resultatet af dette arbejde.
 Af anholdelsesrapporterne fremgår dato og klokkeslæt for  

 henholdsvis anholdelsen og løsladelsen af den pågældende, jf. pligten til at  

 gøre notat herom i kundgørelsens § 7, stk. 1, og § 18, 2. pkt. (I et enkelt  

 tilfælde mangler dog notering om både anholdelsestidspunkt (klokkeslættet) og  

 løsladelsestidspunkt, og i et andet tilfælde er løsladelsestidspunktet  

 utydeligt angivet, men der er tale om enkeltstående fejl). Herudover fremgår  

 tidspunkterne for tilsyn og tilsynsførendes initialer.
Jeg går ud fra at 'anholdelsestidspunktet' angiver  

 tidspunktet for indbringelsen til politistationen, og at anbringelse i  

 detentionen  

 - efter visitation - generelt ersket forholdsvis kort tid herefter.
Jeg har  

 noteret mig at vagthavende i to tilfælde (anbringelser den 12. marts 1998 og  

 13. marts 1998) har noteret klokkeslæt efter sine initialer, hvoraf fremgår  

 at  

 vagthavendes besigtigelse af den pågældende har fundet sted henholdsvis 13 og  

 2  

 minutter efter anholdelsestidspunktet.
I yderligere et tilfælde er det  

 angivet  

 at den pågældende blev anholdt kl. 14.30 og afgivet til detentionen kl.  

 14.45,  

 altså (først) et kvarter efter.
I ni sager er der sket tilsyn med intervaller på (mindst)  

 hver halve time fra indsættelsen i detentionen til løsladelsen.
Jeg har heri  

 medregnet de to sager hvor anholdelses- og løsladelsestidspunkt ikke fremgår  

 og  

 hvor sidstnævnte tidspunkt er utydeligt, selv om det i disse sager streng  

 taget  

 ikke er muligt at kontrollere om tilsyn omkring de manglende tidsangivelser  

 har  

 været i overensstemmelse med kundgørelsens § 17. I de resterende sager er der  

 mere end ½ time mellem noteringerne mellem to eller flere tilsyn i  

 forbindelse  

 med den enkelte anbringelse.
I fem tilfælde er der tale om mellem 30 og 45  

 minutter, i fem tilfælde mellem 45 minutter og 1 time, og i syv tilfælde en  

 time eller mere.
To af detentionsanbringelserne (begge anbringelser den  

 27.-28.  

 februar 1998) tæller med alle tre steder, og to anbringelser (den ene også en  

 anbringelse den 27.-28. februar 1998 og den anden den 17.-18. marts 1998) to  

 steder.
Det længste interval er 3 timer (en anbringelse den 31. januar 1998  

 mellem kl. 1.30-11.15, hvor der ingen noteringer er om tilsyn mellem kl. 4.00  

 og 7.00.
 Jeg har endvidere noteret mig at der i otte tilfælde er tale  

 om at sidste notat om tilsyn ligger mere end 30 minutter før det angivne  

 løsladelsestidspunkt (f.eks. to anbringelser den 27.-28. februar 1998 hvor  

 seneste noterede tilsyn er kl. 6.35, og hvor det er oplyst at de pågældende  

 blev  

 løsladt henholdsvis kl. 9.27 og kl. 9.40, og en anbringelse den 6. marts 1998  

 hvor sidste tilsyn er noteret til kl. 19.00 og løsladelse til kl. 21.28).
På det foreliggende grundlag lægger jeg til grund at der er  

 gjort notat om de tilsyn der rent faktisk har været foretaget.
Jeg lægger med  

 andre ord til grund at der i de tilfælde hvor der er mere end ½ time mellem  

 notat om tilsyn, og hvor der ikke er tilsyn op til 30 minutter for  

 løsladelsen  

 - i hvert fald generelt - er tale om at der rent faktisk er gået mere end ½  

 time, og ikke har været tilsyn efter sidst angivne notat herom, og ikke blot  

 at  

 der ikke er gjort notat om tilsyn som rent faktisk har fundet sted.
Der er ikke oplysninger om at der i nogen af de tilfælde  

 hvor der har været (væsentligt) mere en ½ time mellem tilsyn (eller fra  

 sidste  

 tilsyn til løsladelse), har været tale om at det skyldes at det ikke var  

 'muligt' at føre tilsyn med dette interval.
Jeg lægger på det foreliggende  

 grundlag til grund at der ikke har været hindringer for tilsyn hver halve  

 time.
 Jeg må på dette grundlag finde det beklageligt at der i over  

 halvdelen af tilfældene ikke er foretaget tilsyn der fuldt ud er i  

 overensstemmelse med kundgørelsens § 17, stk. 4.
 Jeg beder politimesteren om at oplyse mig om hvorvidt der er  

 fastsat lokale bestemmelser om tilsynets forløb, jf. kundgørelsens § 17, stk.  

 8. I bekræftende fald beder jeg om et eksemplar eller en kopi heraf.
 2.6.
Efter § 19 i kundgørelsen skal den pågældende inden han/hun  

 forlader politistationen, vejledes om mulighederne for alkoholafvænning og  

 -behandling.
Rigspolitichefen har udarbejdet en pjece herom der er omtalt i  

 Rigspolitichefens cirkulæreskrivelse af 24. november 1987.
 Under min inspektion af detentionen i Nykøbing Falster blev  

 det på forespørgsel oplyst at politiet ikke har nogen (skriftlig) vejledning  

 om  

 alkoholafvænning til udlevering til de detentionsanbragte, men at man 'engang  

 imellem' snakker med nogen af dem om det.
I den fortrykte anholdelsesrapport er der en rubrik til  

 afkrydsning af om 'Vejledning' er udleveret, og i fire tilfælde er der sat  

 kryds i denne rubrik.
Jeg går imidlertid ud fra at det ikke er den ovennævnte  

 pjece rubrikken sigter til, men den vejledning som er udarbejdet til  

 udlevering  

 til anholdte, jf. også at der i de fire tilfælde er vejledt om adgangen til  

 advokatbistand.
Jeg går således ud fra at de pågældende tillige er anholdt (i  

 to tilfælde fremgår det at der var tale om husspektakler, mens der ikke  

 fremgår  

 noget om anholdelsesgrundlaget i deto øvrige sager). Jeg går på denne  

 baggrund -  

 og på baggrund af oplysningen under inspektionen om at politiet ikke har  

 nogen  

 vejledning - ud fra at der ikke er tale om at de pågældende har fået  

 udleveret  

 den pjece som Rigspolitichefen har udarbejdet til brug for vejledning efter  

 kundgørelsens § 19.
 Efter bestemmelsen i § 19 har politiet en forpligtelse til  

 at vejlede alle de detentionsanbragte om mulighederne for alkoholafvænning og  

 -behandling.
 Vejledning vil kunne ske mundtligt og/eller ved udlevering  

 af den nævnte pjece (som kan fås ved henvendelse til Rigspolitichefen).
 Jeg må finde det beklageligt at det kun er 'engang imellem'  

 at de detentionsanbragte vejledes, og at der således i de fleste tilfælde  

 ikke  

 forholdes i overensstemmelse med kundgørelsens § 19. Idet jeg går ud fra at  

 politiet i fremtiden er opmærksom på denne vejledningsforpligtelse, foretager  

 jeg mig ikke mere vedrørende dette forhold.
I forbindelse med min inspektion af detentionen i Herning  

 har jeg anført at det - ligesom med hensyn til spørgsmål om lægetilsyn -  

 efter  

 min opfattelse vil være hensigtsmæssigt, at der også gøres notat om  

 vejledning  

 efter kundgørelsens § 19. Det kan ske i forbindelse med notat som der efter  

 kundgørelsens § 18, 2. pkt., skal gøres om løsladelsestidspunktet.
For så  

 vidt  

 angår vejledning af detentions-anbragte hos politiet i Nykøbing Falster vil  

 det  

 kunne ske ved afkrydsning i rubrikken 'Vejledning udleveret' i den fortrykte  

 anholdelsesrapport, men det bør i så fald udtrykkeligt anføres at der er tale  

 om vejledning efter kundgørelsens § 19.
Jeg har henstillet til Justitsministeriet også at overveje  

 at indføre notatpligt vedrørende dette spørgsmål.
Jeg har udbedt mig  

 underretning om hvad der videre sker i den anledning.
Da jeg afgav den foreløbige rapport, havde jeg ikke modtaget  

 en underretning som beskrevet fra Justitsministeriet.
Justitsministeriet har  

 efterfølgende i brevet af 6. november 1998 oplyst at dette spørgsmål også er  

 drøftet på mødet den 7. oktober 1998. Justitsministeriet har herefter taget  

 initiativ til at der ved revisionen af kundgørelsen også indføres krav om  

 notatpligt vedrørende dette forhold.
Justitsministeriet har erklæret sig enig  

 med mig i, at notatet mest hensigtsmæssigt kan gøres i forbindelse med  

 notatet  

 om løsladelsestidspunktet.
 Jeg har forbindelse med min inspektion af detentionen i  

 Herning taget det oplyste til efterretning.
 Herefter foretager jeg mig ikke videre vedrørende  

 spørgsmålet om notatpligt i relation til detentionen i Nykøbing Falster.
 I brevet af 6. november 1998 har Justitsministeriet  

 yderligere oplyst at ministeriet også har taget initiativ til, at der sker en  

 generel revision af Rigspolitichefens pjece fra 1987 om alkoholafvænning og  

 -behandling.
3. Opfølgning Jeg beder om at politimesterens udtalelser mv. tilbagesendes  

 gennem Justitsministeriet, som jeg ligeledes beder om en udtalelse.
4. Underretning Denne rapport sendes til Politimesteren i Nykøbing Falster  

 og til Justitsministeriet samt til Folketingets Retsudvalg." Jeg modtog herefter breve af 26. januar 1999 og 22. marts  

 1999 med bilag fra henholdsvis politimesteren og Justitsministeriet.  

 Justitsministeriet henholdt sig til en indhentet udtalelse af 15. marts 1999  

 fra Rigspolitichefen vedrørende et af spørgsmålene i rapporten, men jeg  

 forstod  

 i øvrigt ministeriet udtalelse sådan at politimesterens udtalelse ikke gav  

 ministeriet anledning til øvrige bemærkninger vedørende forholdene i denne  

 udtalelse.
 I en opfølningsrapport af 6. april 1999 skrev jeg herefter  

 følgende:
 "...
Ad pkt. 1. -  

 Detentionslokalerne Hvis en dør der ved inspektionen ikke var i sikkerhedsmæssig  

 forsvarlig stand, ikke var bragt i en sådan stand, henstillede jeg til  

 politimesteren at ændre en instruks som han umiddelbart efter inspektionen havde udfærdiget om 'så vidt muligt' ikke at  

 benytte lokalet til en instruks om ikke at benytte lokalet før døren var  

 bragt  

 i en sikkerhedsmæssig forsvarlig stand.
Jeg bad om underretning om hvad der  

 skete.
 Politimesteren har i brevet af 26. januar 1999 oplyst at han  

 efter modtagelse af min foreløbige rapport (af 14. oktober 1998) bestemte at  

 det pågældende detentionslokale indtil videre ikke må benyttes.  

 Politimesteren  

 har samtidig oplyst at det endnu ikke har været økonomisk muligt at bringe  

 døren i en sikkerhedsmæssig forsvarlig stand.
 Jeg tager det oplyste til efterretning og foretager mig ikke  

 mere vedrørende dette forhold.
Ad pkt. 2. -  

 Rapportgennemgang Politimesteren har indledningsvis præciseret betydningen af  

 enkelte rubrikker i den anholdelsesprotokol hvori også detentionsanbringelser  

 anføres, således:
''Anholdelsesdato' og 'Kl' henviser til dato og klokkeslæt  

 for anholdelsen, hvor den end måtte være foretaget.
Rubrikkerne er tillige  

 'huskeseddel' for vagthavende i relation til bestemmelsen i retsplejelovens §  

 758, stk. 2.
 'Sag ved' udfyldes til at anføre, hvorvidt der i forbindelse  

 med anholdelsen er optaget rapport, og i bekræftende fald til anførsel af  

 initialerne på den polititjenestemand, som har optaget rapporten.
 'Vejledning udleveret' tjener som 'huskeseddel' for  

 vagthavende med hensyn til orientering om de rettigheder, som anholdte i  

 øvrigt  

 har i forbindelse med anholdelsen, og som fremgår af en skriftlig vejledning.
 Jeg har som følge af flere bemærkninger i rapporten om  

 noteringer i anholdelsesrapporten revideret blanketten og indføjet yderligere  

 rubrikker, som nærmere angivet nedenfor.
...' Politimesteren har samtidig vedlagt et eksemplar af den  

 reviderede blanket.
Heri er indføjet rubrikker til oplysning om hvornår den  

 pågældende er indbragt til politistationen, hvem der har visiteret  

 vedkommende,  

 hvornår den pågældende er hensat i detentionen og i hvilket detentionslokale,  

 forespørgsel til kriminalregistret, rapportoptager, dato og klokkeslet for  

 udtagelse af detentionen og udlevering af vejledning om alkohol.
 Jeg har noteret mig disse præciseringer og politimesterens  

 reviderede anholdelsesblanket.
Ad pkt. 2.3. - Oplysninger  

 fra kriminalregistret Jeg bad politimesteren om at redegøre for praksis med hensyn  

 til overholdelse af bestemmelsen i § 12, i Rigspolitichefens kundgørelse II,  

 nr. 55, af 28. marts 1994 om indhentelse af oplysninger fra  

 kriminalregistret.
 Politimesteren har herom anført følgende:
 '...
 Henvisningen i kundgørelsens § 12 til oplysninger om  

 eventuelle sygdomme m.v. har kun begrænset praktisk relevans, idet der kun i  

 begrænset omfang sker opdatering af sådanne oplysninger i registret.  

 Indhentelse af oplysninger om sygdomme m.v. sker således typisk på baggrund  

 af  

 § 7, stk. 2.
Det er fast praksis, at der forud for enhver  

 detentionsanbringelse sker forespørgsel til Kriminalregistret, for at opnå et  

 aktuelt billede af den indbragte.
Denne praksis er ikke beskrevet i  

 instruktioner til vagthavende, men betragtes af alle vagthavende som fast  

 rutine.
I blanketten anholdelsesrapport er nu indføjet en rubrik om  

 forespørgsel til Kriminalregistret (KR).' Jeg tager det oplyste, herunder indføjelsen af en ny rubrik  

 i anholdelsesrapporten, til efterretning og foretager mig ikke mere  

 vedrørende  

 dette spørgsmål.
Ad pkt. 2.4. - Fratagelse  

 af effekter Jeg bad politimesteren om en udtalelse om overholdelse af  

 kundgørelsens § 13, stk. 3, i to tilfælde hvor det ikke var angivet, hvilke  

 effekter der var frataget.
 Politimesteren har herom anført følgende:
 '...
Der er den 2. november 1998 udfærdiget en instruks til  

 vagthavende om udfærdigelse af anholdelsesrapporter.
Instruksen afløser en  

 tidligere instruks, der for så vidt angår optælling af kontanter og  

 registrering af værdigenstande var næsten identisk med den nu foreliggende.
 Et eksemplar af instruksen vedlægges.
Jeg har gennemgået de anholdelsesrapporter, som ligger til  

 grund for rapporten, og jeg har ved forespørgsel hos de implicerede  

 vagthavende  

 undersøgt, hvorledes der er forholdt med hensyn til eventuelt fratagne  

 effekter.
Jeg kan oplyse, at der i alle tilfælde er sket optælling af  

 eventuelle kontanter, og at det i alle tilfælde er noteret, hvis  

 værdigenstande  

 er frataget.
Jeg er enig i, at fratagne værdigenstande skal angives mere  

 præcist end sket i 2 tilfælde, og jeg har indskærpet, at de vagthavende bør  

 være omhyggelige med noteringen i anholdelsesrapporten.' Jeg tager det oplyste til efterretning og foretager mig ikke  

 mere vedrørende dette forhold.
 Ad pkt. 2.4. -  

 Fremgangsmåden ved visitation mv.
Jeg bad politimesteren om en udtalelse om fremgangsmåden ved  

 visitation.
Jeg bad endvidere politimesteren og Justitsministeriet om en  

 udtalelse om hvornår der er tale om en 'egentlig' visitation, jf.  

 kundgørelsens  

 § 13, stk. 2, og politimesteren om oplysninger der gjorde det muligt at  

 efterprøve om denne bestemmelse havde været overholdt i to tilfælde af  

 detentionsanbringelse af kvinder.
 Politimesteren har herom anført følgende:
'Formålet med visitationen er som anført i § 13, stk. 1  

 primært at fratage den frihedsberøvede alle genstande, som kan benyttes til  

 at  

 volde skade på den pågældende selv, på andre personer eller ting.
Der skal  

 ske  

 tømning og undersøgelse af alle lommer og eventuelle øvrige gemmesteder i  

 tøjet.
 Efter § 13, stk. 2 må en egentlig visitation kun foretages  

 af personer af samme køn som den, der visiteres.
 I praksis gennemføres visitationen, der altid sker i  

 overværelse af vagthavende, ved at eventuelt overtøj undersøges, typisk efter  

 at være aftaget den frihedsberøvede.
Derefter foretages en kropsnær beføling uden på den øvrige  

 beklædning (skjorte, bukser etc.), samt en undersøgelse af denne beklædnings  

 lommer m.v.
Denne del af undersøgelsen betragtes som en egentlig visitation,  

 idet der som anført gennem en kropsnær beføling undersøges for, om den  

 pågældende har genstande gemt i denne beklædning eller fastgjort på kroppen  

 under tøjet.
 Denne egentlige visitation foretages altid af en person af  

 samme køn som den frihedsberøvede, jfr. § 13, stk. 2.
 Jeg kan oplyse, at i de to tilfælde, hvor kvinder er blevet  

 detentionsanbragt, er den egentlige visitation foretaget af en kvindelig  

 politiassistent med initialerne DLA. ...
Efter praksis sker egentlig visitation hèr i alle tilfælde  

 forud for indsættelse i detention.
Herom kan jeg anføre følgende:
Bestemmelsen i kundgørelsens § 13 har for så vidt angår  

 anholdte sin hjemmel i retsplejelovens § 758, jfr. § 792 e, og for så vidt  

 angår andre frihedsberøvede i disse bestemmelsers analogi.
Henvisningen til §  

 792 e indebærer blandt andet, at et indgreb, der ellers kan føles krænkende  

 for  

 blufærdigheden, kun må  

  

 foretages  

  

 af  

 personer af samme køn som den undersøgte eller af sundhedspersonale.
Kræver  

 et  

 sådant indgreb afklædning, må det kun  

  

 overværes  

  

 af personer af samme køn (mine understregninger).
Som anført praktiseres visitationen altid ved, at den  

 'indre' beklædning undersøges ved en kropsnær beføling, og den foretages  

 altid  

 af personer af samme køn som den undersøgte.
Alternativet til en kropsnær  

 beføling ville være, at den indre beklædning (skjorte, bukser m.v.) skulle  

 aftages den indbragte med henblik på undersøgelse af lommer m.v.. Den  

 indbragte  

 ville herefter være nøgen eller delvis nøgen, og den afsluttende besigtigelse  

 af legemets ydre, som kun måtte foretages og overværes af en person af samme  

 køn, ville efter min opfattelse være unødigt krænkende, jfr. § 792 e, stk. 1  

 og  

 2, uanset personens køn.
I blanketten anholdelsesrapport er  

  

 nu  

  

 indføjet en rubrik til anførsel af initialer på den person, der  

 har foretaget visitationen.' Rigspolitichefen har i udtalelsen af 15. marts 1999 om dette  

 spørgsmål bl.a. udtalt følgende:
 '...
Baggrunden for sondringen i kundgørelsens § 13 mellem  

 visitation og egentlig visitation er bestemmelserne i retsplejelovens § 758  

 og  

 § 792 e, hvorefter overfladisk visitation af den ydre beklædning (typisk  

 overtøj) kan foretages og overværes af personer af begge køn, mens visitation  

 i  

 form af beføling af kroppen eller andre indgreb, der efter den til enhver tid  

 gældende retsopfattelse er egnede til at krænke blufærdigheden, kun må  

 foretages af personer af samme køn.
Der henvises i den forbindelse til  

 Karnov,  

 Retspleje og Strafferet, 1998, side 208 note 3027.
...' Justitsministeriet har henholdt sig til Rigspolitichefens  

 udtalelse.
 Jeg tager det oplyste, herunder at der altid sker en  

 egentlig visitation forud for detentionsanbringelse i detentionen i Nykøbing  

 Falster, til efterretning.
Jeg har bemærket mig at den nye instruks (nr. 3 af 2.  

 november 1998) om udfærdigelse af anholdelsesrapporter mv. alene taler om  

 visitation i form af legemsbesigtigelse.
Instruksen henviser dog samtidig,  

 omend i et særskilt punkt, til kundgørelsen for så vidt angår  

 detentionsanbringelse.
Under henvisning til oplysningen om at der efter  

 praksis  

 altid sker egentlig visitation ved hensættelse i detentionen og til det jeg  

 har  

 anført lige nedenfor, giver dette mig dog ikke anledning til at foretage mig  

 yderligere udover at henlede politimesterens opmærksom på eventuelt at  

 overveje  

 at gengive denne praksis i instruksen.
Da formålet med visitation forud for hensættelse i  

 detentionen er at sikre at den pågældende fratages alle genstande som kan  

 benyttes til at volde skade, går jeg ud fra at der efter bestemmelsen i § 13  

 altid er pligt til at foretage en egentlig visitation (i form af beføling af  

 den 'indre' beklædning), og at det således ikke er tilstrækkeligt med en  

 overfladisk visitation af den ydre beklædning.
Jeg forstår herefter  

 sondringen  

 i § 13 mellem visitation og egentlig visitation sådan at bestemmelsen i § 13,  

 stk. 2, om egentlige visitationer alene har til hensigt at angive at der skal  

 være kønsfællesskab mellem den der foretager denne del af visitationen, og  

 den  

 der visiteres.
 Jeg foretager mig herefter ikke mere vedrørende dette  

 forhold.
Ad pkt. 2.5. - Tilsyn I anledning af min kritik af at der i over halvdelen af  

 tilfældene ikke havde været ført tilsyn fuldt ud i overensstemmelse med  

 kundgørelsens § 17, stk. 4, har politimesteren i brevet af 26. januar 1999  

 anført følgende:
 '...
Jeg kan med henvisning til indledningen ... oplyse, at de  

 undersøgte detentionsanbringelser er sket efter anholdelser over hele  

 politikredsen.
Der vil derfor være variationer i tidsforløbene mellem  

 anholdelsestidspunktet og detentionsanbringelsen, idet transporttiden indgår  

 i  

 tidsforløbet.
 I visse tilfælde vil der således være hengået mere end ½  

 time fra anholdelsestidspunktet - som noteres i anholdlesesrapporten - til  

 det  

 første tilsyn, men ikke nødvendigvis fra tidspunktet for anbringelsen i  

 detentionen til det første tilsyn.
I tidsrummet mellem sidst noterede tilsyn og  

 løsladelsestidspunktet indgår tid til toiletbesøg, udlevering af effekter  

 samt  

 i flere tilfælde tid til afhøring af den detentionsanbragte.
I dette tidsrum  

 er  

 den pågældende ikke uden tilsyn.
 Ved forespørgsel har de implicerede vagthavende oplyst, at  

 der i flere tilfælde havde været ført tilsyn, som ikke var noteret.
 Det er indskærpet overfor vagthavendegruppen, at der skal  

 føres tilsyn efter bestemmelserne, at tilsynene skal noteres, og at  

 eventuelle  

 hindringer for ½-times tilsyn skal noteres.
 I blanketten er  

  

 nu  

  

 indføjet rubrikker til angivelse af tidspunkterne for indsættelse i og  

 udtagelse af detentionen.
...' Jeg har noteret mig politimesterens oplysninger hvorefter  

 det ikke ud af den dagældende anholdelsesprotokol kan ses, hvornår der er  

 sket  

 henholdsvis  

  

 hensættelse i  

  

 og  

  

 udtagelse af detentionen  

  

 , og om tilsyn i  

 tilknytning til disse tidspunkter derfor har været i overensstemmelse med  

 kundgørelsen (½-times reglen).
 Jeg har endvidere noteret mig at der nu i  

 anholdelsesblanketten er rubrikker til notering af disse tidspunkter.
Jeg tager til efterretning at der er foretaget flere tilsyn  

 end der er gjort notat om, men jeg finder det beklageligt at disse tilsyn  

 ikke  

 er noteret.
Jeg har noteret mig at politimesteren har indskærpet bl.a.  

 notatpligten over for vagthavendegruppen.
 Endelig har jeg noteret mig at politimesteren - som svar på  

 mit spørgsmål herom - har oplyst at der ikke er fastsat lokale bestemmelse om  

 tilsynets forløb efter kundgørelsens § 17, stk. 8.
Ad pkt. 2.6. - Vejledning  

 om alkoholafvænning og -behandling I anledning af min kritik af at det kun er 'engang imellem'  

 at de detentionsanbragte vejledes om mulighederne for alkoholafvænning og  

 -behandling (jf. kundgørelsens § 19) har politimesteren anført:
 '...
 Jeg kan oplyse, at pligten til at vejlede blev efterlevet  

 efter bestemmelsens indførelse i 1987.
Praktiske erfaringer viste dog snart, at de løsladte under  

 den mundtlige vejledning oftest benægtede, at de havde et alkoholproblem.
De,  

 som erkendte dette, ønskede ikke at modtage behandling herfor, hvorfor de  

 enten  

 ikke modtog pjecen, eller kastede den på trappen eller på gårdspladsen i  

 Politigården, når de forlod stedet.
 Der har herefter udviklet sig en praksis, hvorefter  

 vagthavende ved løsladelse af 'ikke-kendte' detentionsanbragte giver en  

 mundtlig vejledning.
 Efter inspektionen har jeg rekvireret 2 aktuelle pjecer om  

 alkoholrådgivning, som nu tilbydes udleveret.
Pjecerne vedlægges til orientering.' Jeg forstår den beskrevne praksis sådan at 'kendte' ikke (på  

 ny) er blevet vejledt om mulighederne for alkoholafvænning eller -behandling.  

 Det står mig derimod ikke helt klart om de nye pjecer tilbydes udleveret til  

 alle eller kun til 'ikke-kendte'. Jeg går dog ud fra at det anførte skal  

 forstås sådan at alle detentionsanbragte tilbydes disse pjecer.
 Jeg kan i den forbindelse oplyse at jeg i forbindelse med  

 min inspektion af detentionen i Hjørring har bedt Justitsministeriet om en  

 udtalelse om fremgangsmåden i denne politikreds, hvorefter politiet ikke  

 udleverer pjecen til personer der tidligere har fået udleveret den, men smidt  

 den væk.
