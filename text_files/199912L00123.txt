Fremsat den 3. december 1999 af skatteministeren (Ole  

 Stavad) Forslag til Lov om ændring af forskellige  

 skattelove (Variabel forrentning ved ikke rettidig betaling og  

 ansættelsesændringer, rente ved indbetaling af foreløbig  

 skat efter indkomstårets udløb samt ændring af  

 procenttillæg og procentgodtgørelse for personer og selskaber  

 m.v.) § 1 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (Kildeskat), jf.  

 lovbekendtgørelse nr. 639 af 3. august 1999, foretages følgende  

 ændringer:
 1. I § 23, stk. 1, 2. pkt., indsættes efter  

 »samt«: »det i § 59, 4. pkt., nævnte tillæg,«.
 2. I § 59, 3. pkt., ændres »15. februar« til:  

 »15. marts«, og »25.000 kr.« ændres til: »40.000 kr.«.
 3. I § 59 indsættes som 4.-5. pkt.:
»I det omfang de samlede indbetalinger efter  

 indkomstårets udløb overstiger 40.000 kr., skal den  

 skattepligtige betale et tillæg på 2 pct.
Tillægget anses  

 for indeholdt i indbetalingen og fragår heri, inden indbetalingen  

 godskrives den skattepligtige efter § 60, stk. 1, litra e.«.
 4. I § 62, stk. 2, 1. pkt., ændres »3 pct.«  

 til: »2 pct.«.
 5. I § 62, stk. 2, indsættes som 3.  

 pkt.:
 »Der ydes dog godtgørelse af overskydende skat, der  

 modsvares af beløb, hvoraf der er betalt tillæg efter § 59,  

 4. pkt.«.
 6. I § 62, stk. 3, ændres »en rente på  

 0,6 pct.« til: »en rente svarende til basisrenten i henhold til § 63,  

 stk. 3, med tillæg af 0,4 procentpoint«.
 7. I § 62 A, stk. 1, 3. pkt., ændres »0,6  

 pct.« til: »basisrenten i henhold til § 63, stk. 3, med  

 tillæg af 0,4 procentpoint«.
 8. I § 62 A, stk. 2, 2. pkt., ændres »0,6  

 pct.« til: »basisrenten i henhold til § 63, stk. 3, med  

 tillæg af 0,4 procentpoint«.
 9. I § 62 A, stk. 3, 2. pkt., ændres »en  

 rente på 0,6 pct.« til: »en rente svarende til basisrenten i henhold  

 til § 63, stk. 3, med tillæg af 0,4 procentpoint«.
 10. I § 63, stk. 1, ændres »0,6 pct.« til:  

 »basisrenten i henhold til stk. 3 med tillæg af 0,4  

 procentpoint«.
 11. I § 63 indsættes som stk. 3:
»Stk. 3. Der fastsættes en basisrente for  

 kalenderåret.
Renten offentliggøres senest femtesidste  

 børsdag forud for det år, hvor den skal have virkning.
Renten  

 for et år beregnes på grundlag af et simpelt gennemsnit opgjort  

 med to decimaler af en af Københavns Fondbørs A/S dagligt  

 udregnet effektiv obligationsrente for de seneste 20 børsdage forud  

 for den 15. december i det foregående år.
Den effektive  

 obligationsrente opgøres med to decimaler for fastforrentede  

 kroneobligationer i åbne serier, der noteres på Københavns  

 Fondsbørs A/S, bortset fra konverterbare obligationer noteret over  

 pari samt indeksregulerede obligationer.
Renten udgør den  

 gennemsnitlige obligationsrente, der er udregnet efter 4. pkt., oprundet til  

 nærmeste halve procentpoint, divideret med 24 og afrundet til 1  

 decimal.«.
 12. I § 89, 2. pkt., ændres »0,6 pct.« til:  

 »basisrenten i henhold til § 63, stk. 3, med tillæg af 0,4  

 procentpoint«.
§ 2 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 727 af 7. oktober 1998, som ændret  

 bl.a. ved § 1 i lov nr. 910 af 16. december 1998 og senest ved § 1  

 i lov nr. 387 af 2. juni 1999, foretages følgende ændringer:
 1. I § 29 A, stk. 5, 3. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
 2. I § 29 B, stk. 4, 3. pkt., ændres »11¾  

 pct.« til: »10 pct.«.
 3. I § 29 B, stk. 5, ændres to steder »6  

 pct.« til: »4 pct.«.
 4. I § 29 B, stk. 5, 10. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
 5. I § 29 B, stk. 6, ændres to steder »1,5  

 pct.« til: »1 pct.«.
 6. I § 30, stk. 2, 3. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
 7. I § 30, stk. 4, 2. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
 8. I § 30, stk. 5, 3. pkt., ændres »en rente  

 på 0,6 pct.« til: »rente i henhold til kildeskattelovens § 63,  

 stk. 3, med tillæg af 0,4 procentpoint«.
 9. I § 30 A, stk. 1, 2. pkt., ændres »11¾  

 pct.« til: »10 pct.«.
§ 3 I lov om en arbejdsmarkedsfond, jf. lovbekendtgørelse nr. 720 af  

 14. september 1999, foretages følgende ændring:
 1. I § 13, stk. 5, 2. pkt., ændres »0,6 pct.  

 i månedlig rente« til: »rente i henhold til kildeskattelovens  

 § 63, stk. 3, med tillæg af 0,4 procentpoint«.
§ 4 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 643 af 5. august 1999, foretages følgende  

 ændringer:
 1. I § 13 a, stk. 5, 8. pkt., og stk. 7, 2. pkt.,  

ændres »0,6 pct.« til: »renten i henhold til kildeskattelovens  

 § 63, stk. 3, med tillæg af 0,4 procentpoint«.
§ 5 I lov om afgift af dødsboer og gaver (boafgiftsloven), jf.  

 lovbekendtgørelse nr. 662 af 12. august 1999, foretages  

 følgende ændringer:
 1. I § 38 ændres to steder »en rente på 0,6  

 pct.« til: »rente i henhold til kildeskattelovens § 63, stk. 3, med  

 tillæg af 0,4 procentpoint«.
§ 6 I lov om ansættelse og opkrævning m.v. af skat ved  

 kulbrinteindvinding, jf. lovbekendtgørelse nr. 793 af 29. september  

 1993, som ændret bl.a. ved § 8 i lov nr. 277 af 13. maj 1998 og  

 senest ved § 12 i lov nr. 166 af 24. marts 1999, foretages  

 følgende ændring:
 1. I § 4, stk. 4, 1. pkt., ændres »0,6 pct.«  

 til: »renten i henhold til kildeskattelovens § 63, stk. 3, med  

 tillæg af 0,4 procentpoint«.
§ 7 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 530 af 25. juni  

 1999, foretages følgende ændring:
 1. I § 39, stk. 4, ændres »på 0,6  

 pct.« til: »svarende til renten i henhold til kildeskattelovens § 63,  

 stk. 3, med tillæg af 0,4 procentpoint«.
§ 8 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 755 af 20. oktober 1998, som ændret  

 senest ved § 6 i lov nr. 166 af 24. marts 1999, foretages  

 følgende ændring:
 1. I § 3 A, stk. 6, 5. pkt., ændres »1,3  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,8 procentpoint«.
§ 9 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1-5, og § 2, nr. 2, 3, 5 og 9, har  

 virkning for restskat, overskydende skat og indbetalinger af foreløbig  

 skat vedrørende indkomståret 2000 og efterfølgende  

 indkomstår.
Stk. 3. § 1, nr. 6-12, § 2, nr. 1, 4 og 6-8, og  

 §§ 3-8 har virkning for renter, der påløber den 1. januar  

 2002 og senere.
Skatteministeren kan fastsætte, at reglerne har  

 virkning for renter, der påløber før den 1. januar 2002,  

 dog ikke tidligere end 1. januar 2001.
Bemærkninger til lovforslaget Lovforslaget er en del af aftalen mellem  

 regeringen (Socialdemokratiet og Det Radikale Venstre), Socialistisk  

 Folkeparti, Centrum Demokraterne og Enhedslisten om Finansloven for 2000.
 Ved lov nr. 277 af 13. maj 1998 blev gennemført en  

 række ændringer af rentebestemmelser på skattelovgivningens  

 område. Ændringerne indebar bl.a. en nedsættelse af renten  

 ved for sen betaling af personlige skatter og selskabsskatter,  

 indførelse af forrentning ved skatteforhøjelser og  

 nedsættelse af procentgodtgørelse og procenttillæg.
Det var oprindeligt tanken, at rentesatserne i videst  

 muligt omfang skulle gøres variable, så renten varierede med  

 renteniveauet i samfundet.
Denne tanke måtte imidlertid opgives, fordi  

 indførelsen af variabel rente ville medføre en betydelig  

 belastning af Told- og Skattestyrelsens ressourcer på  

 edb-området, hvilket kunne bringe arbejdet med at sikre edb-systemerne  

 en problemfri overgang til år 2000 i fare.
Den 6. oktober 1999 fremsatte skatteministeren forslag til  

 lov om opkrævning af skatter og afgifter m.v. (L 19). Dette forslag har  

 til formål at harmonisere og forenkle reglerne for opkrævning af  

 skatter og afgifter gennem indførelsen af en fælles  

 opkrævningslov.
I forslaget indgår indførelsen af variabel  

 forrentning i de tilfælde, hvor skatter og afgifter ikke betales  

 rettidigt.
Forslaget til en opkrævningslov omfatter imidlertid som  

 udgangspunkt ikke opkrævning af personers og selskabers egne  

 indkomstskatter.
 På den baggrund foreslås med  

 nærværende lovforslag, at indførelsen af variabel  

 forrentning udvides til også at gælde ved opkrævning af  

 personers og selskabers egne indkomstskatter.
 Samtidig foreslås ændringer af reglerne for  

 frivillig indbetaling af foreløbig skat, som personer foretager efter  

 indkomstårets udløb. Ændringerne indebærer bl.a. en  

 udskydelse af fristen for ubegrænsede indbetalinger af foreløbig  

 skat og indførelse af et rentetillæg ved store frivillige  

 indbetalinger efter indkomstårets udløb.
 Endelig foreslås, at procenttillæg til  

 restskat for selskaber og procentgodtgørelse for overskydende skat for  

 både personer og selskaber nedsættes.
1. Indførelse af variabel forrentning Langt hovedparten af alle rentebestemmelser i skatte- og  

 afgiftslovningen anvender en fast rente.
Det betyder, at forholdet mellem den  

 rente, som staten opkræver/udbetaler, og andre renter ændres,  

 når renteniveauet i samfundet ændrer sig.
Hvis forholdet mellem  

 renterne skal bevares, skal der i princippet foretages en lovændring af  

 de faste rentesatser, hver gang markedsrenten ændrer sig.
Det er  

 naturligvis ikke muligt.
Forholdet mellem rentesatserne kan derfor kun  

 bevares automatisk, hvis morarentesatser m.v. i skatte- og  

 afgiftslovgivningen følger hovedsvingningerne i markedsrenten.
En regulering af rentesatserne i takt med renteudviklingen  

 i samfundet forudsætter, at der fastlægges en form for  

 »basisrente«, der afspejler renteudviklingen.
Denne basisrente kan så  

 danne udgangspunkt for alle rentebestemmelser i skatte- og  

 afgiftslovgivningen.
Som nævnt ovenfor har skatteministeren fremsat  

 forslag til en opkrævningslov.
I forslagets § 7, stk. 2,  

 defineres en månedlig variabel rente, der fastsættes for et  

 år ad gangen.
Det foreslås, at der indføres en tilsvarende  

 bestemmelse i kildeskatteloven, der kan anvendes som »basisrente« ved  

 indførelsen af variabel rente i tilfælde, som ikke er omfattet  

 af opkrævningsloven.
Det vil først og fremmest sige ved  

 opkrævningen af personlige skatter og selskabsskat.
Der er imidlertid behov for forskellige rentesatser.  

 Eksempelvis bør renten ved for sen betaling af skatter og afgifter  

 have en sådan størrelse, at det ikke er en fordel for skyldneren  

 at undlade at afregne til de faste afregningsterminer.
I modsat fald vil  

 rentebestemmelserne modvirke arbejdet med at forebygge restancer.
Rentesatserne må således ikke skabe et  

 incitament til at bruge staten som bank.
Det gælder, uanset om det er  

 staten eller den skatte- og afgiftspligtige, som har beløb til gode.  

 Afhængig af formålet med rentebestemmelserne er det derfor  

 nødvendigt at supplere basisrenten med et (fast) tillæg.
I forslaget til opkrævningsloven er tillægget  

 fastsat til 0,8 procentpoint pr. måned.
Med det nuværende  

 renteniveau svarer det til en rente på 1,0 pct. pr. måned.  

 Opkrævningsloven vedrører imidlertid indeholdelses- og  

 afgiftspligtige, der indeholder og opkræver skatter og afgifter  

 på statens vegne.
Renten har i disse tilfælde traditionelt  

 været højere end for skattepligtige for at give en ekstra  

 tilskyndelse til, at de ofte betydelige beløb betales rettidigt.
Det foreslås at fastholde forskellen på  

 renten, når indeholdte skatter og afgifter ikke betales rettidigt, og  

 når en skattepligtig ikke betaler egne skatter m.v. rettidigt.
I  

 konsekvens heraf foreslås, at renten ved ikke rettidig betaling af egne  

 skatter m.v. fastsættes til basisrenten med tillæg af 0,4  

 procentpoint pr. måned.
Det svarer med det nugældende renteniveau  

 til en månedlig rente på 0,6 pct. svarende til den faste  

 månedlige rente, der gælder i disse tilfælde i dag.
Overgangen til variabel rente indebærer først  

 og fremmest ændringer i kildeskatteloven og selskabsskatteloven.
En  

 række andre love indeholder rentebestemmelser med en fast rente  

 på 0,6 pct.
I de fleste af disse bestemmelser foreslås renten  

 også gjort variabel.
I enkelte tilfælde foreslås en fast rente dog  

 fastholdt.
Det drejer sig om bestemmelser, som er ophævet, men som  

 stadig kan finde anvendelse i visse tilfælde.
Som eksempler kan  

 nævnes reglerne i den tidligere afskrivningslov om forrentning, hvis  

 forskudsafskrivninger var foretaget uberettiget, og reglen i  

 aktieafgiftslovens § 6, stk. 3, om forrentning ved ikke rettidig  

 betaling af aktieafgift.
Sidstnævnte lov er ophævet med virkning  

 fra 1. oktober 1999.
 Disse regler finder anvendelse i stadig færre  

 tilfælde og må - når den variable rente får virkning  

 - formodes kun at berøre et forsvindende lille antal skatte- og  

 afgiftspligtige.
 Det foreslås, at indførelsen at variabel  

 rente i henhold til nærværende lovforslag tillægges  

 virkning fra samme tidspunkt, som indførelsen af variabel rente i de  

 tilfælde, som omfattes af den foreslåede opkrævningslov.  

 Det vil sige, at den variable rente får virkning for renter, der  

 påløber den 1. januar 2002 eller senere, men med en bemyndigelse  

 til skatteministeren til at fastsætte en tidligere  

 ikrafttrædelse, hvis systemmæssige hensyn tillader det.
 2. Frivillig indbetaling af foreløbig skat efter  

 indkomstårets udløb.
Det danske skattesystem bygger på et princip om  

 samtidighedsbeskatning, således at det tilstræbes at  

 opkræve skatten i takt med, at indkomsten erhverves.
Forud for  

 indkomståret foretages en forskudsregistrering af alle skatteydere for  

 at skabe den bedst mulige overensstemmelse mellem den løbende  

 skattebetaling og den skat, der beregnes efter indkomstårets  

 udløb.
I de tilfælde hvor de foreløbige  

 skattebeløb overstiger den beregnede skat ved indkomstårets  

 udløb, udbetales den overskydende skat med procentgodtgørelse  

 til skatteyderen.
Procentgodtgørelsen for personer udgør efter  

 gældende regler 3 pct.
Hvis den skattepligtige omvendt har betalt for  

 lidt i skat i løbet af indkomståret, opstår der en  

 restskat.
Denne restskat pålægges et procenttillæg på  

 7 pct., medmindre restskatten fjernes ved, at den skattepligtige indbetaler  

 yderligere foreløbige skattebeløb vedrørende det  

 pågældende indkomstår.
Efter de gældende regler kan personer indbetale  

 foreløbige skattebeløb efter indkomstårets udløb -  

 dog ikke senere end 1. juli i året efter indkomståret.
Der  

 gælder ingen begrænsning for indbetalinger foretaget til og med  

 den 15. februar i året efter indkomståret, men efter den 15.  

 februar kan indbetalingerne ikke overstige 25.000 kr.
 Det foreslås, at reglerne for frivillig indbetaling  

 af foreløbige skattebeløb efter indkomstårets  

 udløb ændres.
 For det første foreslås det, at fristen for  

 ubegrænset indbetaling af foreløbige skattebeløb udskydes  

 fra den 15. februar til den 15. marts i året efter indkomståret.  

 Det vil give mulighed for at imødekomme et ønske fra  

 revisionsbranchen i forbindelse med gennemførelse af elektronisk  

 indberetning af selvangivelser fra erhvervsdrivende.
Der arbejdes med en løsning, hvor revisorerne  

 på de erhvervsdrivendes vegne kan indgive såvel selvangivelsen  

 som regnskabet elektronisk.
Til gengæld fritages de  

 pågældende fra pligten til at indgive det særlige  

 virksomhedsskema.
Som led i denne løsning får revisor adgang til  

 elektronisk at indhente skattemyndighedernes oplysninger om sine klienter til  

 brug for udarbejdelse af det skattemæssige regnskab.
Disse oplysninger  

 foreligger først indberettet fra arbejdsgivere, finanssektoren m.v. og  

 færdigbehandlet ultimo februar.
Revisionsbranchen har påpeget, at  

 der er behov for at kunne benytte den elektroniske løsning i  

 forbindelse med overslag over behovet for at foretage frivillige  

 indbetalinger.
Det åbner fristudskydelsen mulighed for.
For det andet foreslås, at  

 beløbsbegrænsningen for rentefri indbetalinger efter 15. marts i  

 året efter indkomståret hæves fra 25.000 kr. til 40.000 kr.  

 De fleste personer foretager først frivillige indbetalinger efter, at  

 de har modtaget deres årsopgørelse og fået beregnet  

 størrelsen af en eventuel restskat.
På det tidspunkt er fristen  

 for at foretage ubegrænsede indbetalinger overskredet.  

 Forhøjelsen af beløbsgrænsen indebærer, at disse  

 personer i større omfang end hidtil kan undgå  

 restskattetillægget på 7 pct.
Beløbsgrænsen på  

 25.000 kr. har været gældende siden 1984.
For det tredje foreslås det, at indbetalinger, der  

 foretages efter indkomstårets udløb, pålægges et  

 rentetillæg på 2 pct., i det omfang indbetalingerne samlet  

 overstiger 40.000 kr.
Der kan således kun blive tale om  

 rentetillæg, når det har været nødvendigt at  

 foretage indbetalinger den 15. marts for at undgå  

 restskattetillægget på 7 pct.
Med andre ord kan restskat, der  

 ikke overstiger 40.000 kr., indbetales rentefrit (inden 1. juli) efter  

 indkomstårets udløb.
Rentetillægget anses for at være indeholdt i  

 det indbetalte beløb og fradrages, inden indbetalingen godskrives den  

 skattepligtige som foreløbig skat.
Det vil sige, at en indbetaling  

 på 102 kr., der pålægges rentetillæg på 2 pct.,  

 kun vil blive medregnet med 100 kr. ved opgørelsen af de  

 foreløbige skattebeløb, som den skattepligtige har  

 indbetalt.
Forslaget tilstræber at skabe en rimelig balance  

 mellem to modsatrettede hensyn.
På den ene side er muligheden for at  

 indbetale foreløbige skattebeløb efter indkomstårets  

 udløb - med de gældende regler - udtryk for en rentefri kredit  

 med skattebetalingen, der modvirker den samtidighed i beskatningen, der  

 tilstræbes.
Således indeholder de gældende regler et  

 incitament for den skattepligtige til at forholde sig passiv, hvis  

 forskudsregistreringen og dermed den løbende skattebetaling er for  

 lille.
På den anden side må det erkendes, at det kan  

 være vanskeligt for den skattepligtige i løbet af  

 indkomståret at opgøre præcist, om de indkomstskatter, som  

 løbende betales, kommer til at svare til den beregnede skat, når  

 indkomståret er slut.
Det taler for, at der accepteres en vis afvigelse  

 mellem de foreløbigt betalte skatter og den skat, der beregnes efter  

 indkomstårets slutning, før den opnåede kredit med  

 skattebetalingen skal forrentes.
Med forslaget afskaffes den rentefri kredit med  

 skattebetalingen, når skattebetalingen i løbet af  

 indkomståret afviger mere end 40.000 kr. fra den skat, der bliver  

 beregnet, når indkomståret er afsluttet.
Hvis afvigelsen  

 overstiger denne grænse, bør den skattepligtige være  

 blevet opmærksom på, at de faktiske indkomstforhold i  

 løbet af året har været anderledes end de indkomstforhold,  

 der blev lagt til grund ved forskudsregistreringen.
Den skattepligtige har i  

 så fald haft muligheden for at få ændret sin  

 forskudsregistrering eller foretage en frivillig indbetaling af  

 foreløbig skat.
Så længe den frivillige indbetaling  

 foretages inden udløbet af indkomståret, vil der - uanset  

 indbetalingens størrelse - ikke blive pålagt et  

 rentetillæg på 2 pct.
Det gælder, selv om indkomsten  

 gennemsnitligt erhverves midt i indkomståret.
 Det vil fortsat være fordelagtigt for den  

 skattepligtige at foretage frivillige indbetalinger efter indkomstårets  

 udløb for at undgå, at der opstår en restskat, der  

 pålægges restskattetillæg på 7 pct.  

 Nedenstående oversigt angiver den gennemsnitlige kreditperiode og viser  

 forrentningen ved betaling af restskatten efter indkomstårets  

 udløb omregnet til før skat-rente.
Oversigt: Forrentning ved betaling af restskat efter  

 indkomstårets udløb omregnet til før  

 skat-rente1) Kreditperiode Sats Før skat-rente Frivillig indbetaling uden rentetillæg:
 Frivillig indbetaling med rentetillæg:
- Betaling 15. marts Ingen frivillig indbetaling:
- Restskat under indregningsgrænse - Restskat over indregningsgrænse 360 dage 255 dage 720 dage 470 dage 0 pct.
 2 pct.
 7 pct.
 7 pct.
 0 pct.
 4,7 pct.
 5,7 pct.
 8,9 pct.
1) I nogle tilfælde vil den frivillige  

 indbetaling af foreløbig skat overstige, hvad der er nødvendigt  

 for at undgå restskat.
Derved opstår en overskydende skat.
Efter  

 gældende regler beregnes ingen procentgodtgørelse af  

 overskydende skat, der modsvares af en frivillig indbetaling.
Det betyder -  

 hvis den frivillige indbetaling pålægges et rentetillæg  

 på 2 pct. - at det giver den skattepligtige et tab at indbetale et for  

 stort beløb.
Det foreslås derfor, at der beregnes  

 procentgodtgørelse af overskydende skat, der modsvares af frivillige  

 indbetalinger, som er pålagt rentetillæg.
Da  

 procentgodtgørelsessatsen samtidig foreslås nedsat til 2 pct.,  

 jf. nedenfor pkt. 3, vil rentetillægget blive tilbagebetalt som  

 procentgodtgørelse, hvis den frivillige indbetaling medfører,  

 at der opstår en overskydende skat.
Derved undgås, at  

 skattepligtige, der ikke har beregnet restskatten præcist,  

 påføres et tab ved at foretage frivillige indbetalinger af  

 foreløbig skat.
 Med andre ord tilbagebetales rentetillægget til den  

 skattepligtige, i det omfang den frivillige indbetaling ikke har medvirket  

 til, at den skattepligtige undgår et restskattetillæg på 7  

 pct.
 Det foreslås, at ændringerne tillægges  

 virkning for frivillige indbetalinger af foreløbig skat  

 vedrørende indkomståret 2000 og senere indkomstår.
3. Nedsættelse af procenttillæg på restskat for  

 selskaber og procentgodtgørelse for overskydende skat for personer og  

 selskaber Procenttillæg på restskat pålægges  

 i tilfælde, hvor der opnås kredit ved først at betale en  

 del af skatten efter indkomstårets udløb.
For selskaber  

 pålægges restskat et tillæg på 11,75 pct.
Det foreslås, at restskattetillægget  

 nedsættes til 10 pct.
Det svarer til en effektiv før  

 skat-forrentning på 10,4 pct. p.a., når der regnes med en  

 gennemsnitlig kredittid på 500 dage og en skattesats på 32  

 pct.
 Restskattetillægget på 7 pct. for personer  

 foreslås fastholdt.
 Det skønnes, at dette renteniveau vil bevare  

 personers og selskabers incitament til i videst muligt omfang at bringe de  

 foreløbige skatter i overensstemmelse med den endelige skattebetaling.  

 Dermed bevares procenttillæggets positive virkning på  

 restanceinddrivelsen.
Samtidig foreslås procentgodtgørelsen  

 vedrørende personers overskydende skat nedsat fra 3 pct. til 2 pct.  

 Procentgodtgørelsen svarer herefter til en før skat-forrentning  

 på 4,0 pct. p.a., når det lægges til grund, at staten  

 gennemsnitligt har den overskydende skat til rådighed i 10  

 måneder.
Dette skønnes at være en rimelig forrentning af  

 overskydende skat, når det generelle renteniveau i samfundet tages i  

 betragtning.
 Tilsvarende foreslås en regulering af  

 procentgodtgørelsen for selskabers overskydende skat, så  

 godtgørelsen nedsættes fra 6 pct. til 4 pct.  

 Procentgodtgørelsen for selskabers og personers overskydende skat  

 fastholdes derved på samme niveau.
Endelig foreslås det, at tillægget ved  

 frivillig indbetaling af acontoskat for selskaber ændres fra 1,5 pct.  

 til 1 pct.
Frivillige acontoskattebetalinger inden 20. marts tillægges  

 1,5 pct., mens frivillige acontoskattebetalinger inden 20. november  

 fratrækkes 1,5 pct.
Formålet med at ændre 1,5  

 pct.-tillægget er, at der derved opnås omtrent samme før  

 skat-forrentning ved frivillige indbetalinger inden 20. marts og inden 20.  

 november, jf. nedenstående oversigt.
Oversigt: Tillæg til restskat/overskydende skat  

 omregnet til før skat-rente1) Kredit-periode Gældende regler Forslag Sats Før skat -rente Sats Før skat - rente - pct. - - pct. - Personer:
Overskydende skat 300 dage 3 6,0 2 4,0 Selskaber m.v.:
Restskat 500 dage 11,75 12,2 10 10,4 Overskydende skat - ordinære acontobetalinger 480 dage 6 6,6 4 4,4 - frivillige acontobetalinger inden 20. marts 600 dage + 1,5 6,6 + 1 4,4 - frivillige acontobetalinger inden 20. nov.
360 dage - 1,5 6,5 - 1 4,4 1) Det foreslås, at ændringerne  

 tillægges virkning for restskat, overskydende skat og frivillige  

 acontoindbetalinger vedrørende indkomståret 2000 og  

 efterfølgende indkomstår.
Provenumæssige konsekvenser Forslagene om justering af forrentningen af overskydende  

 skatter og restskatter for personer og selskaber samt forslaget om  

 rentetillæg til frivillige indbetalinger over 40.000 kr. i året  

 efter indkomståret indebærer netto et merprovenu for staten  

 på ca. 250 mill. kr. årligt fra og med 2001, jf.  

 nedenstående oversigt. Ændringerne i betalingsfristerne  

 skønnes netto at medføre et rentetab for staten på 10  

 mill. kr. årligt fra og med finansåret 2001.
 Hertil kommer, at der i finansåret 2000 vil  

 fremkomme et engangsprovenu som følge af fremrykning af frivillige  

 indbetalinger fra 2001 til 2000 på skønsmæssigt ½ mia. kr.  

 Forslagene har ingen kommunaløkonomiske konsekvenser.
 Oversigt over provenuvirkningerne af forslagets enkelte  

 elementer.
 Provenuvirkning vedr. rentetillæg  

 m.v.
Rentevirkning mill. kr mill. kr.
Personer Fremrykning af frist for frivillige indbetalinger til  

 31/12 20 Tillæg til indbetalinger over 40.000 kr. efter  

 indkomstårets udløb 50 Udskydelse af fristen for indbetalinger over 40.000 kr. fra  

 15/2 til 15/3 -10 Forhøjelse af grænsen for frivillige  

 indbetalinger inden 1/7 -20 Nedsættelse af tillæg til overskydende skat fra 3  

 til 2 pct.
125 Personer i alt 175 -10 Selskaber:
 Nedsættelse af tillæg til restskat fra 11,75 til  

 10 pct.
-50 Nedsættelse af tillæg til overskydende skat fra 6  

 til 4 pct.
125 Nedsættelse af tillæg vedr. frivillige a conto  

 indbetalinger fra 1,5 til 1 pct.
0 Selskaber i alt 75 Samlet virkning af lovforslag 250 -10 240 Vurderingen af forslagets  

 provenumæssige virkninger er forbundet med stor usikkerhed, da de  

 beløb, der berøres af forslaget, varierer fra år til  

 år.
De anførte provenuskøn tager udgangspunkt i  

 mønstret for frivillige indbetalinger og restskatter mv.  

 vedrørende indkomståret 1998, jf. tabel 1 og 2 nedenfor.
Tabel 1. Oversigt over frivillige indbetalinger, restskat  

 og overskydende skat fra slutligningen vedr. indkomståret 1998.  

 (Skøn) Antal skatteydere Beløb mia. kr.
 Frivillige indbetalinger:
a.
Pr. 15. februar 64.600 6,1 b.
Pr. 1. juli 545.000 3,4 Frivillige indbetalinger i alt 577.7001) 9,5 Restskat:
a.
Indregnet i forskudsskat 2000 1.220.000 3,8 b.
Opkrævet i 3 rater 130.000 3,4 Restskat i alt 1.350.000 7,2 Overskydende skat 2.860.000 12,4 1) Tabel 2. Størrelsesfordeling af de samlede frivillige  

 indbetalinger i 1999 vedr. indkomståret 1998 for skatteydere med  

 indbetaling pr. 15. februar 1999.
Interval Antal Beløb kr.
 mill. kr.
0 - 24.999 22.522 178 25.000 - 39.999 9.023 283 40.000 - 99.999 17.863 1.112 100.000 - 199.999 8.425 1.141 200.000 - 499.999 4.991 1.488 500.000 - 1.789 2.553 I alt 64.613 6.755 Det må antages, at lovforslaget vil  

 påvirke indbetalingsmønstret fremover.
Især skønnes  

 forslaget om tillæg til frivillige indbetalinger over 40.000 kr. efter  

 indkomstårets udløb i et vist omfang at ville medføre en  

 fremrykning af disse indbetalinger til 31. december i indkomståret.
Der er ikke holdepunkter for en nærmere vurdering af  

 i hvilket omfang, der sker en sådan fremrykning til ultimo  

 indkomståret, og i hvilket omfang skatteyderne vælger at  

 tåle tillægget.
Det er lagt til grund, at omkring halvdelen af de  

 frivillige indbetalinger pr. 15. februar fremrykkes til indkomståret,  

 fsva. den del der overstiger 40.000 kr.
Den resterende halvdel får  

 beregnet tillæg og kan udskyde betalingen henholdsvis 1 måned og  

 4½ måned.
 De frivillige indbetalinger over 40.000 kr. vedr.  

 indkomståret 1998 androg ca. 6,3 mia. kr. fordelt på ca. 33.000  

 skatteydere.
Engangsprovenuet i finansåret 2000 som følge  

 af fremrykningen skønnes med stor usikkerhed til i  

 størrelsesordenen ½ mia. kr.
Dette forholdsvist beskedne beløb  

 i forhold til de samlede frivillige indbetalinger skyldes, at det formentlig  

 kun er en mindre del af indbetalingerne ultimo året, der vil være  

 registreret i Told- og Skattestyrelsen pr. 31. december 2000, og som derfor  

 vil indgå på statsregnskabet for 2000.
 Overgangen til variabel forrentning fra og med 2002 vil  

 ved uændret renteniveau ikke have provenumæssige  

 konsekvenser.
Administrative konsekvenser Lovforslaget skønnes at medføre  

 engangsudgifter på 3,1 mill. kr. i år 2000 til information og  

 tilretning af henholdsvis person- og selskabsskattesystemer.
Erhvervsøkonomiske og erhvervsadministrative  

 konsekvenser Afskaffelsen af den rentefrie skattekredit vil især  

 berøre den kreds af selvstændigt erhvervsdrivende, der har  

 foretaget store frivillige indbetalinger efter indkomståret, fordi de  

 har set en fordel i at forholde sig passive, hvis den løbende  

 skattebetaling har været for lille som følge af for lav  

 forskudsregistrering i forhold til den faktiske indtjening.
Justeringen af satsen for procentgodtgørelse til  

 overskydende skat m.v. vil reducere rentefordelen ved overskydende skat for  

 både selvstændigt erhvervsdrivende og selskaber.
For selskaber  

 udgør beløbet ca. 125 mill. kr. årligt.  

 Nedsættelsen af restskattetillægget til selskabsskat  

 indebærer på den anden side en besparelse for selskaberne  

 på 50 mill. kr. årligt.
 Udskydelsen af fristen for ubegrænset indbetaling af  

 foreløbige skattebeløb fra 15. februar til 15. marts i  

 året efter indkomståret imødekommer et ønske fra  

 revisionsbranchen og medvirker dermed til at lette branchens administration i  

 forbindelse med gennemførelse af elektronisk indberetning af  

 selvangivelser fra erhvervsdrivende.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Forslaget indeholder ingen EU-retlige aspekter.
Høring Lovforslaget fremsættes på baggrund af aftalen  

 mellem Regeringen (Socialdemokratiet og Det Radikale Venstre), Socialistisk  

 Folkeparti, Centrum Demokraterne og Enhedslisten om Finansloven for 2000.  

 Lovforslaget har derfor ikke været sendt til høring.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Frivillige indbetalinger.
 Indkomstårsvirkning:
Årligt statsligt merprovenu på skønsmæssigt 40  

 mill. kr. fra 2001 Finansårsvirkning:
 Engangsprovenu i 2000 på skønsmæssigt 500 mill. kr.
 Justering af procentgodtgørelse.
 Indkomstårsvirkning:
 Årligt statsligt merprovenu på ca. 125 mill. kr. vedr.  

 personer og ca. 125 mill. kr. vedr. selskaber fra 2001.
 Finansårsvirkning:
 Ingen i 2000.
 Nedsættelse af restskattetillæg for selskaber  

 m.v.
 Indkomstårsvirkning:
Årligt statsligt provenutab på ca. 50 mill. kr. fra 2001 Finansårsvirkning:
 Ingen i 2000.
Administrative konsekvenser for stat, amter og  

 kommuner Ingen Forslaget skønnes at medføre engangsudgifter  

 på i alt 3,1 mill. kr. til edb-tilretninger og information.
Økonomiske konsekvenser for  

 erhvervslivet Besparelse på ca. 50 mill. kr. fsva. nedsat  

 restskattetillæg til selskabsskat.
 Afskaffelse af den rentefrie skattekredit på  

 beløb over 40.000 kr.
 Mindsket rentefordel på ca. 125 mill. kr. fsva. nedsat  

 procentgodtgørelse ved overskydende selskabsskat.
Administrative konsekvenser for  

 erhvervslivet Flytningen af 15/2-fristen for frivillige indbetalinger til  

 15/3 bidrager til at mindske administrationen i revisionsbranchen i  

 forbindelse med gennemførelse af elektronisk indberetning af  

 selvangivelser fra erhvervs-drivende.
Ingen Miljømæssige konsekvenser Ingen Ingen Økonomiske konsekvenser for  

 borgerne Fristen for ubegrænsede indbetalinger af  

 foreløbig skat udskydes fra 15. februar til 15. marts i året  

 efter indkomståret.
 Maksimumbeløbet for frivillige indbetalinger pr. 1. juli  

 forhøjes fra 25.000 kr. til 40.000 kr.
 Rente af frivillige indbetalinger efter indkomstårets  

 udløb, der overstiger 40.000 kr.
 Procentgodtgørelsen for overskydende skat nedsættes fra 3  

 pct. til 2 pct.
Administrative konsekvenser for borgerne Ingen Ingen Forholdet til EU-retten Lovforslaget skønnes ikke at indeholde EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede tilføjelse til  

 kildeskattelovens § 23, stk. 1, indebærer, at det  

 tillæg på 2 pct., som en skattepligtig skal betale af frivillige  

 indbetalinger af foreløbig skat efter indkomstårets  

 udløb, der overstiger 40.000 kr., jf. forslagets § 1, nr. 3, ikke  

 kan fradrages ved opgørelsen af den skattepligtige indkomst.
Til nr. 2 Efter de gældende regler kan personer indbetale  

 foreløbige skattebeløb efter indkomstårets udløb -  

 dog ikke senere end 1. juli i året efter indkomståret.
Der  

 gælder ingen begrænsning for indbetalinger foretaget til og med  

 den 15. februar i året efter indkomståret, men efter den 15.  

 februar kan indbetalingerne ikke overstige 25.000 kr.
Det foreslås, at fristen for at indbetale  

 ubegrænsede foreløbige skattebeløb udskydes fra 15.  

 februar til 15. marts.
Det vil give de skattepligtige bedre muligheder for at  

 skønne over, om de foreløbige skattebeløb afviger fra  

 den beregnede skat af den skattepligtiges indkomst i indkomståret.
 Det foreslås endvidere, at  

 beløbsbegrænsningen for indbetalinger efter ovennævnte  

 frist forhøjes fra 25.000 kr. til 40.000 kr.
 Der henvises i øvrigt til de almindelige  

 bemærkninger under pkt. 2.
Til nr. 3 Det foreslås, at indbetalinger af foreløbig  

 skat efter udløbet af indkomståret pålægges et  

 tillæg på 2 pct., i det omfang de samlede indbetalinger  

 overstiger 40.000 kr.
Tillægget anses for indeholdt i det indbetalte  

 beløb og fratrækkes heri, inden indbetalingen godskrives den  

 skattepligtige som foreløbig skat.
Det betyder, at den skattepligtige, der vil fjerne en  

 forventet restskat ved at foretage frivillige indbetalinger af  

 foreløbig skat efter indkomstårets udløb, skal indbetale  

 selve restskattebeløbet med tillæg af 2 pct. af den del af  

 restskatten, der overstiger 40.000 kr.
Det kan illustreres ved  

 nedenstående eksempel.
Eksempel En skatteyder forventer en restskat på 100.000 kr.  

 Skatteyderen ønsker at undgå restskattetillægget på  

 7 pct. og vil derfor foretage frivillig indbetaling af foreløbig skat,  

 så restskatten fjernes.
Da skatteyderen kun kan indbetale 40.000 kr.  

 efter 15. marts, skal der inden denne dato indbetales:
Forventet restskat 100.000 Rentetillæg 2 pct. af (100.000 - 40.000) 1.200 101.200 Mulig indbetaling 1. juli 40.000 Indbetaling 15. marts 61.200 Den 1. maj modtager skatteyderen sin  

 årsopgørelse:
Restskat før frivillig indbetaling 100.000 Frivillig indbetaling uden rentetillæg 40.000 Frivillig indbetaling pålagt  

 rentetillæg 21.200 heraf udgør rentetillægget 416 20.784 Restskat efter frivillig indbetaling 39.216 Restskattetillæg 7 pct.
2.745 Restskat incl. procenttillæg 41.961 Skatteyderen indbetaler 40.000 kr. den 1. juli.
De 40.000 kr.  

 dækker restskattten på 39.216 kr. og det rentetillæg  

 på 2 pct. af 39.216 kr., der skal beregnes, fordi skatteyderen allerede  

 har foretaget indbetalinger af foreløbig skat efter  

 indkomstårets udløb, der overstiger 40.000 kr.
Til nr. 4 Ved tilbagebetaling af overskydende skat ydes der efter  

 gældende regler en godtgørelse på 3 pct. af  

 beløbet.
Det foreslås, at godtgørelsen nedsættes  

 til 2 pct.
Der henvises til de almindelige bemærkninger under pkt.  

 3.
Til nr. 5 I henhold til kildeskattelovens § 62, stk. 2, 2.  

 pkt., ydes der ingen godtgørelse af overskydende skat, der modsvares  

 af beløb, der er indbetalt frivilligt efter § 59.
Det foreslås, at overskydende skat, der modsvares af  

 frivillige indbetalinger, som er pålagt et tillæg på 2  

 pct., jf. forslagets § 1, nr. 3, skal berettige til  

 procentgodtgørelse.
Derved sikres, at der sker tilbagebetaling af  

 rentetillæg, der er pålagt indbetalinger, som ikke har  

 medført, at den skattepligtige har undgået  

 restskattetillægget på 7 pct.
 Teknikken i tilbagebetalingen kan illustreres med  

 udgangspunkt i det eksempel, som er vist ovenfor under nr. 3, hvor  

 skatteyderen eliminerede hele sin restskat ved at foretage frivillige  

 indbetalinger af foreløbig skat.
Hvis skatteyderen efterfølgende får nedsat  

 skatteansættelsen med 70.000 kr., fremkommer der en overskydende skat  

 på 70.000 kr.
Hele den overskydende skat modsvares af frivillige  

 indbetalinger af foreløbig skat, hvilket efter gældende regler  

 indebærer, at skatteyderen ikke er berettiget til  

 procentgodtgørelse.
Med forslaget er skatteyderen berettiget til  

 godtgørelse af den del af den overskydende skat, der modsvares af  

 indbetalinger, der er pålagt rentetillæg - dvs. 60.000 kr.  

 Herefter udbetales til skatteyderen:
Overskydende skat 70.000 kr.
 Procentgodtgørelse 2 pct. af 60.000 kr.
 1.200 kr.
Til udbetaling 71.200 kr.
 Skatteyderen modtager en  

 procentgodtgørelse på 1.200 kr., hvilket svarer til det  

 beløb, som skatteyderen har betalt i rentetillæg af  

 indbetalingerne af foreløbig skat.
Procentgodtgørelse af overskydende skat, som  

 modsvares af frivillige indbetalinger, der er pålagt rentetillæg,  

 behandles efter samme regler som anden procentgodtgørelse.
Det betyder  

 bl.a., at procentgodtgørelsen vil blive genopkrævet, hvis den  

 overskydende skat efterfølgende nedsættes eller bortfalder,  

 fordi skatteansættelsen forhøjes.
Til nr. 6-10 og 12 Det foreslås, at der skal anvendes en variabel rente  

 i en række tilfælde, hvor der efter gældende regler  

 beregnes rente med 0,6 pct. pr. påbegyndt måned.
 Det drejer sig bl.a. om den rente, der i henhold til  

 kildeskattelovens § 62, stk. 3, 2. pkt., tilkommer den  

 skattepligtige, hvis tilbagebetaling af overskydende skat sker efter den 1.  

 oktober i året efter indkomståret.
En tilsvarende rente påløber i de  

 tilfælde, hvor en ændret årsopgørelse  

 medfører, at der fremkommer overskydende skat eller yderligere  

 overskydende skat, som skal tilbagebetales til den skattepligtige, jf.  

 kildeskattelovens § 62 A, stk. 4, 1. pkt.
Det foreslås, at  

 forrentningen også gøres variabel i andre tilfælde, hvor  

 skatteansættelsen ændres, jf. kildeskattelovens § 62 A,  

 stk. 1-3.
 Endvidere foreslås det at gøre renten  

 variabel i de tilfælde, hvor et beløb, som en skattepligtig  

 efter kildeskatteloven skal indbetale til det offentlige, ikke betales  

 rettidigt, jf. kildeskattelovens § 63, stk. 1.
 Endelig foreslås, at den rente, som en midlertidig  

 fritagelse for betaling af A-skat eller B-skat i henhold til  

 kildeskattelovens § 89 kan gøres betinget af, gøres  

 variabel.
 Renten varierer efter den foreslåede bestemmelse i  

 kildeskattelovens § 63, stk. 3, jf. bemærkningerne til  

 forslagets § 1, nr. 11.
Til nr. 11 Det foreslås, at der i kildeskattelovens § 63,  

 stk. 3, defineres en basisrente, som reguleres i forhold til den  

 gennemsnitlige markedsrente.
Dermed vil rentesatserne i de bestemmelser, der  

 anvender basisrenten, blive reguleret i takt med det øvrige  

 renteniveau i samfundet, og spændet mellem disse rentesatser og  

 markedsrenten vil derfor ikke blive større end tilsigtet.
Basisrenten reguleres på samme måde som den  

 foreslåede bestemmelse om variabel rente i opkrævningslovens  

 § 7, stk. 2, jf.
L 19 fremsat den 6. oktober 1999.
Som mål for markedsrenten foreslås anvendt den  

 gennemsnitlige effektive obligationsrente.
Herved tages der udgangspunkt i et  

 gennemsnit af obligationer med kort og lang løbetid.
Obligationsrenten  

 beregnes efter de samme principper, som er gældende for  

 fastsættelsen af mindsterenten i kursgevinstloven.
 Basisrenten vil blive beregnet af Skatteministeriet og  

 offentliggøres senest femtesidste børsdag forud for det  

 år, hvor den skal have virkning.
Til § 2 Til nr. 1, 4 og 6-8 Det foreslås, at der skal anvendes en variabel rente  

 i selskabsskatteloven i en række tilfælde, hvor der efter  

 gældende regler beregnes rente med 0,6 pct. pr. påbegyndt  

 måned.
 Det drejer sig om følgende tilfælde:
for sen betaling af ordinær acontoskat, jf. § 29 A,  

 stk. 5, 3. pkt., for sen tilbagebetaling af overskydende skat, jf. 29 B, stk. 5,  

 10. pkt., når skatteansættelsen forhøjes, jf. § 30,  

 stk. 2, for sen betaling af restskat m.v., jf. § 30, stk. 4, og når skatteansættelsen nedsættes, jf. § 30,  

 stk. 5.
Den variable rente foreslås fastsat som den  

 basisrente, der er foreslået i kildeskattelovens § 63,  

 stk. 3, med tillæg af 0,4 procentpoint.
Med det nuværende  

 renteniveau vil renten uændret være 0,6 pct. pr. måned, men  

 renten vil kunne variere i både op- og nedadgående retning  

 afhængig af renteudviklingen i samfundet.
Der henvises til de  

 almindelige bemærkninger under pkt. 1 og bemærkningerne til  

 forslagets § 1, nr. 11.
Til nr. 2 Det foreslås, at restskattetillægget på  

 11,75 pct. nedsættes til 10 pct.
Restskattetillægget blev  

 fastsat, da selskabsskattesatsen blev nedsat til 34 pct., således at  

 tillægget indebar, at selskabsskattesatsen var 38 pct. (34 pct. + 11,75  

 pct. af 34 pct.) for den del af skatten, som ikke blev betalt aconto.
Denne  

 sammenhæng mellem selskabsskattesatsen og restskattetillægget  

 forsvandt, da selskabsskattesatsen blev nedsat til 32 pct. ved lov nr. 910 af  

 16. december 1998.
Til nr. 3 Efter gældende regler ydes selskabet en  

 godtgørelse på 6 pct. af overskydende skat.
Det foreslås,  

 at godtgørelsen nedsættes til 4 pct.
Derved forrentes  

 overskydende skat for personer og selskaber med omtrent samme rente,  

 når der tages hensyn til den gennemsnitlige periode, hvor staten har  

 haft den overskydende skat til rådighed.
Der henvises til de  

 almindelige bemærkninger under pkt. 3.
Til nr. 5 Hvis et selskab foretager frivillige indbetalinger af  

 acontoskat, skal der beregnes tillæg, jf. selskabsskattelovens  

 § 29 B, stk. 6. Ved frivillige acontobetalinger inden 20. marts  

 ydes selskabet et tillæg på 1,5 pct., mens selskabet ved  

 frivillige acontobetalinger inden 20. november skal betale et tillæg  

 på 1,5 pct.
Det foreslås, at tillægget ændres fra 1,5  

 pct. til 1 pct.
Forslaget skal ses i sammenhæng med, at  

 procentgodtgørelsen for overskydende skat foreslås nedsat til 4  

 pct., jf. forslagets § 2, nr. 3. Ved samtidig at nedsætte  

 tillægget ved frivillige acontobetalinger til 1 pct. opnås, at  

 den effektive før skat-forrentning af overskydende skat bliver  

 tilnærmelsesvis den samme, uanset om der er tale om frivillige  

 acontobetalinger inden 20. marts eller inden 20. november.
Der henvises i  

 øvrigt til forslagets almindelige bemærkninger.
Til nr. 9 Selskaber uden for acontoskatteordningen skal efter  

 gældende regler betale et tillæg til deres indkomstskat på  

 11,75 pct.
 I konsekvens af, at tillægget til restskat for  

 selskaber, der betaler acontoskat, nedsættes fra 11,75 pct. til 10  

 pct., foreslås en tilsvarende nedsættelse af tillægget til  

 indkomstskatten for selskaber uden for acontoskatteordningen.
Til §§ 3-7 Det foreslås at ændre bestemmelser i  

 arbejdsmarkedsfondsloven, aktieavancebeskatningsloven, boafgiftsloven,  

 kulbrinteopkrævningsloven og pensionsbeskatningsloven, hvorefter  

 beløb, der ikke betales rettidigt, forrentes med 0,6 pct. pr.  

 påbegyndt måned.
Det foreslås, at den faste rente  

 afløses af en rente, der varierer efter kildeskattelovens § 63,  

 stk. 3, jf. forslagets § 1, nr. 11. Der henvises til  

 bemærkningerne hertil og til pkt. 1 i de almindelige  

 bemærkninger.
 Det bemærkes, at rentesatsen med det nuværende  

 renteniveau vil være uændret.
Til § 8 Efter de gældende regler i fondsbeskatningslovens  

 § 3 A, stk. 6, forrentes indskudsafgift, der ikke betales  

 rettidigt, med 1,3 pct. pr. påbegyndt måned.
Det foreslås,  

 at renten i stedet skal variere efter reglerne i kildeskattelovens § 63,  

 stk. 3, jf. forslagets § 1, nr. 11. Det foreslås, at den  

 variable basisrente tillægges 0,8 procentpoint pr. måned.
Med det  

 nuværende renteniveau vil det indebære, at renten nedsættes  

 til 1,0 pct. pr. påbegyndt måned.
Det svarer til, hvad  

 forrentningen - i henhold til forslaget til lov om opkrævning af  

 skatter og afgifter - foreslås ændret til i andre tilfælde,  

 hvor forrentningen i dag er 1,3 pct. pr. påbegyndt måned.
Til § 9 Til stk. 1 Det foreslås, at loven træder i kraft dagen  

 efter bekendtgørelsen i Lovtidende.
Til stk. 2 Det foreslås, at de ændrede regler  

 vedrørende personers frivillige indbetaling af foreløbig skat  

 efter indkomstårets udløb, tillægges virkning for  

 frivillige indbetalinger vedrørende indkomståret 2000 og senere  

 indkomstår.
Det vil sige, at der første gang kan blive tale om  

 at pålægge rentetillæg for frivillige indbetalinger, der  

 foretages den 1. januar 2001.
 Tilsvarende foreslås, at nedsættelsen af  

 procenttillæg til selskabers restskat, nedsættelsen af  

 procentgodtgørelsen for personers og selskabers overskydende skat og  

 nedsættelsen af tillægget ved selskabers frivillige betalinger af  

 acontoskat tillægges virkning for restskat, overskydende skat og  

 frivillige acontobetalinger vedrørende indkomståret 2000 og  

 senere indkomstår.
Til stk. 3 Det foreslås, at overgangen fra forrentning med en  

 fast rentesats til forrentning med en variabel rente tillægges virkning  

 for renter, der påløber den 1. januar 2002.
 Det svarer til det tidspunkt, hvorfra den variable rente i  

 forslaget til lov om opkrævning af skatter og afgifter m.v.  

 tillægges virkning.
Forslaget til lov om opkrævning af skatter og  

 afgifter m.v. indeholder imidlertid en bemyndigelse til skatteministeren, der  

 muliggør, at indførelsen af variabel rente får virkning  

 fra et tidligere tidspunkt.
Det er hensigten at udnytte denne bemyndigelse  

 til at give den variable rente virkning for renter, der påløber  

 den 1. juli 2001 eller senere, hvis de nødvendige edb-tilretninger kan  

 gennemføres i tide.
I konsekvens heraf foreslås det, at skatteministeren  

 også i relation til indførelsen af variabel rente på  

 person- og selskabsskatteområdet m.v. bemyndiges til at indføre  

 variabel rente med virkning fra et tidligere tidspunkt end 1. januar 2002.  

 Derved kan indførelsen af variabel rente i relation til indeholdte  

 skatter og afgifter m.v. og i relation egne skatter m.v. få virkning  

 fra samme tidspunkt.
Det foreslås, at den variable rente tidligst kan  

 indføres med virkning fra den 1. januar 2001 svarende til det  

 tidspunkt, hvor opkrævningsloven efter forslaget til lov om  

 opkrævning af skatter og afgifter m.v. skal træde i kraft.
Bilag Lovforslaget sammenholdt med gældende lov Gældende formulering Lovforslaget § 1 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (Kildeskat), jf.  

 lovbekendtgørelse nr. 639 af 3. august 1999, foretages følgende  

 ændringer:
§ 23. Personlige skatter til staten, kommunen og amtskommunen,  

 kirkelige afgifter og folkepensionsbidrag kan ikke fradrages ved  

 opgørelsen af den skattepligtige indkomst.
Det samme gælder  

 personlige skatter, der pålignes i udlandet af indkomst eller formue,  

 samt det i § 61, stk. 2, nævnte tillæg til restskat og  

 de i § 63 nævnte renter.
 1. I § 23, stk. 1, 2. pkt., indsættes efter  

 »samt«: »det i § 59, 4. pkt., nævnte tillæg,«.
- - - § 59. Den skattepligtige kan indbetale foreløbig skat  

 ud over, hvad der er indeholdt i A-indkomst eller opkrævet ved  

 skattebillet.
Sådan indbetaling kan også foretages efter  

 udløbet af indkomståret, men ikke senere end den 1. juli i  

 året efter indkomståret.
Indbetaling efter den 15. februar i  

 året efter indkomståret, kan ikke overstige 25.000 kr.
 2. I § 59, 3. pkt., ændres »15. februar« til:  

 »15. marts«, og »25.000 kr.« ændres til: »40.000 kr.«.
 3. I § 59 indsættes som 4.-5. pkt.:
»I det omfang de samlede indbetalinger efter  

 indkomstårets udløb overstiger 40.000 kr., skal den  

 skattepligtige betale et tillæg på 2 pct.
Tillægget anses  

 for indeholdt i indbetalingen og fragår heri, inden indbetalingen  

 godskrives den skattepligtige efter § 60, stk. 1, litra e.«.
§ 62. - - - 4. I § 62, stk. 2, 1. pkt., ændres »3 pct.«  

 til: »2 pct.«.
- - - Stk. 2. Ved tilbagebetaling af overskydende skat ydes der den  

 skattepligtige en godtgørelse på 3 pct. af beløbet.
I det  

 omfang dette modsvares af beløb, der er indbetalt efter § 59,  

 ydes ingen godtgørelse.
 5. I § 62, stk. 2, indsættes som 3.  

 pkt.:
 »Der ydes dog godtgørelse af overskydende skat, der  

 modsvares af beløb, hvoraf der er betalt tillæg efter § 59,  

 4. pkt.«.
Stk. 3. Tilbagebetaling af overskydende skat med  

 godtgørelse efter stk. 2 sker i tiden fra den 1. marts til den 1.  

 oktober i året efter indkomståret.
Der tilkommer den  

 skattepligtige en rente på 0,6 pct. pr. påbegyndt måned fra  

 den 1. oktober at regne, hvis tilbagebetaling sker efter denne dato.
Inden  

 tilbagebetaling finder sted, modregnes eventuelle restancer af personlig skat  

 med påløbne morarenter og eventuelle uforfaldne bidrag efter lov  

 om en arbejdsmarkedsfond § 15, stk. 1, 1. og 2. pkt.
 6. I § 62, stk. 3, ændres »en rente på  

 0,6 pct.« til: »en rente svarende til basisrenten i henhold til § 63,  

 stk. 3, med tillæg af 0,4 procentpoint«.
- - - § 62 A.
Medfører en ændret  

 årsopgørelse, at der skal betales restskat eller yderligere  

 restskat, gælder reglerne i § 61, stk. 3-6, for betaling af  

 beløbet med tillæg efter § 61, stk. 2. Udskrives den  

 ændrede årsopgørelse efter den 1. oktober i året  

 efter indkomståret, berører ændringen ikke den  

 opkrævning, der sker efter § 61, stk. 5, eller den  

 overførsel, der er sket efter § 61, stk. 3, af den eventuelt  

 tidligere beregnede restskat m.v.
Restskat eller yderligere restskat efter 1.  

 pkt. med tillæg efter § 61, stk. 2, forrentes med 0,6 pct.  

 pr. påbegyndt måned fra den 1. oktober i året efter  

 indkomståret og indtil udskrivningsdatoen.
 7. I § 62 A, stk. 1, 3. pkt., ændres »0,6  

 pct.« til: »basisrenten i henhold til § 63, stk. 3, med  

 tillæg af 0,4 procentpoint«.
 Stk. 2. Medfører en ændret  

 årsopgørelse, at der sker nedsættelse eller bortfald af  

 overskydende skat, der allerede er udbetalt til den skattepligtige, jf.  

 § 62, skal beløbet tilbagebetales tillige med godtgørelse  

 efter § 62, stk. 2. Det samlede beløb efter 1. pkt.  

 forrentes med 0,6 pct. pr. påbegyndt måned fra den 1. oktober i  

 året efter indkomståret og indtil udskrivningsdatoen.  

 Tilbagebetaling sker efter § 61, stk. 4.
 8. I § 62 A, stk. 2, 2. pkt., ændres »0,6  

 pct.« til: »basisrenten i henhold til § 63, stk. 3, med  

 tillæg af 0,4 procentpoint«.
Stk. 3. Medfører en ændret  

 årsopgørelse, at den tidligere beregnede restskat  

 nedsættes eller bortfalder, udbetales det beløb, som restskatten  

 er nedsat med, med tillæg efter § 61, stk. 2, til den  

 skattepligtige inden udgangen af den måned, der følger  

 nærmest efter udskrivningsdatoen.
Der tilkommer den skattepligtige en  

 rente på 0,6 pct. pr. påbegyndt måned fra den 1. oktober i  

 året efter indkomståret.
Inden udbetaling finder sted, modregnes  

 eventuel uforfalden restskat efter § 61, stk. 3-6, og eventuelle  

 restancer af personlig skat med påløbne morarenter og eventuelle  

 uforfaldne bidrag efter lov om en arbejdsmarkedsfond § 15, stk. 1,  

 1. og 2. pkt.
Opkrævning af den resterende, ikke forfaldne del af  

 restskatten sker efter reglerne i § 61, stk. 3-5. Udskrives den  

 ændrede årsopgørelse efter den 1. oktober i året  

 efter indkomståret, berører ændringen ikke den  

 overførsel af restskat m.v. til det følgende år, der er  

 sket efter § 61, stk. 3.
 9. I § 62 A, stk. 3, 2. pkt., ændres »en  

 rente på 0,6 pct.« til: »en rente svarende til basisrenten i henhold  

 til § 63, stk. 3, med tillæg af 0,4 procentpoint«.
- - - § 63. Er et beløb, som en skattepligtig efter denne lov  

 skal indbetale til det offentlige, ikke betalt rettidigt, skal den  

 pågældende betale en statskassen tilfaldende rente, der  

 udgør 0,6 pct. pr. påbegyndt måned fra forfaldsdagen at  

 regne.
Renter af skat, der påhviler den skattepligtige, opgøres  

 én gang om året og opkræves sammen med restskatten for de  

 pågældende år.
 10. I § 63, stk. 1, ændres »0,6 pct.« til:  

 »basisrenten i henhold til stk. 3 med tillæg af 0,4  

 procentpoint«.
- - - 11. I § 63 indsættes som stk. 3:
»Stk. 3. Der fastsættes en basisrente for  

 kalenderåret.
Renten offentliggøres senest femtesidste  

 børsdag forud for det år, hvor den skal have virkning.
Renten  

 for et år beregnes på grundlag af et simpelt gennemsnit opgjort  

 med to decimaler af en af Københavns Fondbørs A/S dagligt  

 udregnet effektiv obligationsrente for de seneste 20 børsdage forud  

 for den 15. december i det foregående år.
Den effektive  

 obligationsrente opgøres med to decimaler for fastforrentede  

 kroneobligationer i åbne serier, der noteres på Københavns  

 Fondsbørs A/S, bortset fra konverterbare obligationer noteret over  

 pari samt indeksregulerede obligationer.
Renten udgør den  

 gennemsnitlige obligationsrente, der er udregnet efter 4. pkt., oprundet til  

 nærmeste halve procentpoint, divideret med 24 og afrundet til 1  

 decimal.«.
§ 89. Når forholdene i ganske særlig grad taler  

 derfor, kan skatteministeren eller den, som skatteministeren bemyndiger  

 dertil, indrømme en skattepligtig midlertidig fritagelse for betaling  

 af A-skat eller B-skat.
Fritagelsen kan gøres betinget af, at der  

 svares renter med 0,6 pct. pr. påbegyndt måned for den tid,  

 fritagelsen omfatter.
 12. I § 89, 2. pkt., ændres »0,6 pct.« til:  

 »basisrenten i henhold til § 63, stk. 3, med tillæg af 0,4  

 procentpoint«.
§ 2 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 727 af 7. oktober 1998, som ændret  

 bl.a ved § 1 i lov nr. 910 af 16. december 1998 og senest ved § 1 i  

 lov nr. 387 af 2. juni 1999, foretages følgende ændringer:
 § 29 A.
- - - Stk. 5. Ordinær acontoskat forfalder til betaling i 2  

 rater henholdsvis den 1. marts og den 1. november i indkomståret.  

 Sidste rettidige indbetalingsdag er den 20. i forfaldsmåneden.
Betales  

 beløbet ikke rettidigt, forrentes det med 0,6 pct. for hver  

 påbegyndt måned fra forfaldsdagen at regne.
Forrentningen  

 tilfalder statskassen.
 1. I § 29 A, stk. 5, 3. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
 § 29 B.
- - - 2. I § 29 B, stk. 4, 3. pkt., ændres »11¾  

 pct.« til: »10 pct.«.
Stk. 4. Det beløb, hvormed indkomstskatten måtte  

 overstige summen af ordinære acontoskatter med tillæg af  

 eventuelle frivillige acontobetalinger reguleret for tillæg efter  

 stk. 6, benævnes restskat.
Ved beregning af restskat indgår  

 de ordinære acontoskatter, uanset om betaling er sket.
Ved betaling af  

 restskat skal der betales et statskassen tilfaldende tillæg på  

 113/4 pct. af restskatten.
Stk. 5. Det beløb, hvormed indkomstskatten måtte  

 være mindre end summen af ordinære acontoskatter med tillæg  

 af eventuelle frivillige acontobetalinger reguleret for tillæg efter  

 stk. 6, benævnes overskydende skat.
Ved beregning af overskydende  

 skat indgår de ordinære acontoskatter, uanset om betaling er  

 sket.
Ved tilbagebetaling af overskydende skat ydes der selskabet eller  

 foreningen m.v. en godtgørelse på 6 pct. af beløbet.  

 Godtgørelsen kan dog maksimalt udgøre 6 pct. af den  

 højeste indkomstskat i indkomståret eller i et af de to seneste  

 indkomstår forud for indkomståret.
Såfremt den overskydende  

 skat ikke overstiger 25.000 kr., finder 4. pkt. ikke anvendelse.
Der kan kun  

 ske tilbagebetaling af beløb, der faktisk er indbetalt.  

 Tilbagebetaling af overskydende skat inklusive godtgørelse sker fra  

 den 1. november i kalenderåret efter indkomståret, eller ved et  

 forskudt indkomstår fra den 1. november i kalenderåret efter det  

 kalenderår, som det forskudte indkomstår træder i stedet  

 for.
Ved opløsning efter § 5, stk. 1, 1. pkt., eller  

 § 7 kan tilbagebetaling af overskydende skat dog ske før den 1.  

 november.
Der ydes i disse tilfælde ikke godtgørelse efter 3.  

 pkt.
Hvis tilbagebetaling sker senere end den 20. november, forrentes  

 beløbet med 0,6 pct. pr. påbegyndt måned.
 3. I § 29 B, stk. 5, ændres to steder »6  

 pct.« til: » 4 pct.«.
 4. I § 29 B, stk. 5, 10. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
Stk. 6. Er der foretaget frivillige acontobetalinger, jf.  

 § 29A, stk. 6, beregnes der tillæg.
For frivillige  

 acontobetalinger, der er sket senest den 20. marts, ydes der selskabet eller  

 foreningen m.v. et tillæg på 1,5 pct.
For frivillige  

 acontobetalinger, der er sket efter den 20. marts, men senest den 20.  

 november, skal selskabet eller foreningen m.v. betale et statskassen  

 tilfaldende tillæg på 1,5 pct.
Tilsvarende gælder for  

 indbetalinger som nævnt i § 29 A, stk. 4, og § 30 A,  

 stk. 8.
 5. I § 29 B, stk. 6, ændres to steder »1,5  

 pct.« til: »1 pct.«.
§ 30. - - - - - - Stk. 2. Medfører en forhøjet  

 skatteansættelse, at selskabet eller foreningen m.v. skal betale  

 restskat eller yderligere restskat, forfalder beløbet og tillæg  

 efter § 29 B, stk. 4, til betaling den 1. i den måned, der  

 følger efter meddelelsen om forhøjelsen, dog tidligst det i  

 stk. 1 nævnte tidspunkt.
Medfører en forhøjet  

 skatteansættelse for et selskab eller en forening m.v., at overskydende  

 skat nedsættes eller bortfalder, forfalder beløbet og  

 godtgørelse efter § 29 B, stk. 5, til betaling den 1. i den  

 måned, der følger efter meddelelsen om forhøjelsen, dog  

 tidligst det i stk. 1 nævnte tidspunkt.
Beløb som  

 nævnt i 1. og 2. pkt. forrentes med 0,6 pct. pr. påbegyndt  

 måned fra den 1. november i kalenderåret efter  

 indkomståret, eller ved forskudt indkomstår fra den 1. november i  

 kalenderåret efter det kalenderår, som det forskudte  

 indkomstår træder i stedet for, og indtil betalingsdagen, dog  

 ikke længere end indtil udgangen af den måned, hvori  

 beløbet forfalder.
Renten kan ikke fradrages ved opgørelsen af  

 den skattepligtige indkomst.
 6. I § 30, stk. 2, 3. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
- - - Stk. 4. Betaling senest den 20. i den måned, hvori  

 beløb efter stk. 1-3 forfalder til betaling, anses for rettidig.  

 Betales beløbet ikke rettidigt, forrentes det med 0,6 pct. for hver  

 påbegyndt måned fra forfaldsdagen at regne.
I de i 2. pkt.  

 nævnte tilfælde forrentes beløbet ikke efter stk. 2,  

 3. pkt., i den måned, hvori beløbet forfaldt til betaling.  

 Beløb, som ikke betales rettidigt, inddrives tillige med renter og  

 gebyrer efter reglerne i lov om fremgangsmåden ved inddrivelse af  

 skatter og afgifter m.v.
 7. I § 30, stk. 4, 2. pkt., ændres »0,6  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,4 procentpoint«.
Stk. 5. Medfører en nedsat skatteansættelse for  

 et selskab eller en forening m.v., at en tidligere beregnet restskat  

 nedsættes eller bortfalder, tilbagebetales beløbet og  

 tillæg efter § 29 B, stk. 4, senest den 20. i den  

 måned, der følger efter nedsættelsen.
Medfører en  

 nedsat skatteansættelse for et selskab eller en forening m.v., at der  

 fremkommer overskydende skat eller yderligere overskydende skat,  

 tilbagebetales beløbet med godtgørelse efter § 29 B,  

 stk. 5, senest den 20. i den måned, der følger efter  

 nedsættelsen.
Af de i 1. og 2. pkt. nævnte beløb tilkommer  

 der selskabet eller foreningen m.v. en rente på 0,6 pct. pr.  

 påbegyndt måned fra den 1. november i kalenderåret efter  

 indkomståret eller ved forskudt indkomstår fra den 1. november i  

 kalenderåret efter det kalenderår, som det forskudte  

 indkomstår træder i stedet for.
Renten medregnes ikke til den  

 skattepligtige indkomstår.
 8. I § 30, stk. 5, 3. pkt., ændres »en rente  

 på 0,6 pct.« til: »rente i henhold til kildeskattelovens § 63,  

 stk. 3, med tillæg af 0,4 procentpoint«.
- - - § 30 A.
For selskaber og foreninger m.v., hvis første  

 indkomstår er påbegyndt før den 29. januar 1992, og som  

 ikke er omfattet af 5.-8. pkt., forfalder indkomstskatten til betaling den 1.  

 november i det kalenderår, der følger efter indkomståret,  

 eller ved et forskudt indkomstår den 1. november i kalenderåret  

 efter det kalenderår, som det forskudte indkomstår træder i  

 stedet for.
I disse tilfælde skal der til indkomstskatten betales et  

 tillæg på 113/4 pct. § 30 finder tilsvarende anvendelse ved  

 betaling af indkomstskat og tillæg.
Anpartsselskaber, hvis indbetalte  

 anpartskapital den 1. januar 1997 eller senere ikke udgør mindst  

 200.000 kr., skal betale indkomstårets forventede indkomstskat i  

 løbet af indkomståret efter reglerne i § 29 A, jf.  

 §§ 29 B-30. Selskaber og foreninger m.v. med en skattepligtig indkomst  

 på 10 mio. kr. eller derover for indkomståret to år forud  

 for det pågældende indkomstår skal betale indkomstskat i  

 løbet af indkomståret efter reglerne i § 29 A, jf.  

 §§ 29 B-30. For sambeskattede selskaber m.v. efter § 31  

 udgør den skattepligtige indkomst den samlede skattepligtige indkomst  

 (sambeskatningsindkomsten) for indkomståret to år forud for det  

 pågældende indkomstår, og for moderselskaber m.v. omfattet  

 af tvungen sambeskatning efter § 32 udgør den skattepligtige  

 indkomst moderselskabets m.v. skattepligtige indkomst for indkomståret  

 to år forud for det pågældende indkomstår.
Har et  

 selskab m.v. betalt indkomstskat efter 5.-7. pkt., skal der også for  

 efterfølgende indkomstår betales acontoskat.
 9. I § 30 A, stk. 1, 2. pkt., ændres »11¾  

 pct.« til: »10 pct.«.
- - - § 3 I lov om en arbejdsmarkedsfond, jf. lovbekendtgørelse nr. 720 af  

 14. september 1999, foretages følgende ændring:
 § 13.
- - - Stk. 5. Er bidragsbeløb, som en indeholdelsespligtig  

 skal betale, ikke betalt rettidigt, skal der betales 1,3 pct. i  

 månedlig rente for hver påbegyndt måned fra forfaldsdagen  

 at regne.
Betales bidrag efter stk. 3 ikke rettidigt, skal der betales  

 0,6 pct. i månedlig rente for hver påbegyndt måned fra  

 forfaldsdagen at regne.
Renten kan ikke fratrækkes ved  

 opgørelsen af den skattepligtige indkomst.
Der betales et gebyr  

 på 65 kr. for erindringsskrivelser vedrørende  

 indeholdelsespligtiges manglende indbetaling af sådanne  

 beløb.
 1. I § 13, stk. 5, 2. pkt., ændres »0,6 pct.  

 i månedlig rente« til: »rente i henhold til kildeskattelovens  

 § 63, stk. 3, med tillæg af 0,4 procentpoint«.
- - - § 4 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 643 af 5. august 1999, foretages følgende  

 ændringer:
 § 13 a.
- - - Stk. 5. Skatteministeren yder mod betryggende sikkerhed  

 henstand med betaling af skatter pålignet efter stk. 1.  

 Henstandsbeløbet forfalder til betaling, når aktierne  

 afstås eller aktionæren dør.
Henstandsbeløbet  

 fragår i den slutskat, der indgår i årsopgørelsen  

 efter kildeskattelovens §§ 60-62, jf. § 62 a.
Der beregnes et  

 tillæg til henstandsbeløbet fra forfaldstid for skatten  

 pålignet efter stk. 1, indtil henstandsbeløbet forfalder.  

 Tillægget fastsættes for hvert kalenderår til den  

 officielle diskonto pr. 1. januar det pågældende år.  

 Omfatter henstanden en del af et kalenderår, foretages en  

 forholdsmæssig beregning af tillægget.
Tillægget forfalder  

 til betaling samtidig med henstandsbeløbet.
Betales skatten eller  

 henstandsbeløb med tillæg ikke rettidigt, forrentes det  

 forfaldne beløb med 0,6 pct. pr. påbegyndt måned fra  

 forfaldsdagen at regne.
Skatteministeren fastsætter nærmere  

 regler om sikkerhedsstillelse for og indbetaling af  

 henstandsbeløbet.
 1. I § 13 a, stk. 5, 8. pkt., og stk. 7, 2. pkt.,  

ændres »0,6 pct.« til: »renten i henhold til kildeskattelovens  

 § 63, stk. 3, med tillæg af 0,4 procentpoint«.
Stk. 7. Indgives selvangivelse eller meddelelse ikke  

 rettidigt, bortfalder henstanden, og skatten anses for forfalden på det  

 tidspunkt, hvor skatten ville være forfalden, hvis der ikke var givet  

 henstand.
Skatten forrentes med 0,6 pct. pr. påbegyndt måned fra  

 dette tidpunkt.
Adgangen til omberegning efter stk. 8 bortfalder.
§ 5 I lov om afgift af dødsboer og gaver (boafgiftsloven), jf.  

 lovbekendtgørelse nr. 662 af 12. august 1999, foretages  

 følgende ændringer:
 § 38. Er en endelig boopgørelse eller anmeldelse, der  

 kan danne grundlag for beregning af de samlede afgifter, ikke indsendt  

 rettidigt, jf. § 10 og § 26, eller er hele boafgiften,  

 tillægsboafgiften eller gaveafgiften ikke betalt rettidigt, jf.  

 § 19, § 30, og § 36, stk. 4, skal der af afgifterne  

 betales en rente på 0,6 pct. for hver påbegyndt måned fra  

 den 1. i den måned, i hvilken opgørelse eller anmeldelse skulle  

 have været indsendt eller fra forfaldsdagen, og indtil opgørelse  

 eller anmeldelse er modtaget eller afgifterne er betalt.
 1. I § 38 ændres to steder »en rente på 0,6  

 pct.« til: »rente i henhold til kildeskattelovens § 63, stk. 3, med  

 tillæg af 0,4 procentpoint«.
§ 6 I lov om ansættelse og opkrævning m.v. af skat ved  

 kulbrinteindvinding, jf. lovbekendtgørelse nr. 793 af 29. september  

 1993, som ændret bl.a. ved § 8 i lov nr. 277 af 13. maj 1998 og  

 senest ved § 12 i lov nr. 166 af 24. marts 1999, foretages  

 følgende ændring:
 § 4.
- - - Stk. 4. Er et beløb, som den skattepligtige efter  

 stk. 1 skal indbetale til det offentlige, ikke betalt rettidigt, skal  

 den skattepligtige betale en statskassen tilfaldende rente, der udgør  

 0,6 pct. pr. påbegyndt måned fra forfaldsdagen at regne.
Renter  

 af skat, der påhviler den skattepligtige, opgøres og  

 opkræves een gang om året ved indkomstårets  

 udløb.
- - - 1. I § 4, stk. 4, 1. pkt., ændres »0,6 pct.«  

 til: »renten i henhold til kildeskattelovens § 63, stk. 3, med  

 tillæg af 0,4 procentpoint«.
§ 7 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 530 af 25. juni  

 1999, foretages følgende ændring:
§ 39. - - - - - - 1. I § 39, stk. 4, ændres »på 0,6  

 pct.« til: »svarende til renten i henhold til kildeskattelovens § 63,  

 stk. 3, med tillæg af 0,4 procentpoint«.
 Stk. 4. Hvis en klage medfører tilbagebetaling af  

 afgift, ydes der en skattefri rentegodtgørelse på 0,6 pct. pr.  

 påbegyndt måned fra betalingstidspunktet.
§ 8 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 755 af 20. oktober 1998, som ændret  

 senest ved § 6 i lov nr. 166 af 24. marts 1999, foretages  

 følgende ændring:
§ 3 A. - - - - - - 1. I § 3 A, stk. 6, 5. pkt., ændres »1,3  

 pct.« til: »basisrenten i henhold til kildeskattelovens § 63,  

 stk. 3, med tillæg af 0,8 procentpoint«.
Stk. 6. Indskudsafgiften forfalder til betaling, når  

 indskuddet foretages.
Indskyderen skal samtidig give meddelelse til Told- og  

 Skattestyrelsen om det afgiftspligtige indskud.
Indbetalingen anses for  

 rettidig, når den finder sted senest en måned efter  

 forfaldsdagen.
Såfremt der ikke indgives meddelelse efter 2. pkt.,  

 finder §§ 41-43 i lov om afgift af dødsboer og gaver tilsvarende  

 anvendelse.
Betales indskudsafgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af indskyderen.
