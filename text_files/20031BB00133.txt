Fremsat den 25. februar 2004 af  

 Keld Albrechtsen (EL), Line Barfod (EL),  

 Pernille Rosenkrantz‑Theil (EL) og Søren&nbsp  

 ;Søndergaard (EL) Forslag til folketingsbeslutning om, at regeringen bør undlade at fremsætte lovforslag om  

 forsøg med salg af almene boliger Regeringen opfordres til at undlade at fremsætte lovforslag  

 om forsøg med salg af almene boliger i dette folketingsår.
Bemærkninger til forslaget Enhedslistens fremsættelse af dette beslutningsforslag er  

 at betragte som et exceptionelt særtilfælde, men det udkast til lovforslag om  

 en forsøgsordning med salg af almene boliger, som økonomi- og  

 erhvervsministeren sendte til høring den 4. februar 2004, er af så  

 ekstraordinært lav kvalitet, at nærværende beslutningsforslag er nødvendigt.  

 Det ligger Enhedslisten meget på sinde at sikre lovkvaliteten i Folketingets  

 arbejde.
 Høringsudkastet om en forsøgsordning med salg af  i første  

 omgang skønnet 5.000  familieboliger er så kompliceret og indviklet  

 opbygget,  

 at konsekvenserne er helt uoverskuelige.
Alene den skønnede gennemsnitlige handelspris på 400.000  

 kr. pr. bolig er så urealistisk, at private ejendomsmæglere over hele landet  

 straks har taget afstand fra beregningerne.
Intentionerne om, at et salg af  

 almene boliger vil kunne ændre beboersammensætningen i belastede afdelinger,  

 løber hurtigt ind i vanskeligheder.
Dels sættes der store spørgsmålstegn ved  

 de  

 nuværende lejeres muligheder for at købe, og dels vil den forudsatte  

 gennemsnitlige købspris på 400.000 kr. pr. bolig svare til prisen ved køb af  

 eksempelvis 21 m  

  

 2  

  

 i København og 56 m  

  

 2  

  

 i de  

 allerbilligste landkommuner.
Tallene er baserede på de seneste salgstal fra  

 Realkreditrådet.
Dermed er intentionerne om salg af familieegnede lejeboliger  

 skudt i sænk.
 Endvidere udtaler ejendomsmæglere, at med så lav en markedspris  

 er der en oplagt fidus med et hurtigt videresalg for at score en skattefri  

 gevinst.
 Forslaget om at sælge lejeboliger, der ikke har kunnet  

 genudlejes, formuleres så løst, at fremgangsmåde, ventelisteproblematik og  

 øvrige konsekvenser er helt uoverskuelige.
 Problemerne med det fremtidige beboerdemokrati,  

 ejerforhold, ansvarsplacering i forhold til institutioner i afdelingerne og  

 fondene er heller ikke løst.
 Gennemgående virker det lovforslag, der er sendt til  

 høring, så ugennemarbejdet, at regeringen bør undlade at fremsætte det .
 Det udkast til lovforslag, der er sendt til høring, er  

 omdelt i Boligudvalget på alm. del  bilag 154.
Skriftlig fremsættelse Keld Albrechtsen  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om, at regeringen bør undlade at  

    

  

 fremsætte lovforslag om forsøg med salg af  

 almene boliger.
(Beslutningsforslag nr.
B 133).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
