Resumé A, der i 1990 var blevet tilkendt en arbejdsskadeerstatning,  

 ansøgte i 1991 om kapitalisering af et beløb på 150.000 kr., jf. § 39 i den  

 dagældende arbejdsskadeforsikringslov.
Efter denne bestemmelse skulle  

 ansøgningen imødekommes, medmindre det efter Arbejdsskadestyrelsens skøn var  

 økonomisk uforsvarligt.
Arbejdsskadestyrelsen og Den Sociale Ankestyrelse imødekom  

 ansøgningen for så vidt angik et beløb på 50.000 kr.
Som begrundelse for ikke  

 at imødekomme ansøgningen fuldt ud henviste myndighederne - med varierende  

 formuleringer - til, at en yderligere kapitalisering ikke kunne antages at  

 ville forbedre A's økonomi.
Den gengivelse af lovens § 39, som var indeholdt  

 i  

 en række af myndighedernes skrivelser til A, svarede i det væsentlige til  

 bestemmelsens indhold før en lovændring i 1987; ved denne lovændring blev den  

 vurdering, myndighederne skal anlægge ved ansøgninger om kapitalisering,  

 væsentligt ændret til ansøgernes fordel.
 Ombudsmanden udtalte, at myndighederne i realiteten måtte antages  

 at have truffet afgørelse i A's sag på grundlag af den retstilstand, der var  

 foreskrevet i arbejdsskadeforsikringsloven indtil den 1. april 1987.  

 Ombudsmanden anså dette forhold for meget beklageligt og henstillede til Den  

 Sociale Ankestyrelse at tage sagen op til fornyet overvejelse. (J. nr.  

 1992-2930-023).
 Kapitalisering af arbejdsskadeerstatning.
 A klagede over  

 Arbejdsskadestyrelsens og Den Sociale Ankestyrelses afgørelser om afslag på  

 hans ansøgning om (yderligere) kapitalisering af hans arbejdsskadeerstatning.
 De faktiske omstændigheder i  

 sagen var følgende:
Ved Arbejdsskadestyrelsens  

 skrivelse af 5. januar 1990 blev A, der var ramt af  

 opløsningsmiddelforgiftning, tilkendt erstatning efter den dagældende  

 arbejdsskadeforsikringslov.
A blev på grundlag af et udmålt erhvervsevnetab  

 på  

 100 % tilkendt en løbende erhvervsevnetabserstatning på 9.566 kr. om måneden.
I en skrivelse af 26.  

 september 1991 ansøgte Specialarbejderforbundet i Danmark (herefter  

 "forbundet") på A's vegne Arbejdsskadestyrelsen om kapitalisering  

 af  

 50% af erstatningsbeløbet.
Ansøgningen var begrundet med, at A havde fået  

 tilladelse til at bringe sin familie fra Marokko til Danmark, og at familien  

 i  

 den anledning skulle flytte til en større lejlighed.
Samtidig skulle der  

 indkøbes  

 en del yderligere udstyr til familien.
Om A's begrundelse for ansøgningen  

 hedder det i forbundets skrivelse endvidere bl.a. følgende:
 "...
 Hans begrundelse hertil er,  

 at han fortsat forsørger sine 2 døtre i Marokko, som ikke har selvstændig  

 indtægt.  

 Alene til husleje sender han hver måned kr. 2.000.- til Marokko, og til  

 forsørgelse et beløb mellem 2-3.000.- kroner alt afhængig, hvor meget han har  

 tilbage i pågældende måned.
 Desuden ønsker han at have et  

 beløb til rådighed i banken, når han har brug for penge, f.x. i forbindelse  

 med  

 flyrejser til familien, da hustruen meget savner sine 2 store døtre.
 Også når døtre skal giftes  

 har han brug for penge til deres udstyr.
 Jeg har regnet meget på hvad  

 det vil betyde for hans månedlige indtægter til forsørgelse af familien her i  

 landet.
 Ved 50% kapitalisering, samt  

 et umiddelbart forbrug på ca. kr. 100.000.- til flytning, bohave og  

 afbetaling  

 på gæld på kr. 25.000, vil han have ca. 450.000.- kr. tilbage.
Ved en god investering vil  

 det give afkast på ca. 40.000.- i årlige renter.
Hans løbende ydelser vil  

 hermed falde til ca. halvdelen, dvs. kr. 5.000.- månedlig.
Til gengæld har  

 han  

 en renteindtægt på godt 3.000.- pr. mnd. samt en mindre merudbetaling i  

 pensionens grundbeløb.
 ...
 Alt i alt vil jeg hermed anbefale,  

 at Styrelsen følger (A's) ønske, dog med en klausul på, såfremt det kan lade  

 sig gøre, at pengene anbringes på fornuftig vis.
..." Forbundets ansøgning blev  

 fremsendt gennem K Kommune, der over for Arbejdsskadestyrelsen anbefalede, at  

 der blev kapitaliseret et beløb på indtil 50.000 kr.
 Ved skrivelse af 4. november  

 1991 traf Arbejdsskadestyrelsen følgende afgørelse:
 "Arbejdsskadestyrelsen  

 har besluttet at imødekomme ansøgningen og har herefter i medfør af  

 bestemmelsen i arbejdsskadeforsikringslovens § 39, stk. 1, jf. stk. 3, ladet  

 den del af Deres ydelse, der svarer til et kapitalbeløb på 50.000 kr.,  

 omregne,  

 pr. 1. september 1991.
 Den årlige løbende ydelse  

 andrager herefter fra 1. december 1991 at regne i alt 114.960,- kr.  

 (grundydelse 45.650,53 kr.), der vil blive udbetalt med 9.580,- kr. månedlig  

 før kildeskat.
Kapitalbeløbet på 50.000,-  

 kr. vil af Forsikringsselskabet for Erhvervssygdomme A/S inden 14 dage blive  

 anvist til den konto Deres løbende ydelse bliver anvist til." Ved skrivelse af 21. november  

 1991 meddelte forbundet Arbejdsskadestyrelsen, at A ønskede fuldstændig -  

 subsidiært 50% - kapitalisering af erstatningen.
I den anledning indhentede  

 Arbejdsskadestyrelsen en udtalelse fra K Kommune, der i en skrivelse af 23.  

 januar 1992 bl.a. anførte følgende:
 "...
 Forvaltningen skønner det  

 mest hensigtsmæssigt med månedlige ydelser til denne klient således, at han  

 på  

 længere sigt kan opretholde et fornuftigt forsørgelsesgrundlag for familien.
..." Ved skrivelse af 31. januar  

 1992 afslog Arbejdsskadestyrelsen A's ansøgning.
I skrivelsen hedder det  

 bl.a.  

 følgende:
 "...
 Forvaltningen [K Kommune]  

 skønner det mest hensigtsmæssigt med månedlige ydelser til denne klient  

 således, at han på længere sigt kan opretholde et fornuftigt  

 forsørgelsesgrundlag  

 for sin familie.
 Arbejdsskadestyrelsen ser sig  

 således ikke i stand til at efterkomme ansøgningen.
..." Ved skrivelse af 13. februar  

 1992 påklagede forbundet afgørelsen til Den Sociale Ankestyrelse.
I klagen  

 anførtes det bl.a., at A's (endelige) ønske var at få udbetalt et  

 kapitalbeløb  

 på 150.000 kr.
Klagen indeholdt samtidig en oversigt over A's fremtidige  

 økonomiske forhold efter en sådan kapitalisering.
 Den Sociale Ankestyrelse  

 meddelte ved skrivelse af 11. juni  

 1992  

 A, at ankestyrelsen på et møde den 27. maj 1992 havde  

 truffet følgende afgørelse:
"Ankestyrelsen tiltræder  

 Arbejdsskadestyrelsens afgørelse med Arbejdsskadestyrelsens begrundelse.  

 Ankestyrelsen er således enig i Arbejdsskadestyrelsens afgørelse." Ved skrivelse af 16. juli  

 1992 rettede forbundet første gang henvendelse til mig om sagen.
Jeg  

 oversendte  

 den 14. september 1992 forbundets skrivelse til Den Sociale Ankestyrelse med  

 henblik på, at ankestyrelsen kunne meddele forbundet en uddybende  

 begrundelse.  

 I den anledning anførte Arbejdsskadestyrelsen i en skrivelse af 15. oktober  

 1992 til Den Sociale Ankestyrelse bl.a. følgende:
 "...
 I denne anledning skal vi  

 oplyse, at begrundelsen for afgørelsen er, at det er styrelsens opfattelse,  

 at  

 en yderligere kapitalisering ikke ville forbedre (A's) økonomiske forhold i  

 øvrigt og at en fast månedlig indtægt vil være det mest formålstjenlige også  

 i  

 fremtiden.
..." I ankestyrelsens skrivelse af  

 26. oktober 1992 til forbundet hedder det bl.a. følgende:
 "...
 Efter  

 arbejdsskadeforsikringslovens § 39 kan en løbende erhvervsevnetabserstatning  

 efter ansøgning helt eller delvist omsættes til et kapitalbeløb, når  

 Arbejdsskadestyrelsen skønner det formålstjenligt med henblik på en bedring  

 af  

 den pågældendes erhvervsmæssige eller økonomiske forhold.
I ansøgningen peges der på,  

 at en frigivelse (kapitalisering) vil kunne finansiere en række udgifter,  

 indretning af boligen, betaling af gæld samt et disponibelt beløb, som  

 (eventuelt) kan investeres.
På grund af indtægtsnedgangen vil  

 førtidspensionen  

 herefter kunne udbetales med et højere beløb end hidtil.
 Efter praksis imødekommes  

 kapitaliseringsønsker ikke blot for at opnå højere pension eller til betaling  

 af forbrug eller gæld stiftet ved forbrug.
 Da kapitaliseringsønskerne  

 således strider mod den nævnte praksis, har der ikke været grundlag for at  

 imødekomme ansøgningen.
 Det bemærkes, at denne  

 uddybende begrundelse ikke ændrer den hidtidige begrundelse, idet denne  

 begrundelse fastholder sigtet med erhvervsevnetabserstatningen som  

 forsørgelsesgrundlag.
..." Ved skrivelse af 3. december  

 1992 klagede forbundet på ny til mig over Arbejdsskadestyrelsens og  

 ankestyrelsens afgørelser.
Forbundet anførte bl.a. følgende:
 "...
 Arbejdsskadestyrelsen  

 skriver, at en yderligere kapitalisering ikke vil forbedre (A's) økonomiske  

 forhold i øvrigt.
 Det er vores opfattelse, at  

 en udbetaling på kr. 150.000 er en betydelig økonomisk forbedring, da det vil  

 give ham den mulighed at investere i sine to voksne døtre's fremtid, fx som  

 medgift når de skal giftes.
 Dernæst skriver  

 Arbejdsskadestyrelsen, at en fast månedlig ydelse vil være det mest  

 formålstjenlige også i fremtiden.
Jeg har i min oprindelige  

 skrivelse gjort rede for kapitaliseringens betydning for den fremtidige  

 økonomi.
Nedgangen i de månedlige indtægter udgør kun kr. 131.- før skat, ca.  

 kr. 65.- efter skat.
Sluttelig nævnes  

 forsørgelsespligten overfor de 2 voksne døtre i hjemlandet.
Vor kommentar er  

 her, at kapitaliseringen netop har denne sigte.
 Afdelingen må hermed  

 tilkendegive vor utilfredshed med Arbejdsskadestyrelsens udtalelse.
 Angående Ankestyrelsens  

 henvisning til praksis, hvor kapitaliseringsønsker ikke imødekommes blot for  

 at  

 opnå en højere pension, eller til forbrug, eller til betaling af gæld stiftet  

 ved forbrug.
 Her må vi give udtryk for  

 vores forundring over denne præcisering, idet vor erfaring viser at praksis  

 er  

 den, navnlig ved kapitalisering af et mindre beløb som der her er tale om, at  

 Styrelsen altid følger kommunens vurdering og stillingtagen.
 I denne sag anser vi (K)  

 Kommune's bekymring for at et fremtidigt forsørgelsesgrundlag ikke kan  

 opretholdes, ude af trit med proportionerne, da det som nævnt kun drejer sig  

 om  

 et så lille beløb som kr. 131.- før skat.
 Vi havde derfor fuldt ud  

 regnet med at Arbejdsskadestyrelsen og dernæst Ankestyrelsen havde fulgt vor  

 redegørelse og opfattelse af sagen, som vi anser for at være i  

 overensstemmelse  

 med virkeligheden.
Angående Ankestyrelsens  

 bemærkning om pensionens betydning, har vi nu stillet os selv det spørgsmål,  

 hvorvidt erstatningerne efter arbejdsskadeforsikringsloven er at betragte som  

 subsidiære i forhold til pensionen.
Men vi kan desværre ikke komme med et  

 bedre  

 svar end, at subsidiariteten først delvist indtræder efter de i pensionsloven  

 fastsatte fradragsbeløb ved beregning af pensionstillægget og grundbeløbet.
..." I anledning af forbundets  

 klage indhentede jeg en udtalelse fra Arbejdsskadestyrelsen og Den Sociale  

 Ankestyrelse.
I Arbejdsskadestyrelsens skrivelse af 6. januar 1993 til Den  

 Sociale Ankestyrelse hedder det bl.a. følgende:
 "...
 I betragtning af  

 erhvervsevnetabserstatningens forsørgelsesmæssige sigte, er det vores  

 opfattelse, at en yderligere nedgang i den månedlige ydelse ikke vil være  

 hensigtsmæssig.
..." I Den Sociale Ankestyrelses  

 udtalelse af 25. februar 1993 til mig hedder det bl.a. følgende:
 "...
Ankestyrelsen [.....] skal  

 yderligere bemærke, at der ikke er givet konkret oplysning om, hvad beløbet  

 skal anvendes til.
Ankestyrelsen anser det således ikke for dokumenteret, at  

 der er tale om en varig økonomisk forbedring.
..." Ved skrivelse af 4. marts  

 1993 anførte forbundet bl.a. følgende til myndighedernes udtalelser:
 "...
 Angående Ankestyrelsen's  

 bemærkning om at der ikke er givet konkret oplysning om, hvad beløbet skal  

 anvendes til, er det mit spørgsmål, hvor konkret skal man være i disse sager.
[.....] Der er i mine tidligere breve  

 gjort rede for, at vort medlem havde brug for disse penge i f m indretning af  

 lejlighed, anskaffelse af tøj, flyvebilletter, gammel gæld, medgift til 2 i  

 hjemlandet boende døtre.
[.....] Angående  

 Arbejdsskadestyrelsens bemærkning om nedgangen i den månedlige indtægt, er  

 der  

 ikke taget højde for, at denne nedgang medfører en højere pension.
Den  

 egentlige nedgang er såmænd kun kr. 131.- før skat.
..." I min afsluttende redegørelse  

 i sagen udtalte jeg følgende:
 "Mine overvejelser i  

 sagen har været koncentreret om nedennævnte spørgsmål:
 Spørgsmålet  

 om, hvorvidt Arbejdsskadestyrelsens afgørelse af 4. november 1991 er i  

 overensstemmelse med forvaltningslovens bestemmelser om begrundelse.
 Spørgsmålet om,  

 hvorvidt Arbejdsskadestyrelsens og Den Sociale Ankestyrelses afgørelser af  

 henholdsvis 31. januar og 27. maj 1992 hviler på en selvstændig vurdering af  

 (A's) økonomiske forhold.
 Spørgsmålet  

 om, hvorvidt Arbejdsskadestyrelsens og Den Sociale Ankestyrelses ovennævnte  

 afgørelser i øvrigt er i overensstemmelse med den dagældende  

 arbejdsskadeforsikringslovs § 39.
 Spørgsmålet om,  

 hvorvidt Den Sociale Ankestyrelse i skrivelsen af 25. februar 1993 til mig  

 med  

 rette har anført, at forbundets ansøgning om kapitalisering ikke er  

 tilstrækkeligt konkretiseret.
 ad a) Arbejdsskadestyrelsens  

 afgørelse af 4. november 1991.
Ved Arbejdsskadestyrelsens  

 ovennævnte afgørelse fik (A) kapitaliseret 50.000 kr. af det tilkendte  

 erstatningsbeløb.
Arbejdsskadestyrelsen angav i afgørelsen, at man hermed  

 imødekom forbundets ansøgning.
 Det fremgår imidlertid af  

 forbundets skrivelse af 26. september 1991, at (A) ønskede en kapitalisering  

 af  

 50% af den tilkendte erstatning, der svarede til et væsentligt højere beløb.
Arbejdsskadestyrelsen  

 imødekom således ikke (A's) ansøgning i den forstand, at man gav ham fuldt ud  

 medhold.
Det følger derfor af forvaltningslovens § 22, at afgørelsen burde  

 have  

 været ledsaget af en skriftlig begrundelse.
De indholdsmæssige krav til  

 begrundelsen  

 fremgår af samme lovs § 24.
Arbejdsskadestyrelsens  

 afgørelse indeholder ingen begrundelse.
Dette må jeg anse for beklageligt.
Da  

 Arbejdsskadestyrelsen senere har redegjort for de betragtninger, styrelsen  

 har  

 anlagt ved behandlingen af forbundets ansøgning, foretager jeg dog ikke  

 videre  

 i den anledning.
 ad b) Spørgsmålet om hvorvidt  

 myndighedernes afgørelser af henholdsvis 31. januar og 27. maj 1992 hviler på  

 en selvstændig vurdering.
Til brug for  

 Arbejdsskadestyrelsens behandling af forbundets ansøgning af 21. november  

 1991  

 om (yderligere) kapitalisering indhentede styrelsen en udtalelse fra (K)  

 Kommune.
Kommunen anførte i en skrivelse af 23. januar 1992 bl.a. følgende:
 "...
 Forvaltningen skønner det  

 mest hensigtsmæssigt med månedlige ydelser til denne klient således, at han  

 på  

 længere sigt kan opretholde et fornuftigt forsørgelsesgrundlag for sin  

 familie.
..." I Arbejdsskadestyrelsens  

 afgørelse af 31. januar 1992 hedder det bl.a. følgende:
 "...
 Forvaltningen [K Kommune]  

 skønner det mest hensigtsmæssigt med månedlige ydelser til denne klient  

 således, at han på længere sigt kan opretholde et fornuftigt  

 forsørgelsesgrundlag for familien.
 Arbejdsskadestyrelsen ser sig  

 således ikke i stand til at efterkomme ansøgningen.
 ..." (min  

 fremhævelse).
 Den Sociale Ankestyrelse  

 tiltrådte den 27. maj 1992 afgørelsen med Arbejdsskadestyrelsens begrundelse.
 Ordlyden af  

 Arbejdsskadestyrelsens afgørelse må efterlade det indtryk, at man uden at  

 anlægge en selvstændig vurdering blot har lagt kommunens indstilling til  

 grund  

 for afgørelsen.
Hertil skal jeg bemærke, at  

 der i kapitaliseringssager selvsagt intet er til hinder for, at  

 Arbejdsskadestyrelsen - såfremt det anses for et nødvendigt eller  

 hensigtsmæssigt led i sagsbehandlingen - indhenter en udtalelse fra  

 ansøgerens  

 opholdskommune.
Afgørelsen om kapitalisering er imidlertid efter loven  

 henlagt  

 til Arbejdsskadestyrelsen og Den Sociale Ankestyrelse; det påhviler derfor  

 disse myndigheder at foretage en selvstændig undersøgelse og vurdering af den  

 konkrete sags faktiske omstændigheder.
Myndighederne kan derfor ikke alene  

 henholde sig til kommunens anbefaling.
 Jeg må anse det for  

 beklageligt, at myndighederne efter ordlyden af de trufne afgørelser ikke  

 synes  

 at have anlagt en sådan selvstændig undersøgelse og vurdering i (A's) sag.  

 Det  

 bemærkes, at jeg, såfremt myndighederne uanset afgørelsernes formulering  

 måtte  

 have anlagt en selvstændig vurdering, må anse det for kritisabelt, at dette  

 ikke har fundet udtryk i afgørelserne.
 ad c) Afgørelsernes  

 forenelighed med den dagældende arbejdsskadeforsikringslovs § 39.
1. Arbejdsskadestyrelsen og  

 Den Sociale Ankestyrelse har som anført ikke i fuldt omfang kunnet imødekomme  

 (A's) ansøgning om kapitalisering.
De begrundelser, der er givet for  

 afgørelserne af henholdsvis 31. januar og 27. maj 1992, har haft følgende  

 ordlyd:
 "Forvaltningen [K  

 Kommune] skønner det mest hensigtsmæssigt med månedlige ydelser til denne  

 klient således, at han på længere sigt kan opretholde et fornuftigt  

 forsørgelsesgrundlag for familien.
Arbejdsskadestyrelsen ser sig  

 således ikke i stand til at efterkomme ansøgningen." (Arbejdsskadestyrelsens  

 afgørelse af 31. januar 1992).
"Ankestyrelsen tiltræder  

 Arbejdsskadestyrelsens afgørelse med Arbejdsskadestyrelsens begrundelse.  

 Ankestyrelsen er således enig i Arbejdsskadestyrelsens afgørelse." (Den Sociale Ankestyrelses  

 afgørelse af 27. maj 1992).
"I denne anledning skal  

 vi oplyse, at begrundelsen for afgørelsen er, at det er styrelsens  

 opfattelse,  

 at en yderligere kapitalisering ikke ville forbedre (A's) økonomiske forhold  

 i  

 øvrigt og at en fast månedlig indtægt vil være det mest formålstjenlige også  

 i  

 fremtiden." (Arbejdsskadestyrelsens  

 skrivelse af 15. oktober 1992 til Den Sociale Ankestyrelse).
 "Efter  

 arbejdsskadeforsikringslovens § 39 kan en løbende erhvervsevnetabserstatning  

 efter ansøgning helt eller delvis omsættes til et kapitalbeløb, når  

 Arbejdsskadestyrelsen skønner det formålstjenligt med henblik på en bedring  

 af  

 den pågældendes erhvervsmæssige eller økonomiske forhold.
 ...
 Efter praksis imødekommes  

 kapitaliseringsønsker ikke blot for at opnå højere pension eller til betaling  

 af forbrug eller gæld stiftet ved forbrug.
 Da kapitaliseringsønskerne  

 således strider mod den nævnte praksis, har der ikke været grundlag for at  

 imødekomme ansøgningen.
Det bemærkes, at denne  

 uddybende begrundelse ikke ændrer den hidtidige begrundelse, idet denne  

 begrundelse fastholder sigtet med erhvervsevnetabserstatningen som  

 forsørgelsesgrundlag." (Den Sociale Ankestyrelses  

 skrivelse af 26. oktober 1992 til (A).
"I betragtning af  

 erhvervsevnetabserstatningens forsørgelsesmæssige sigte, er det vores  

 opfattelse, at en yderligere nedgang i den månedlige ydelse ikke vil være  

 hensigtsmæssig." (Arbejdsskadestyrelsens  

 skrivelse af 6. januar 1993 til Den Sociale Ankestyrelse).
"Ankestyrelsen (...)  

 skal yderligere bemærke, at der ikke er givet konkret oplysning om, hvad  

 beløbet skal anvendes til.
Ankestyrelsen anser det således ikke for  

 dokumenteret, at der er tale om en varig økonomisk forbedring." (Den Sociale Ankestyrelses  

 skrivelse af 25. februar 1993 til mig).
 2. Arbejdsskadestyrelsens og  

 Den Sociale Ankestyrelses afgørelser er truffet i medfør af § 39, stk. 1, 2.  

 pkt., i den dagældende arbejdsskadeforsikringslov. § 39, stk. 1, havde på  

 tidspunkterne for de trufne afgørelser følgende ordlyd:
"  

  

 § 39.  

  

 Løbende årlig ydelse, tilkendt efter § 27 for tab af  

 erhvervsevne på mindre end 50 pct., skal normalt og uden den  

 erstatningsberettigedes samtykke omsættes til et kapitalbeløb.
Anden løbende  

 årlig ydelse efter § 27 kan efter ansøgning fra den erstatningsberettigede  

 helt  

 eller delvis kapitaliseres, medmindre Arbejdsskadestyrelsen skønner dette  

 økonomisk uforsvarligt." Lovbestemmelsen er i den  

 citerede formulering indsat ved lov nr. 142 af 25. marts 1987. Før denne  

 lovændring  

 havde bestemmelsens stk. 1, 2. pkt., følgende ordlyd:
"Asøgning fra den  

 erstatningsberettigede helt eller delvis omsættes til et kapitalbeløb, når  

 sikringsstyrelsen skønner det formålstjenligt med henblik på en bedring af  

 den  

 pågældendes erhvervsmæssige eller økonomiske forhold." I socialministerens forslag  

 til lovændringen i 1987 er følgende anført under de almindelige bemærkninger  

 (Folketingstidende 1986-87, Tillæg A, sp. 2231):
"Efter lovens § 39 kan  

 sikringsstyrelsen efter ansøgning fra den erstatningsberettigede omsætte  

 løbende erstatningsydelse for tab af erhvervsevne og tab af forsørger helt  

 eller delvis til kapitalbeløb.
Det er en betingelse herfor, at styrelsen  

 skønner kapitaliseringen formålstjenlig under hensyn til en forbedring af  

 pågældendes  

 erhvervsmæssige og økonomiske forhold.
Bestemmelsen praktiseres således, at  

 styrelsen kapitaliserer, såfremt det efter en betryggende undersøgelse i  

 sagen  

 ligger klart, at kapitaliseringsønsket kan imødekommes, uden at der hermed er  

 forbundet nogen trussel mod den erstatningsberettigedes forsørgelse.  

 Styrelsen  

 lægger i denne forbindelse vægt på, om kapitaliseringen tilgodeser også  

 sociale  

 og socialmedicinske forhold, f.eks. ved ønsker om anskaffelse af hus, båd,  

 bil  

 eller lignende.
Det foreslås i § 39 at tydeliggøre denne praksis." Bemærkningerne til selve  

 lovbestemmelsen har følgende ordlyd (a.st., sp. 2235-36):
"Der henvises til de  

 almindelige bemærkninger under c) om kapitalisering af erhvervsevnetabs- og  

 eller forsørgertabserstatning [citeret ovenfor].
Med bestemmelsen lovfæstes  

 sikringsstyrelsens kapitaliseringspraksis.
Efter gældende lov skal  

 sikringsstyrelsen finde kapitaliseringen formålstjenlig under hensyn til en  

 forbedring af den erstatningsberettigedes erhvervsmæssige eller økonomiske  

 forhold.  

 Heri lå efter tidligere praksis en forudsætning om, at der med ansøgningens  

 imødekommelse var sandsynlighed for, at den erstatningsberettigede med  

 kapitaliseringen kunne skabe sig en varig sikker indtægt, der oversteg faldet  

 i  

 erstatningsydelsen.
Efter seneste praksis, som hviler på et princip om, at de  

 erstatningsberettigede selv er i stand til at administrere deres egne  

 forhold,  

 imødekommes kapitaliseringsansøgninger almindeligvis, hvis det efter en  

 undersøgelse af forholdene ligger klart, at den erstatningsberettigedes  

 økonomiske forhold er betryggende uanset kapitaliseringen." Det fremgår af det anførte,  

 at Folketinget ved lovændringen i 1987 i væsentlig grad ændrede karakteren af  

 den vurdering, der skal anlægges efter lovens § 39; mens det tidligere var en  

 betingelse for kapitalisering, at der efter myndighedernes opfattelse var  

 udsigt til en egentlig forbedring af den erstatningsberettigedes økonomiske  

 forhold, har loven siden den 1. april 1987 (og indtil ikrafttrædelsen af den  

 nye arbejdsskadeerstatningslov den 1. januar 1993) således foreskrevet, at  

 ansøgninger om kapitalisering skal imødekommes, medmindre det efter  

 Arbejdsskadestyrelsens skøn er økonomisk uforsvarligt.
Det synspunkt, der  

 ligger til grund herfor, er ifølge forarbejderne, at de  

 erstatningsberettigede  

 selv er i stand til at administrere deres egne forhold.
 I overensstemmelse hermed  

 hedder det i socialministerens forslag til kapitaliseringsbestemmelsen i § 43  

 i  

 den nugældende arbejdsskadeforsikringslov bl.a. følgende (lovforslag nr. 168  

 af  

 18. december 1991, s. 22):
 "...
 Specielt med hensyn til  

 erhvervsevnetabserstatningen er bestemmelsen for så vidt angår valgfriheden  

[mellem kapitalisering og løbende udbetaling]  

  

 en videreførelse af den allerede efter gældende lov meget lempelige  

 kapitaliseringsadgang,  

  

 hvorimod omfanget af kapitaliseringsmuligheden er en begrænsning i forhold  

 til  

 gældende lov, som giver mulighed for total kapitalisering.
 ..." (mine  

 fremhævelser).
 3. Det fremgår imidlertid af  

 Arbejdsskadestyrelsens og Den Sociale Ankestyrelses afgørelser og øvrige  

 udtalelser i sagen, at man i realiteten synes at have truffet afgørelse på  

 grundlag af den retstilstand, der var foreskrevet i loven før ændringen i  

 1987  

 (men som myndighederne efter det oplyste allerede da var ophørt med at  

 følge).  

 Dette finder klarest udtryk i Den Sociale Ankestyrelses skrivelse af 26.  

 oktober 1992 til forbundet, hvor det - som tidligere citeret - bl.a. hedder  

 følgende:
 "...
 Efter  

 arbejdsskadeforsikringslovens § 39 kan en løbende erhvervsevnetabserstatning  

 efter ansøgning helt eller delvis omsættes til et kapitalbeløb, når  

 Arbejdsskadestyrelsen skønner det formålstjenligt med henblik på en bedring  

 af  

 den pågældendes erhvervsmæssige eller økonomiske forhold.
..." Det citerede afsnit af  

 ankestyrelsens skrivelse er i det væsentlige en gengivelse af ordlyden af  

 lovens § 39, stk. 1, 2. pkt., før lovændringen i 1987.
 Myndighedernes afgørelser må  

 herefter antages i realiteten at være truffet på et lovgrundlag, som  

 Folketinget har ændret i 1987. Navnlig ankestyrelsens ovennævnte skrivelse af  

 26. oktober 1992 til forbundet må i øvrigt rejse tvivl om, hvorvidt  

 myndighederne overhovedet har været opmærksomme på den omtalte lovændring.
 Jeg må anse de omhandlede  

 forhold for meget beklagelige.
 ad d) Bemærkningen om  

 konkretisering i Den Sociale Ankestyrelses skrivelse af 25. februar 1993 til  

 mig.
 I Den Sociale Ankestyrelses  

 udtalelse af 25. februar 1993 er der - som yderligere begrundelse for, at man  

 ikke fuldt ud har imødekommet forbundets ansøgning - bl.a. anført følgende:
 "...
 "Ankestyrelsen [.....]  

 skal yderligere bemærke, at der ikke er givet konkret oplysning om, hvad  

 beløbet skal anvendes til.
..." Hertil skal jeg bemærke, at  

 forbundets oprindelige ansøgning af 26. september 1991 indeholder en ganske  

 detaljeret opregning af, til hvilke formål det ansøgte kapitaliseringsbeløb i  

 givet fald skulle anvendes.
Jeg må derfor stille mig noget uforstående over  

 for  

 ankestyrelsens synspunkt, som da heller ikke tidligere har været fremført.
Såfremt ankestyrelsen måtte  

 have behov for yderligere oplysninger om formålet med ansøgningen, ville det  

 i  

 øvrigt efter forvaltningsrettens almindelige undersøgelsesprincip i første  

 omgang påhvile ankestyrelsen at rette henvendelse herom til (A) eller til  

 forbundet.
Dette synes ankestyrelsen ikke at have gjort.
Under disse omstændigheder  

 ville Den Sociale Ankestyrelse ikke kunne begrunde et afslag med, at  

 forbundets  

 ansøgning ikke er tilstrækkeligt konkretiseret.
Jeg må derfor anse  

 ankestyrelsens bemærkning for beklagelig.
 Det er sammenfatningsvis min  

 opfattelse, at myndighederne har begået følgende fejl ved behandlingen af  

 (A's)  

 sag:
 a.  

  

 Arbejdsskadestyrelsens afgørelse af 4. november 1991 er ikke -  

 som foreskrevet i forvaltningslovens § 22 - ledsaget af en begrundelse.
b.  

  

 Arbejdsskadestyrelsen og Den Sociale Ankestyrelse må ved  

 afgørelserne af henholdsvis 31. januar og 27. maj 1992 antages alene at have  

 henholdt sig til (K) Kommunes anbefaling.
Myndighederne synes således at have  

 undladt at foretage en selvstændig undersøgelse og vurdering af den konkrete  

 sags omstændigheder.
 c.  

  

 Arbejdsskadestyrelsens og Den Sociale Ankestyrelses ovennævnte  

 afgørelser må i øvrigt antages i realiteten at være truffet på et  

 lovgrundlag,  

 som Folketinget har ændret i 1987.
d.
Den Sociale Ankestyrelse  

 har som en delvis begrundelse for ikke fuldt ud at imødekomme forbundets  

 ansøgning om kapitalisering med urette anført, at ansøgningen ikke er  

 tilstrækkeligt konkretiseret.
