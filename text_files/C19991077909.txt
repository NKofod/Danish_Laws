Kundgørelse og forskrifter for  

 Edb-registeret for Efterlyste cykler/knallerter Justitsministeriet har den 25. april 1990 i henhold til §§  

 4, stk. 2 og 29, stk. 2 i lovbekendtgørelse nr. 621 af 2. oktober 1987  

 om offentlige myndigheders registre fastsat forskrifter for Registeret for  

 Efterlyste cykler/knallerter.
»Kapitel 1 Registerets navn og formål § 1. Registerets navn er Registeret for Efterlyste  

 cykler/knallerter.
 Stk. 2. Rigspolitichefen er registeransvarlig  

 myndighed.
§ 2. Registerets formål er, at 1) registrere cykler/knallerter, herunder knallertmotorer,  

 der er efterlyst som stjålet her i landet, 2) registrere cykler/knallerter, der er indbragt som  

 hittegods, 3) registrere cykler/knallerter, der har forbindelse med  

 politiets efterforskningsmæssige virksomhed, 4) give meddelelse til forsikringsselskaber om  

 cykler/knallerter, der er efterlyst som stjålet her i landet.
 § 3. Registeret føres på I/S  

 Datacentralen af 1959.
Kapitel 2 Registerets indhold, anvendelse og sletning § 4. Registeret indeholder oplysninger om  

 efterlyste og fremlyste cykler/knallerter, herunder cykler/knallerter, der er  

 indbragt som hittegods.
 § 5. I registeret optages de oplysninger, der er  

 nævnt i bilag 1 til forskrifterne.
 § 6. Oplysninger indsættes i registeret fra  

 dataskærmterminaler opstillet hos danske politimyndigheder.
 Stk. 2. Oplysninger om dato for udbetalt erstatning  

 og erstatningsbeløb indsættes i registeret fra  

 dataskærmterminaler  hos forsikringsselskaber, der af Rigspolitichefen  

 har fået tilladelse hertil, jf. § 15.
 § 7. I forbindelse med indberetninger og  

 forespørgsler til Registeret for Efterlyste cykler/knallerter  

 foretages der opslag i Politiets Index-register, jf. de herfor fastsatte  

 forskrifter.
 Stk. 2. Fra Det centrale Personregister kan der  

 overføres adresseoplysninger.
 § 8. Ved indsættelse af oplysninger i  

 registeret foretages maskinel kontrol af, at indsættelsen sker fra  

 terminaler, der er godkendt til at indsætte oplysningerne.  

 Rigspolitichefen fastsætter hvilke terminaler, der skal have adgang til  

 indsættelse af oplysninger i registeret.
Stk. 2. Der skal i øvrigt foretages  

 fornøden kontrol til sikring af, at der ikke sker registreringer, som  

 er urigtige eller vildledende, eller som ikke har hjemmel i  

 nærværende forskrifter.
Oplysninger, der viser sig urigtige eller  

 vildledende, skal snarest muligt berigtiges eller slettes.
 § 9. Ved indberetning af nye oplysninger til  

 registeret skal der foretages ajourføring af tidligere registrerede  

 oplysninger.
§ 10. Databehandling består i  

 ajourføring af de oplysninger; der må findes i registeret, jf. §  

 5, samt bearbejdning af disse oplysninger med henblik på frembringelse  

 af de i § 13 nævnte uddata.
Registeret tjener som grundlag for  

 politiets efterforskningsmæssige virksomhed.
 § 11. Registeret opbevares på I/S  

 Datacentralen af 1959.
 § 12. Samtlige oplysninger om en efterlyst  

 cykel/knallert skal slettes senest 1 år efter aflysning.
 Stk. 2. Hvis efterlysningen ikke er aflyst, slettes  

 den efter 5 år fra efterlysningsdatoen.
 Stk. 3. Samtlige oplysninger om en hittegods  

 cykel/knallert skal slettes efter 1 år fra efterlysningsdatoen.
 § 13. Fra registeret må kun udskrives  

 følgende uddata:
1) skærmbilleder 2) statistiske oplysninger 3) liste over aflyste cykler/knallerter 4) liste over hittegods cykler/knallerter 5) aperiodiske lister over efterlyste/aflyste  

 cykler/knallerter.
 Stk. 2. Fra registeret overføres oplysninger til  

 Rigspolitichefens Anmeldelsesregister.
 § 14. Udskrivning af uddata som omhandlet i § 13,  

 stk. 1, punkt 2- 5 finder sted på I/S Datacentralen af 1959 eller hos  

 Rigspolitichefen.
Kapitel 3 Terminaladgang udenfor politiet § 15. Rigspolitichefen kan tillade, at  

 forsikringsselskaber, der tegner forsikring for tyveri af cykler/knallerter,  

 ved benyttelse af dataskærmterminaler får adgang til at rette  

 forespørgsler til registeret efter reglerne i kapitel 7.
 Stk. 2. De i stk. 1 nævnte forsikringsselskaber  

 må opdatere oplysninger i registeret om dato for udbetalt erstatning og  

 erstatningsbeløb, jf. § 18, stk. 4.
 Stk. 3. Tilladelsen i henhold til stk. 1 er  

 betinget af, at sikkerhedsforanstaltningerne i kapitel 4 er opfyldt.
 § 16. Rigspolitichefen kan tillade, at den i § 15  

 nævnte terminaladgang etableres igennem et særligt edb-center,  

 som forsikringsselskabet er tilsluttet.
 Stk. 2. Tilladelsen i henhold til stk. 1 er betinget af,  

 at der for edb-centret fastsættes tilsvarende regler som beskrevet i §  

 20 samt i kapitel 5.
Kapitel 4 Sikkerhedsforanstaltninger § 17. Rigspolitichefen skal fastsætte  

 nærmere regler om sikkerhedsforanstaltninger i Rigspolitichefens  

 afdelinger til uddybning af de regler, der er fastsat i kapitel 4-9.
 Politimesteren (Politidirektøren i  

 København) skal fastsætte tilsvarende regler for den enkelte  

 politikreds.
 Sikkerhedsforanstaltningerne skal navnlig indeholde en  

 beskrivelse af tilrettelæggelsen af sikkerhedsarbejdet, bestemmelserne  

 om tilsynet med overholdelsen af de fastsatte regler samt en angivelse af,  

 hvem der må rette forespørgsler til og registrere oplysninger i  

 registeret.
 Stk. 2. Rigspolitichefen er ansvarlig for  

 iværksættelsen af og tilsynet med sikkerhedsforanstaltningerne i  

 Rigspolitichefens afdelinger.
 Stk. 3. Politimesteren (Politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltningerne i den enkelte politikreds.
Stk. 4. Chefen for de enkelte forsikringsselskaber  

 fastsætter tilsvarende regler for selskabet som nævnt i stk. 1.  

 Han er ansvarlig for iværksættelsen af og tilsynet med  

 sikkerhedsforanstaltninger i selskabet.
Sikkerhedsforanstaltningerne skal  

 godkendes af Rigspolitichefen.
 Stk. 5. De i stk. 1 og stk. 4 nævnte uddybende  

 regler skal indsendes til Registertilsynet.
 § 18. Kun de i politiet ansatte, for hvem det er  

 nødvendigt at betjene terminaler i forbindelse med udførelsen  

 af deres arbejdsopgaver, skal have adgang til at rette forespørgsler  

 til registeret og indsætte oplysninger heri.
 Stk. 2. Kun de i forsikringsselskaberne ansatte,  

 der autoriseres hertil, må i forbindelse med udførelsen af deres  

 arbejde have adgang til at rette forespørgsler til registeret.  

 Autorisationen må kun gives ansatte, for hvem det er nødvendigt  

 at benytte terminalerne i forbindelse med deres arbejde, og den enkelte  

 person må ikke autoriseres til anvendelser, som denne ikke har behov  

 for.
 Stk. 3. Der må kun rettes forespørgsler  

 på forsikringsselskabets egne forsikringstagere, for hvem der er tegnet  

 forsikring, der dækker tyveri af cykel/knallert.
 Stk. 4. Kun de i forsikringsselskaberne ansatte, der  

 autoriseres hertil, må opdatere oplysninger i registeret  

 vedrørende forsikringsselskabets egne forsikringstagere, jf. § 6.
 Stk. 5. Sletning af allerede registrerede data i  

 registeret må kun foretages af ansatte i Rigspolitichefens afdelinger,  

 som er særlig godkendt hertil.
 § l9. Til hver terminal skal knyttes en fortrolig  

 autorisationskode, der skal indtastes ved enhver åbning af terminalen  

 (log on).
 Stk. 2. Kun de i § 18, stk. 1 nævnte ansatte  

 i politiet må have kendskab til autorisationskoderne for de terminaler,  

 de skal kunne betjene.
Stk. 3. Autorisationskoden skal angive, hvorvidt der  

 er a. forespørgelsesadgang b. adgang til at registrere oplysninger.
 Stk. 4. De medarbejdere, der i forsikringsselskaberne er  

 autoriseret til at benytte registeret, skal efter Rigspolitichefens  

 bestemmelse enten tildeles en fortrolig og personlig autorisationskode eller  

 ved adgangskontrollen anvende ID-kort.
 Stk. 5. Chefen for det enkelte forsikringsselskab skal 1  

 gang årligt give Rigspolitichefen underretning om antallet og arten af  

 autorisationer.
§ 20. Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.
Registreringen skal mindst indeholde oplysninger om tidspunkt,  

 terminal, transaktionstype og angivelse af den cykel/knallert, oplysningerne  

 vedrører.
 Stk. 2. I/S Datacentralen af 1959 skal efter  

 anmodning fremsende udskrift heraf til Rigspolitichefen.
§ 21. Kendeordet skal indtastes ikke-læsbart  

 for dataskærmterminaler.
Når en terminal forlades, skal der  

 træffes sådanne foranstaltninger (log off), at fornyet opkald  

 kræver indtastning af kendeord (log on).
 § 22. Kendeord skal udskiftes efter nærmere  

 fastsatte procedurer, dog mindst en gang årligt.
 Stk. 2. Rigspolitichefen foranlediger udskiftning  

 af kendeord.
 § 23. Udskrifter, der indeholder oplysninger, som  

 kan henføres til bestemte personer, må kun anvendes og opbevares  

 efter reglerne i § 24, medmindre udskrifterne udgør en del af en  

 konkret sag i forvaltningen om enkelte registrerede personer.
 § 24. Udskrifter skal opbevares aflåst,  

 når de ikke benyttes.
 Stk. 2. Udskrifter må kun opbevares 5  

 år, hvorefter de skal tilintetgøres.
Kapitel 5 Øvrige sikkerhedsforanstaltninger § 25. I/S Datacentralen af 1959 skal iagttage de  

 sikkerhedsforanstaltninger, der er anført i »Sikkerhedsforskrift for  

 I/S Datacentralen af 1959«.
§ 26. Udskrivning fra registeret, der ikke sker  

 gennem anvendelse af edb-systemets terminal, skal ske ifølge en  

 driftsplan.
Denne skal angive tidspunkter for aflevering af inddatamateriale,  

 kørselsdag og aflevering af uddatamateriale fra I/S Datacentralen.  

 Driftsplanen fastsættes af I/S Datacentralen og sendes til  

 Rigspolitichefen.
Stk. 2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 Rigspolitichefen bemyndiget person.
I/S Datacentralen skal gøres  

 bekendt med, hvem der er berettiget til at rekvirere udskrivning.
Stk. 3. I undtagelsestilfælde kan anmodning  

 som nævnt i stk. 2 fremsættes telefonisk.
Forinden udskrivning og  

 fremsendelse til politiet iværksættes, skal I/S Datacentralen  

 foretage kontrolopringning til en af de i stk. 2 nævnte personer.
I/S  

 Datacentralen skal påse, at skriftlig anmodning som nævnt i stk.  

 2 er I/S Datacentralen i hænde senest 3 hverdage efter, at telefonisk  

 anmodning er fremsat.
 Stk. 4. I/S Datacentralen skal adressere forsendelser til  

 de personer, der i medfør af stk. 2 er berettiget til at rekvirere  

 udskrifter.
Kapitel 6 Registrerede personers adgang til oplysninger om sig  

 selv § 27. Fremsætter en registreret person  

 begæring herom, skal Rigspolitichefen snarest muligt give den  

 registrerede meddelelse om de oplysninger, der er registreret om ham.
 Af efterforskningsmæssige grunde har en registreret  

 person ikke adgang til at få oplyst, hvorvidt der er registreret  

 oplysninger i registerets anmærkningsfelt.
 I begæringen skal være angivet  

 stelnummer/motornummer for den cykel/knallert, som henvendelsen  

 vedrører.
 Stk. 2. Hvis efterforskningsmæssige hensyn  

 ikke gør sig gældende, skal Rigspolitichefen ligeledes give den  

 registrerede meddelelse om de oplysninger, der er registreret i registerets  

 anmærkningsfelt.
Stk. 3. Udlevering af oplysninger kan kun finde  

 sted, når vedkommende har legitimeret sig behørigt, eller  

 når der på anden måde er skabt sikkerhed for, at den, der  

 fremsætter begæringen, er identisk med den person, oplysningerne  

 vedrører.
Fremsættes begæringen af en anden end den  

 registrerede, skal den registeransvarlige myndighed sikre sig, at den  

 pågældende er berettiget til at handle på den registreredes  

 vegne.
Navne- og adresseoplysninger angående den i stk. 1 nævnte  

 cykel/knallert skal kontrolleres.
 Stk. 4. Meddelelser i henhold til stk. 1 og 2 skal  

 på forlangende gives skriftligt.
 Stk. 5. En registreret person, der har fået  

 meddelelse efter stk. 1 og 2, har ikke krav på ny meddelelse før  

 12 måneder efter sidste meddelelse, medmindre han kan godtgøre  

 en særlig interesse heri.
 § 28. Rigspolitichefens beslutning med hensyn til  

 meddelelse af oplysninger efter § 27 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
Kapitel 7 Videregivelse af oplysninger til private § 29. Oplysninger, som kan henføres til  

 bestemte personer, må ikke videregives til private personer og  

 virksomheder, medmindre dette følger af §§ 30-32, eller det  

 følger af lov eller bestemmelser fastsat i henhold til lov, at  

 oplysningen skal videregives.
 § 30. Oplysninger i det i § 27, stk. 1 og 2  

 nævnte omfang må videregives, såfremt den registrerede  

 eller den, der handler på hans vegne, har meddelt samtykke hertil.
 Stk. 2. Samtykke skal meddeles skriftligt og skal  

 indeholde oplysninger om:
 Stk. 3. Samtykke bortfalder senest efter et  

 års forløb.
 § 31. Rigspolitichefen kan til de  

 forsikringsselskaber, der er tilsluttet registeret, videregive oplysninger,  

 der er nødvendige for udførelsen af selskabernes arbejde.
 Arten af disse oplysninger fremgår af bilag 2.  

 Forsikringsselskaberne betaler de hermed forbundne omkostninger.
 Stk. 2. Rigspolitichefen kan fastsætte  

 nærmere vilkår for det modtagende forsikringsselskabs anvendelse  

 af oplysninger.
§ 32. Til brug i konkrete retsforhold kan  

 Rigspolitichefen på begæring videregive enkeltstående  

 oplysninger til private personer og virksomheder, som kan godtgøre at  

 have retlig interesse i at få de pågældende oplysninger,  

 som klart overstiger hensynet til hemmeligholdelse.
Dette gælder dog  

 ikke oplysninger, om hvilke der ved lov er fastsat særlige  

 tavshedsforskrifter.
 Stk. 2. Rigspolitichefen kan på nærmere  

 fastsatte vilkår bemyndige Politidirektøren i København  

 samt politimestrene til i visse tilfælde at videregive oplysninger i  

 henhold til stk. 1.
Kapitel 8 Videregivelse af oplysninger til forskningsbrug § 33. Oplysninger, som kan henføres  

 til bestemte personer, kan af Rigspolitichefen videregives til brug ved  

 konkrete forskningsprojekter på nærmere fastsatte vilkår og  

 efter indhentet udtalelse fra Registertilsynet.
Kapitel 9 Videregivelse af oplysninger til offentlige  

 myndigheder § 34. Oplysninger, som kan henføres til  

 bestemte personer, må kun videregives til andre offentlige myndigheder  

 i det omfang, som er fastsat i §§ 35-36, samt hvor det følger af lov  

 eller bestemmelser fastsat i henhold til lov, at oplysninger skal gives.
 § 35. Oplysninger må videregives til:
1) Politiet, Anklagemyndigheden og Justitsministeriet 2) Toldvæsenet 3) Udenlandsk politi.
§ 36. Til brug i konkrete retsforhold må der  

 videregives enkeltstående oplysninger til andre offentlige myndigheder,  

 som kan godtgøre at have en retlig interesse i at få de  

 pågældende oplysninger, der klart overstiger hensynet til  

 oplysningernes hemmeligholdelse.
Dette gælder dog ikke oplysninger, om  

 hvilke der ved lov er fastsat særlige tavshedsforskrifter.
Kapitel 10 Straf og ikrafttræden § 37. Overtrædelse af § 25, jf.  

 »Sikkerhedsforskrift for I/S Datacentralen af 1959« og § 26 straffes med  

 bøde, medmindre højere straf er forskyldt efter lovgivningen i  

 øvrigt.
 § 38. Forskrifterne træder i kraft den 15.  

 maj 1990.
Rigspolitichefen, den 6. juni 1990 Boye /Scharf Bilag 1 Registerets dataindhold:
 Registeret indeholder oplysninger om efterlyste, fremlyste  

 cykler/knallerter, efterlyste knallertmotorer samt hittegods  

 cykler/knallerter.
 Oplysninger om den enkelte efterlysning mv.:
1.  Stelnummer 2.  Ejers personnummer 3.  Ejers navn, adresse og telefonnummer 4.  Anmelders personnummer 5.  Anmelders navn, adresse og telefonnummer 6.  Journalnummer 7.  Efterlysningsdato 8.  Efterlysende politikreds 9.  Markering for personlig, telefonisk eller skriftlig henvendelse 10. Markering for efterlysning af knallertmotor 11. Markering for fremlysning 12. Arten af det efterlyste 13. Mærke 14. Farve 15. Anslået værdi i kroner 16. Motornummer 17. Gerningstidspunkt 18. Gerningspolitikreds 19. Gerningssteds kommunekode 20. Gerningssteds adresse, incl. postnummer, postdistrikt og  

 stednavn 21. Forsikringsselskab 22. Dato for udbetaling af erstatning 23. Udbetalt erstatningsbeløb 24. Aflysningsdato 25. Aflysende politikreds 26. Tilstede dato 27. Tilstede politikreds 28. Tekst for om hittegods er solgt eller destrueret 29. Tilstede adresse og postnummer 30. Oprettelsestekst 31. Anmærkninger.
 Oplysninger om ejers/anmelders navn og adresse overføres maskinelt  

 fra politiets Indexregister, såfremt ejer/anmelder er kendt heri,  

 ellers fra Det centrale Personregister (CPR).
Bilag 2 Forsikringsselskaberne får nedenstående oplysninger fra  

 edb-registeret, såfremt forsikringstager er forsikret i vedkommende  

 forsikringsselskab:
