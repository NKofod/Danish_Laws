Nr BSF 73 Forslag til folketingsbeslutning om ansættelse af flere  

 ligestillingskonsulenter Fremsat af Lilli Gyldenkilde (SF) Tommy Dinesen (SF) Birthe Hansen (SF)  

 Ingerlise Kofoed (SF) Ebba Strange (SF) Thoft (SF) Folketinget pålægger regeringen at fremsætte lovforslag eller forelægge det nødvendige aktstykke for finansudvalget med henblik på ansættelse pr. 1. januar 1987 af så mange ligestillingskonsulenter, at der findes to i hvert amt og to i Københavns og Frederiksberg kommuner.
Oprindeligt fremsat beslutningsforslag Blad nr 435 Folketinget pålægger regeringen at fremsætte lovforslag eller forelægge det nødvendige aktstykke for finansudvalget med henblik på ansættelse af så mange ligestilingskonsulenter, at der findes to i hvert amt og to i Københavns og Frederiksberg kommuner.
BEMÆRKNINGER TIL FORSLAGET Ligestillingsområdet skal opprioriteres.
Alt tyder på, at der i de kommende år ikke vil ske drastiske ændringer på det kønsopdelte arbejdsmarked og på uddannelsesområdet.
Dette vil indebære, at kvinderne stadig vil være dem, der i høj grad enten ingen uddannelse får eller fejluddannes til områder, hvor der er meget begrænsede muligheder for at få arbejde efter endt uddannelse.
Dette vil igen føre til, at det bliver kvinder, der vil komme til at bære den største del af arbejdsløsheden.
Dette er urimeligt og vil kunne føre til et gammeldags kønsmønster, der ikke er værdigt for et samfund som det danske.
Der har i årevis været skrevet og talt meget om denne problemstilling, og der er sat forskellige forsøg i gang for at gøre op med det kønsopdelte arbejdsmarked, men kun lidt har det hjulpet.
Derfor er forslagsstillerne af den mening, at der må en særindsats til.
Ligestillingskonsulenterne har gjort et fortræffeligt arbejde med de muligheder, der har været for at arbejde med problematikken.
Men det må påpeges, at de i vid udstrækning bruges til at sende rundt på skoler og øvrige uddannelsessteder for at påvirke unge kvinders valg af uddannelse samt undervise andre i AF-systemet om ligestillingsproblematikken.
Dette er udmærket, men det indebærer, at der ofte i det daglige arbejde ikke er ligestillingskonsulenter til rådighed på AF-kontorerne.
Derfor skal der flere kræfter til at arbejde med dette.
I øvrigt er der pålagt AF-systemet flere opgaver gennem vedtagelse af loven om uddannelsesydelse.
Da de ledige, der kommer ind under denne lovs bestemmelser, i langt overvejende grad er kvinder (ca.
70 pct.), er det helt klart, at der er brug for ligestillingskonsulenter til at være behjælpelig med råd og vejledning i forbindelse med valg af uddannelse.
Arbejdsministeren og undervisningsministeren har i dette år udgivet en pjece, der på fortrinlig måde illustrerer, hvor galt det er fat, og også skitserer forslag, der kan ændre på situationen for de unge kvinders arbejdsmuligheder efter endt uddannelse.
Hvis nogle af intentionerne skal opfyldes, må der flere ligestillingskonsulenter til at sætte dette arbejde i gang.
