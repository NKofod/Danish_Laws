 Den 29. oktober 1996 undertegnedes i Maputo en overenskomst mellem Danmark  

 og Mozambique, ifølge hvilken den danske regering har forpligtet sig til at  

 yde 57 mio. kr. til reduktion af Mozambiques gæld til den Internationale  

 Valutafond, IMF.
 Det overordnede formål er at fremme en bæredygtig økonomisk vækst og  

 sociale forbedringer i Mozambique ved at bidrage til konsolideringen af  

 landets økonomiske og sociale genopretningsprogram.
 Det umiddelbare formål er at bidrage til en lettelse af Mozambiques  

 gældsbyrde, ved at bistå med nedbringelse af landets gæld til IMF.
 Overenskomsten trådte i kraft den 29. oktober 1996 og løber indtil 29.  

 oktober 1999.
