 Bestemmelser for indførsel af levende muslinger i Holland findes i den  

 hollandsske »Invoerbesluit Mosselen 1984«, der er offentliggjort i  

 »Verordeningenblad Bedrijfsorganisatie« nr. 39 fra 15. oktober  

 1984.
Bestemmelserne omfatter bl.a. særlige krav til vandkvaliteten i de  

 områder, hvorfra muslingerne hidrører, og til muslingerne, og der kræves en  

 kontrolattest fra eksportlandets kompetente myndighed om, at disse krav er  

 opfyldt.
I første række drejer det sig om vandets og muslingernes indhold af  

 E. coli, men også indhold af tungmetaller m.m. i muslingerne er omfattet af  

 de hollandske krav.
Eksportører af levende muslinger til Holland må sikre sig, at de  

 pågældende hygiejniske krav er opfyldt.
Foreligger der ikke allerede  

 dokumentation herfor, må eksportørerne foranledige, at de nødvendige  

 undersøgelser gennemføres.
Undersøgelserne må gentages periodisk efter  

 industritilsynets anvisninger, f.eks. årligt eller efter behov.
Dokumentation  

 for fangstområderne og muslingernes hygiejniske tilstand forelægges  

 Fiskeriministeriets Industritilsyn, der afgør, om fangstområderne kan  

 godkendes.
Såfremt der senere måtte fremkomme oplysninger om fangstområderne,  

 herunder om muslinger fra disse områder, som gør dem uegnede til fiskeri  

 efter muslinger til Holland, vil en eventuel meddelt godkendelse blive  

 annulleret.
Industritilsynet udsender som tillæg til dette cirkulære en fortegnelse  

 over godkendte fangstområder.
Dette tillægscirkulære vil blive revideret  

 løbende, når forholdene ændrer sig. (* 1) Ved forhandling mellem repræsentanter for de danske og hollandske  

 fiskerimyndigheder er der opnået enighed om, at vedhæftede kontrolattest skal  

 anvendes ved udførsel af levende muslinger til Holland. (* 2) Attesten udfyldes og underskrives af eksportøren eller dennes fuldmægtig  

 (speditør), idet der påføres fangstområder og numre for de blade i EF's  

 logbog (fangstjournalen), der dækker den konkrete forsendelse.
Herefter kan  

 attesten udstedes af fiskerikontrollen.
Det påhviler fiskeren af muslingerne at angive fangstområderne i logbogen  

 og at sikre, at disse er blandt de godkendte områder.
Fiskeren underskriver  

 den røde kopi af de pågældende logbogsblade.
Disse kopier skal følge  

 muslingerne til udførselsstedet.
Senest dagen efter kontrolattestens  

 udstedelse skal eksportøren eller dennes fuldmægtig aflevere de røde kopier  

 til fiskerikontrollen.
 Cirkulæret træder i kraft 1. maj 1986. Samtidigt ophæves der tidligere  

 cirkulære af 21. marts 1985.
Poul Fr.
Jensen (* 1) Nærmere oplysninger herom fåes ved henvendelse til fiskerikontrollen  

 eller fiskeriministeriets industritilsyn.
 (* 2) Kontrolattesten fåes ved henvendelse til fiskerikontrollen eller  

 fiskeriministeriets industritilsyn.
 (* 3) CIR forefindes i historisk base, idet CIR er afløst af CIR 7026  

 19870921.
 (* 4) Cir forefindes i historisk base, idet CIR er afløst af CIR 7028  

 19870925.
 (* 5) CIR 7028 19870925, som forefindes i historisk base, er afløst af VEJ  

 7008 19881004.
