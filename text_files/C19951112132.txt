 1. Anmeldelser om formodet strafbare forhold indgives i  

 almindelighed til politiet på det sted, hvor det strafbare forhold antages at  

 være begået.
 I § 63 c i lov nr. 1059 af 23.12.1992 om ændring af årsregnskabsloven fik  

 Erhvervs- og Selskabsstyrelsen udtrykkelig hjemmel - og ved lov nr. 122 af  

 18.2.1994 en egentlig pligt - til at undersøge modtagne årsregnskaber m.v.  

 for at konstatere åbenbare overtrædelser af selskabslovene og  

 bogføringsloven.
 På det grundlag vil Erhvervs- og Selskabsstyrelsen i videre omfang end  

 hidtil indgive politianmeldelse vedrørende sådanne overtrædelser, herunder  

 navnlig overtrædelser af aktieselskabslovens § 115 om ulovlige aktionærlån og  

 anpartsselskabslovens § 84 om ulovlige anpartshaverlån.
 2. Efter drøftelse med Erhvervs- og Selskabsstyrelsen er der  

 aftalt følgende ordning:
 2.2. Erhvervs- og Selskabsstyrelsen sender anmeldelserne til  

 statsadvokaten for særlig økonomisk kriminalitet ud fra nogle kriterier, der  

 er aftalt foreløbigt med styrelsen.
2.3. Statsadvokaten for særlig økonomisk kriminalitet visiterer  

 sagerne og sender dem i givet fald videre til den politikreds, der efter de  

 almindelige kompetenceregler skal behandle anmeldelsen.
Statsadvokaten bistår  

 politikredsene med råd og vejledning om sagernes gennemførelse, herunder med  

 hensyn til bødepåstand og relevant retspraksis.
 Samtidig med sagens fremsendelse til den kompetente politikreds sender  

 statsadvokaten for særlig økonomisk kriminalitet en kopi af sin skrivelse og  

 af Erhvervs- og Selskabsstyrelsens anmeldelse til den regionale statsadvokat.
2.4. Hvis politimesteren efter afsluttet efterforskning ikke  

 finder, at tiltale bør rejses eller bødeforelæg udfærdiges, forelægges sagen  

 for den regionale statsadvokat til afgørelse.
Statsadvokaten drøfter,  

 forinden afgørelsen træffes, sagen med statsadvokaten for særlig økonomisk  

 kriminalitet.
 2.5. Underretning om sagens udfald med kopi af udskrift af dombog  

 og retsbog eller vedtaget bødeforelæg sendes til statsadvokaten for særlig  

 økonomisk kriminalitet.
 Underretning om sagens udfald skal ske så hurtigt, at statsadvokaten for  

 særlig økonomisk kriminalitet kan vurdere behovet for anke.
 3. Den regionale statsadvokat træffer afgørelse om eventuel anke,  

 jf. pkt. 1.3. i RM 7/1992.
 I overvejelserne om anke indgår statsadvokaten for særlig økonomisk  

 kriminalitets vurdering heraf.
 4. Statsadvokaten for særlig økonomisk kriminalitet underretter  

 Erhvervs- og Selskabsstyrelsen om sagens endelige udfald.
 (5. Anmeldelser, der fra andre end Erhvervs- og Selskabsstyrelsen indgives  

 direkte til politiet, videresendes til styrelsen bilagt eventuelt materiale,  

 hvorefter den i punkterne 2-4 beskrevne procedure følges.
K.
Hjorth.
 fg.
