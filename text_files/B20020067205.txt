Bekendtgørelse om udførelse og  

 sløjfning af boringer og brønde på land I medfør af § 36, § 56, § 69, stk. 2,  

 § 69a, § 78, stk. 5, og § 84, stk. 2 og 3, i lov om  

 vandforsyning m.v., jf. lovbekendtgørelse nr. 130 af 26. februar 1999,  

 som ændret ved lov nr. 1273 af 20. december 2000 og § 3 i lov nr.  

 466 af 7. juni 2001, § 19, stk. 5, § 92 og § 110,  

 stk. 3 og 4 i lov om miljøbeskyttelse, jf.  

 lovbekendtgørelse nr. 753 af 25. august 2001 om  

 miljøbeskyttelse, som ændret ved lov nr. 475 af 7. juni 2001 og  

 § 28, stk. 2, § 31, stk. 6, og § 44, stk. 3 og  

 4, i lov om råstoffer, jf. lovbekendtgørelse nr. 569 af 30. juni  

 1997, fastsættes:
Kapitel 1 Almindelige bestemmelser § 1. Bekendtgørelsens regler skal anvendes  

 ved etablering af nye boringer til indvinding af grundvand, pejling,  

 monitering og grundvandssænkning, boringer med miljø- og  

 geotekniske formål, boringer til tilledning af vand til undergrunden,  

 råstofboringer og andre boringer, der ikke er omfattet af lov om  

 anvendelse af Danmarks undergrund, jf. lovbekendtgørelse nr. 552 af  

 29. juni 1995, som senest ændret ved lov nr. 74 af 12. februar  

 2002.
 Stk. 2. Bekendtgørelsens regler skal endvidere anvendes  

 ved væsentlige udbedringer eller ændringer af eksisterende  

 boringer, samt ved sløjfning af boringer og brønde.
 Stk. 3. Ved anvendelse af reglerne i denne  

 bekendtgørelse skal definitionerne i bilag 1 lægges til  

 grund.
 § 2. Kategori A-boringer omfatter følgende  

 boringer:
 1)	Boringer til vandindvinding, jf. vandforsyningslovens §§18, 19 og  

 20, herunder undersøgelsesboringer, prøveboringer og boringer  

 til kortlægning af vandressourcer m.v.
 2)	Boringer til permanent grundvandssænkning.
 3)	Boringer til midlertidig grundvandssænkning, som kræver  

 tilladelse efter vandforsyningslovens § 26.
 4)	Permanente pejleboringer.
 5)	Moniteringsboringer.
 6)	Miljøtekniske boringer, hvor der efterlades filter- eller  

 forerør.
 7)	Miljøtekniske afværgeboringer.
 8)	Boringer til tilledning af vand til undergrunden.
 9)	Andre boringer, hvor der efterlades filter- eller  

 forerør.
 § 3. Kategori B-boringer omfatter følgende  

 boringer:
 1)	Boringer til midlertidig grundvandssænkning, der ikke  

 kræver tilladelse efter vandforsyningslovens §§ 26, stk. 2,  

 og 27.
 2)	Miljøtekniske boringer, hvor der ikke efterlades filter-  

 eller forerør.
 3)	Geotekniske boringer.
 4)	Råstofboringer.
 5)	Andre boringer, hvor der ikke efterlades filter- eller  

 forerør.
 § 4. Tilladelse efter vandforsyningslovens kapitel  

 4 eller 5 eller efter miljøbeskyttelseslovens § 19, stk. 1  

 meddeles af amtsrådet, jf. dog stk. 2 og 3.
 Stk. 2. Kommunalbestyrelsen kan dog meddele tilladelse  

 til:
 1)	Boringer til vandindvinding, jf. vandforsyningslovens §§18 og  

 19.
 2)	Boringer, hvor kommunalbestyrelsen har kompetencen i medfør  

 af vandforsyningslovens § 26, stk. 1 og 2.
 3)	Boringer, hvor kommunalbestyrelsen har kompetencen i medfør  

 af § 3 i bekendtgørelse nr. 3 af 4. januar 1980 om vandindvinding  

 og vandforsyning.
 Stk. 3. Boringer, som anført i § 3, nr. 2 og nr.  

 5, skal anmeldes til kommunalbestyrelsen.
 § 5. Etablering og sløjfning m.v. af  

 boringer og brønde i henhold til denne bekendtgørelse skal  

 udføres af personer, der opfylder de fastsatte krav i  

 bekendtgørelse nr. 145 af 2. februar 2000 om uddannelse af personer,  

 der udfører boringer på land, som ændret ved  

 bekendtgørelse nr. 1010 af 10. december 2001.
 Stk. 2. Svejsning af forerør skal udføres af  

 personer, der har bevis for mindst 3 ugers fuldtids undervisning i  

 lysbue-reparationssvejsning, eller tilsvarende dokumenterede  

 kvalifikationer.
Kapitel 2 Kategori A-boringer   

 Borestedets placering, borearbejdets udførelse og boringens  

 indretning § 6. Borearbejder må først  

 påbegyndes, efter at der er indhentet tilladelse efter  

 vandforsyningslovens kapitel 4 eller 5 eller efter  

 miljøbeskyttelseslovens § 19, stk. 1, eller foretaget  

 anmeldelse efter vandforsyningslovens § 21, stk. 2.
 Stk. 2. Den, der udfører borearbejdet, skal sikre sig,  

 at tilladelse foreligger, inden arbejdet igangsættes, eller at  

 anmeldelse efter vandforsyningslovens § 21, stk. 2, er  

 foretaget.
Stk. 3. Senest 10 arbejdsdage før et borearbejde  

 påbegyndes, skal den, der udfører borearbejdet, underrette  

 tilsynsmyndigheden, jf. § 33, om tidspunktet for arbejdets  

 påbegyndelse.
Dette gælder dog ikke arbejder efter  

 vandforsyningslovens § 21, stk. 2.
 § 7. Tilladelser kan indeholde vilkår, som  

 f.eks:
 1)	Borearbejdets formål.
 2)	Udførelse og indretning af boring og overbygning, herunder  

 materialer og eventuel installation af prøvehane til udtagning af  

 råvandsprøver.
 3)	Renpumpning og tilbagepejling.
 4)	Prøvepumpning.
 5)	Underretning af tilsynsmyndigheden, jf. § 33, om tidspunkt for  

 forerørssætning og tætning.
 6)	Underretning af tilsynsmyndigheden, jf. § 33, om tidspunkt for  

 renpumpning.
 7)	Koordinat- og kotesætning af boringen.
 8)	Indberetning til GEUS, jf. kapitel 5.
 9)	Mærkning af boringen til identifikation, f.eks. ved angivelse  

 af Borearkiv nr. (DGU nr.) på boringen.
 10)	Hvornår og hvordan boringen skal sløjfes.
§ 8. Myndigheden, jf. § 4, godkender  

 borestedet, inden der udstedes tilladelse.
Borestedet skal fremgå af  

 tilladelsen.
 Stk. 2. Ved godkendelse af borested skal det sikres, at  

 boringen placeres, så den ikke er udsat for påkørsel eller  

 anden beskadigelse.
 Stk. 3. Myndigheden, jf. § 4, kan i tilladelsen angive et  

 afgrænset areal som borested, når særlige grunde taler for  

 det, f.eks. ved forureningsundersøgelser.
 § 9. Myndigheden, jf. § 4, skal besigtige  

 borestedet for vandindvindingsboringer, undersøgelses- og  

 prøveboringer til almene vandforsyningsanlæg inden godkendelsen,  

 jf. § 8.
 Stk. 2. Ved godkendelse af borested for  

 vandindvindingsboringer skal det sikres, at indvindingen er beskyttet mod  

 forurening fra omkringliggende forureningskilder, samt at boringen til  

 stadighed er let tilgængelig for eftersyn og vedligeholdelse.
 Stk. 3. Vandindvindingsboringer skal så vidt muligt  

 placeres således, at terrænet ved boringen ligger højere  

 end det umiddelbart omgivende terræn og over den maksimale vandstand,  

 som kan ventes at forekomme i nærliggende vandløb og søer  

 m.v. som følge af tøbrudsoversvømmelser eller  

 højvande.
 Stk. 4. Ved boringer, jf. vandforsyningslovens § 21, skal  

 der omkring borestedet kunne etableres et fredningsbælte på  

 mindst 5 meter.
 Stk. 5. Vandindvindingsboringer må ikke placeres i  

 bygninger, der tjener til andet formål end vandforsyning.
 Stk. 6. Placeres en boring i bunden af en eksisterende  

 brønd, skal denne opfyldes efter reglerne i § 32 med henblik  

 på etablering af en overbygning, jf. § 13.
 § 10. Borearbejdet skal tilrettelægges og  

 udføres således, at grundvandsmagasiner ikke forurenes.
 Stk. 2. Mellemrummet mellem forerør og omkringliggende  

 jordlag skal tætnes ved opfyldning med materialer af en sådan  

 beskaffenhed, at grundvand ikke forurenes ved nedsivning langs  

 forerøret, og således at uønsket vandudveksling mellem  

 forskellige magasiner ikke finder sted.
 Stk. 3. Forerørssamlinger skal være  

 vandtætte.
 Stk. 4. Umiddelbart efter borearbejdets afslutning skal  

 boringens forerør lukkes med tætsluttende, fastspændt prop  

 eller dæksel.
 § 11. Under borearbejdet skal der udtages  

 jordprøver samt noteres oplysninger om gennemborede jordlag og  

 målte vandstande til brug for indberetning, jf. kapitel 5.
§ 12. Forerøret skal foroven afsluttes  

 mindst 0,2 m over bund eller gulv i overbygning, eller 0,5 m over naturligt  

 terræn.
Gennemføring for forerør skal være  

 tæt, således at overfladevand, kondensvand eller andre  

 forureninger ikke kan trænge ned i forerøret, og således  

 at grundvand ikke kan trænge op i overbygningen.
 Stk. 2. Alle boringer skal kunne pejles manuelt, og  

 pejlerøret/studsen skal have en diameter på mindst 25 mm, med  

 mindre andet fremgår af boretilladelsen.
 § 13. Omkring forerøret skal der indrettes  

 en fritliggende, let tilgængelig overbygning, som ikke må tjene  

 andre formål end beskyttelse af boringen og tilhørende  

 installationer.
 Stk. 2. Overbygningen til vandindvindingsboringer,  

 afværgeboringer, moniteringsboringer, permanente  

 grundvandssænkningsboringer og pejleboringer med vandtryk over  

 terræn skal udformes som en råvandsstation, jf. § 14.
 Stk. 3. Overbygningen til midlertidige  

 grundvandssænkningsboringer, pejleboringer med vandtryk under  

 terræn og miljøtekniske boringer kan udformes som et  

 aflåseligt dæksel på beskyttelsesrøret.
§ 14. Råvandsstationen skal 1)	beskytte installation og grundvand mod indtrængning af  

 forurening, herunder også overfladevand, 2)	være uden afløb, 3)	beskytte installationen mod frost, 4)	beskytte boring og installation mod mekanisk påvirkning, 5)	give rimelige arbejdsvilkår for reparatører og  

 tilsynsførende, og 6)	være aflåselig.
Stk. 2. Råvandsstationen skal udføres  

 således, at opdrift eller sætninger ikke beskadiger  

 konstruktionen, boringen, rørgennemføringer eller de  

 øvrige installationer.
Jordoverfladen skal i alle retninger have fald  

 væk fra råvandsstationen, således at denne holdes  

 tør.
 Stk. 3. Råvandsstationen kan udformes som  

 installationsbrønd af glasfiber, beton eller lignende tæt  

 materiale, eller som en råvandsstation på terræn.
 Stk. 4. For boringer, der ikke skal benyttes til almen  

 vandforsyning, kan råvandsstationen dog udformes som en  

 adapterkonstruktion.
§ 15. Etableres råvandsstationen som en  

 installationsbrønd af beton, skal denne være udført med  

 tætsluttende dæksel, tætte sider og tæt bund,  

 eventuelt med fald mod anordning for tømning i form af tæt sump  

 uden afløb.
Gennemføringer for rør og kabler skal  

 være vandtætte.
Stk. 2. Etableres råvandsstationen som  

 glasfiberinstallationsbrønd eller af lignende tætte materialer,  

 skal den være udført med tætsluttende nedgangslem og  

 være vandtæt.
Gennemføringer for rør og kabler skal  

 være vandtætte.
Stk. 3. Etableres råvandsstationen på  

 terræn, skal den være udført således, at  

 vandindtrængning ikke kan finde sted.
Gennemføringer for  

 rør og kabler skal være vandtætte.
Stk. 4. Etableres råvandsstationen som  

 adapterkonstruktion, skal forerøret føres mindst 0,5 m over  

 terræn og afsluttes med en vandtæt forerørsafslutning, som  

 kan indeholde vandtæt kabelindføring.
Forerøret skal  

 forsynes med aflåseligt beskyttelsesrør eller, for  

 forerør af stål som er ført mindst 3 m under  

 terræn, med en aflåselig forerørsafslutning.
§ 16. Pumpeinstallationer skal indrettes  

 således, at der er mulighed for installation af vandmåler.
Det  

 gælder dog ikke for hævertanlæg.
Stk. 2. Når der installeres pumpe, skal  

 forerørsafslutningen afpasses efter pumpeanlægget, og  

 gennemføringer for pumperør og kabler udføres  

 vandtæt.
Forerørsafslutningen skal let kunne afmonteres og i  

 øvrigt udføres således, at sætninger af  

 overbygningen kan ske, uden at boringen beskadiges.
Stk. 3. Hvis forerørsafslutningen er forsynet med  

 udluftning, skal denne være ført op over  

 terrænhøjde, og mindst være 0,5 m over gulv i  

 overbygningen.
Udluftningen skal have en diameter på mindst 15 mm.  

 Åbningen skal vende nedad og være forsynet med insektnet.
 § 17. Anvendte materialer skal besidde  

 tilstrækkelig styrke og holdbarhed til, at de kan modstå  

 mekaniske påvirkninger, erosion samt kemisk og galvanisk  

 korrosion.
 Stk. 2. Materialerne skal så vidt muligt have glatte  

 overflader, som hindrer samlinger af fugt og snavs, og som er lette at  

 renholde og vedligeholde.
 Stk. 3. Materialer, der under borearbejdet eller i den  

 færdigt indrettede boring kan komme i berøring med vandet eller  

 de gennemborede jordlag, må kun indeholde stoffer, der afgives til  

 vandet i sådanne mængder, at påvirkningen af vandet i  

 fysisk, kemisk, mikrobiologisk eller anden henseende er uden betydning for  

 anvendelsen af vandet til drikkevand og for afledning af oppumpet grundvand  

 fra boringen til overfladevand, jord og lignende.
Kapitel 3 Kategori B-boringer  

 Borearbejdets udførelse og boringens indretning § 18. Borearbejder må først  

 påbegyndes efter anmeldelse til myndigheden, jf. § 4, jf. dog  

 stk. 3, og kan påbegyndes 14 dage efter anmeldelsen, medmindre  

 myndigheden inden da har gjort indsigelse imod det.
 Stk. 2. Anmeldelsen skal indeholde oplysning om formål,  

 placering, forventet boredybde og udførelsestidspunkt, samt om  

 forventet tidspunkt og metode for sløjfning af boringen.
 Stk. 3. Råstofboringer og geotekniske boringer kan dog  

 udføres uden forudgående anmeldelse.
 Stk. 4. Den, der udfører borearbejdet, skal sikre sig,  

 at anmeldelse har fundet sted, inden arbejdet igangsættes.
Stk. 5. Forinden et borearbejde påbegyndes, skal den,  

 der udfører borearbejdet, underrette tilsynsmyndigheden, jf.  

 § 33, om tidspunktet for arbejdets påbegyndelse.
Dette  

 gælder dog ikke geotekniske boringer.
§ 19. Borearbejdet skal tilrettelægges og  

 udføres således, at boringen ikke medfører risiko for, at  

 grundvandet forurenes.
Bestemmelserne i §§ 10 og 17 finder tilsvarende  

 anvendelse.
 Stk. 2. Når en boring ikke længere er i brug, skal  

 ejeren sørge for, at den bliver sløjfet, senest 1 måned  

 efter at brugen er ophørt.
 § 20. Under borearbejdet skal der udtages  

 jordprøver og noteres oplysninger om de gennemborede jordlag til brug  

 for indberetning, jf. kapitel 5.
Kapitel 4 Renpumpning, prøvepumpning og regenerering § 21. Boringer til indvinding af vand skal altid  

 renpumpes efter udførelsen.
 Stk. 2. Tilsynsmyndigheden kan forlange oplysning om,  

 hvornår renpumpningen forventes påbegyndt.
 § 22. Regenerering af en boring skal anmeldes til  

 myndigheden, jf. § 4, med angivelse af den benyttede metode.
 Stk. 2. Den, der udfører regenerering af en boring,  

 skal sikre sig, at anmeldelse har fundet sted.
Kapitel 5 Indberetning af udførte boringer og resultater af  

 undersøgelser.
 § 23. Den, der forestår udførelsen af  

 en boring efter vand eller en råstofboring, skal inden 3 måneder  

 efter udførelsen indberette oplysninger om boringen til Danmarks og  

 Grønlands Geologiske Undersøgelse (GEUS). Tilsvarende  

 gælder for andre boringer, når tilladelsen indeholder  

 vilkår om indberetning.
Stk. 2. Indberetning, jf. stk. 1, skal ske i digital form  

 på et format fastsat af GEUS.
Indberetning skal indeholde oplysninger  

 som anført i bilag 2, og den skal være ledsaget af  

 jordartsprøver af de gennemborede jordlag, jf. § 24.
§ 24. For boringer, der skal indberettes, jf.  

 § 23, skal den, der forestår boringen, inden 3 måneder efter  

 udførelsen indsende prøver af de gennemborede jordlag sammen  

 med en papirkopi af borerapporten.
Prøver skal udtages og mærkes  

 som anført i bilag 2.
 Stk. 2. Hvis der er foretaget analyser af  

 prøvematerialet, skal rekvirenten indsende kopi af resultaterne til  

 GEUS, jf. bilag 2.
Stk. 3. Forurenede jordprøver må ikke indsendes  

 til GEUS uden forudgående aftale.
Indsendte forurenede  

 jordprøver skal være tydeligt mærkede med oplysning om, at  

 de er forurenede, samt så vidt muligt oplysning om forureningens  

 art.
 § 25. Den, der forestår udførelsen af  

 en boring efter vand, skal til myndigheden, jf. § 4, og til GEUS  

 indsende kopi af resultaterne af de fysiske, kemiske og mikrobiologiske  

 undersøgelser af vandet, som er foretaget i forbindelse med  

 etableringen af boringen.
 Stk. 2. Den, der forestår geofysiske  

 undersøgelser (borehulslogs) i en boring, skal indsende en kopi af  

 resultaterne til GEUS.
Kapitel 6 Sløjfning af boringer og brønde § 26. Sløjfning af boringer etableret med  

 fore- og filterrør og sløjfning af brønde skal af ejeren  

 anmeldes til myndigheden, jf. § 4, mindst 2 uger før arbejdets  

 udførelse med angivelse af metode og materialer.
 Stk. 2. Der kræves ikke særskilt anmeldelse, hvor  

 sløjfning er anmeldt, jf. § 18, stk. 2, eller hvor boringen  

 ikke kræver anmeldelse, jf. § 18, stk. 3.
 § 27. Den, der sløjfer en boring, skal  

 inden 3 måneder efter sløjfningen indberette dette til  

 GEUS.
Stk. 2. Indberetning, jf. stk. 1, skal ske i digital form  

 på et format fastsat af GEUS.
Indberetning skal indeholde oplysninger  

 som anført i bilag 2.
 § 28. Myndigheden, jf. § 4, kan påbyde  

 sløjfning af overflødige boringer og brønde.
 § 29. Sløjfning af boringer og  

 brønde skal foretages således, at der ikke gennem anlægget  

 kan ske forurening af grundvandet eller udveksling af vand mellem forskellige  

 grundvandsmagasiner.
 § 30. Ved sløjfning af boringer udbygget  

 med fore- og filterrør skal forerør fjernes til mindst 1 m  

 under terræn.
 Stk. 2. Hullet over det afkortede forerør skal fyldes  

 og stampes med forseglende materiale, såsom lergranulat eller  

 bentonit/cementsuspension.
§ 31. Efterlades der ikke forerør, og er  

 der boret i lerlag, skal lerlagets forseglende evne retableres.
Under  

 opfyldning med forseglende materiale skal det påses, at opfyldningen  

 sker i lerlagets dybde og mindst svarende til tykkelsen af lerlaget.
Stk. 2. Boringer, som er indtil 10 m dybe, hvor der alene er  

 truffet tørt sand, og hvor der ikke efterlades forerør, kan  

 fyldes med sand.
Dog fyldes og stampes som minimum den øverste meter  

 ved terræn med forseglende materiale, såsom lergranulat eller  

 bentonit/cementsuspension.
§ 32. Ved sløjfning af brønde skal  

 disse oprenses og rengøres i bunden.
Herover fyldes med materialer af  

 en sådan beskaffenhed, at der ikke kan ske nedsivning af overfladevand  

 eller vandudveksling mellem grundvandsmagasiner gennem anlægget.  

 Brøndvæggen skal fjernes til en dybde af minimum 1 m under  

 terræn.
Kapitel 7 Tilsyn § 33. Kommunalbestyrelsen fører tilsyn med,  

 at bestemmelserne i denne bekendtgørelse overholdes, jf. dog  

 stk. 2. Tilsynet kan ske ved stikprøvekontrol.
 Stk. 2. Amtsrådet fører dog tilsyn med  

 råstofboringer.
Kapitel 8 Klage § 34. Påbud om sløjfning af boringer,  

 jf. § 28, kan ikke påklages til anden administrativ  

 myndighed.
Kapitel 9 Straffebestemmelser og ikrafttræden § 35. Medmindre højere straf er forskyldt  

 efter den øvrige lovgivning, straffes med bøde den,  

 der 1)	overtræder § 5, 2)	undlader at indhente tilladelse, jf. § 6, stk. 1, 3)	overtræder § 9, stk. 4-6, §§ 10-12, § 13,  

 stk. 1 og 2, § 14, stk. 1 og 2, §§ 15-17, §§ 19-20,  

 § 21, stk. 1, § 29, § 30, § 31, stk. 1 eller  

 § 32, 4)	undlader at foretage anmeldelse jf. § 18, stk. 1 og 2,  

 § 22 eller § 26, stk. 1, eller underretning jf. § 6,  

 stk. 3 eller § 18, stk. 5, 5)	undlader at indberette jf. §§ 23-25 eller § 27, 6)	undlader at efterkomme påbud efter § 28.
 Stk. 2. Der kan pålægges selskaber m.v.  

 strafansvar efter reglerne i straffelovens 5. kapitel.
§ 36. Denne bekendtgørelse træder i  

 kraft den 1. september 2002 og ophæves automatisk den 1. september  

 2007, medmindre andet bestemmes inden denne dato, jf.
Justitsministeriets  

 skrivelse af 28. februar 2002 om en forsøgsordning om anvendelse af  

 automatiske ophørsklausuler i visse bekendtgørelser på  

 miljø- og arbejdsmiljøområdet.
 Stk. 2. Bekendtgørelse nr. 4. af 4. januar 1980 om  

 udførelse af boringer efter grundvand ophæves.
 Stk. 3. Ansøgning om tilladelse, som er indkommet inden  

 1. september 2002, behandles dog efter de hidtil gældende regler.
 Stk. 4. Tilladelser, der er meddelt efter de hidtidige regler,  

 bevarer deres gyldighed.
 Stk. 5. Indberetning, jf. § 23, stk. 2, og  

 § 27, stk. 2, kan efter aftale med GEUS i en overgangsperiode ske  

 på papir.
Miljøministeriet, den 26. juli 2002 Hans Chr.
Schmidt /Karsten Skov Bilag 1 Ved anvendelse af reglerne i bekendtgørelsen skal  

 følgende definitioner lægges til grund:
Adapterkonstruktion Konstruktion, hvor forerør føres op over  

 terræn og afsluttes med en aflåselig forerørsafslutning.  

 Adapteren monteres på siden af forerøret i frostfri dybde og  

 fører pumperøret vandtæt gennem  

 forerørsvæggen.
Boremudder Væske, som under udførelsen af borearbejdet  

 benyttes til at forbedre skyllestrømmens evne til at løfte  

 løsnede materialer op af boringen, stabilisere borehullet, mindske  

 væsketab til formationen, køle og mindske friktion og  

 slitage.
Borerør Arbejdsrør, der anvendes i forbindelse med  

 borearbejde.
Boring En boring defineres ved, at den er udført med  

 boreudstyr til tørboring eller skylleboring.
Permanente boringer er  

 udbygget med forerør af stål, plastmateriale eller lignende.  

 Boringers diameter er i reglen mindre end 60 cm.
Brønd En brønd er defineret ved, at den er gravet.  

 Brønde er i reglen udbygget med mursten eller brøndringe af  

 beton.
Brøndes diameter er i reglen større end 60 cm.
Filterrør Forerør med huller eller slidser, der tillader vand  

 fra det vandførende lag at strømme ind i boringen.
Forerør Rør, der ved boringer forbinder toppen af  

 filterrøret med boringens overbygning og tjener til at afstive de  

 omkringliggende jordlag.
Forerørsafslutning Dæksel eller flange anbragt over top af  

 forerør med henblik på tætning.
Forerørstætning Udstøbning af boring med bentonit eller lignende  

 mellem forerør og boringsvæg ud for de vandstandsende jordlag  

 med henblik på at hindre vandtransport langs forerørets  

 yderside.
Gruskastning Opfyldning eller kappe af sorteret kvartssand eller -grus  

 mellem filterrøret og de vandførende lag for tilbageholdelse af  

 materiale fra det vandførende lag.
Ved dobbelt gruskastning anbringes  

 en grovere gruspakning omkring filterrøret for at tilbageholde  

 materiale fra gruskastningen.
Overbygning Konstruktion til beskyttelse af en boring, anbragt omkring  

 og over boringens afslutning ved terræn.
Prøvepumpning Oppumpning af vand og samtidig pejling med henblik  

 på at bestemme det vandførende lags vandledningsevne og  

 magasinegenskaber samt den rumlige udbredelse af det vandførende  

 lag.
Regenerering Behandling med kemikalier, eventuelt under tryk, med  

 henblik på at fjerne kalk og jernudfældninger for at forbedre  

 boringens ydelse.
Renpumpning Oppumpning af vand umiddelbart efter etablering af en  

 boring for at skylle boremudder og løse ler- og sandpartikler op,  

 således at der ydes sandfrit vand.
Råvandsstation Installationsbrønd, pumpehus eller lignende anbragt  

 over boring.
Tilbagepejling Pejling af vandstandsstigningen efter stop af  

 pumpning.
Bilag 2 Oplysninger som skal indberettes til GEUS, jf.  

 § 23.
 1. Borestedets beliggenhed m.v.
Indberetningen skal indeholde oplysning om borestedets  

 beliggenhed, der skal angives med adresse og eventuelt ejendomsnavn  

 (matrikelnummer og ejerlav) samt kommune og amtskommune.
Beliggenheden skal  

 angives enten på Kort- og Matrikelstyrelsens kort i målforholdet  

 1:25.000 og afstanden til kortkanter eller som boringens koordinater i UTM  

 zone 32 eller 33. Desuden skal terrænhøjden (koten) angives, og  

 der skal vedlægges en skitse til lokalisering af boringen.
 Indberetningen skal yderligere indeholde oplysninger  

 om:
 1)	Formålet med udførelsen af boringen samt tidspunktet  

 for udførelsen heraf.
 2)	Det udførende firmas navn, adresse og telefonnummer.
 3)	Rekvirentens navn, adresse og telefonnummer.
4)	Om boringen er foretaget på oprindelig overflade eller i  

 udgravning.
I sidst nævnte tilfælde angives dybden under  

 terræn.
2. Boremetode Indberetningen skal angive, om der er anvendt  

 tørboring eller skylleboring, samt hvilken metode der er anvendt  

 indenfor disse hovedtyper.
3. Boringens udførelse Indberetningen skal endvidere indeholde oplysninger  

 om:
1)	Borehullets diameter i millimeter samt boringens dybde i meter under  

 terrænoverfladen.
Er der anvendt flere dimensioner af borerør,  

 angives disse samt dybderne for hver dimension.
2)	Forerørets udvendige diameter i millimeter, forerørets  

 dybde i meter under terrænoverfladen samt de anvendte materialer og  

 disses styrke.
Anvendes borerør som forerør, skal dette  

 angives.
3)	Filterrørets udvendige diameter i millimeter,  

 filterintervallet i meter under terrænoverfladen, spaltebredde eller  

 maskevidde i millimeter samt det anvendte filterrørsmateriale og  

 dettes styrke.
Er der flere filterintervaller, skal disse angives.
 4)	Gruskastningens placering, middelkornstørrelse,  

 sorteringsgrænser eller fabrikat og nummer, samt om boringen er  

 udført med enkelt eller dobbelt gruskastning.
 5)	Lerpakningers placering og materiale.
4. Oplysninger om grundvand Alle resultater af renpumpning, prøvepumpning,  

 tilbagepejling og pejling m.v. skal indberettes til GEUS.
I borerapporten  

 skal vandstandspejlinger angives i meter under terrænoverfladen (med to  

 decimaler) eller målepunkt samt dettes højde over/under  

 terræn, tidspunktet noteres, og pumpetiden angives i timer.  

 Pumpekapaciteten skal angives i m3 pr. time med mindst en decimal.  

 Den endelige sænkning, der måles som forskellen mellem pejling af  

 rovandstand og pejling før stop af pumpning, skal angives i meter med  

 to decimaler.
5. Geofysiske undersøgelser Geofysiske undersøgelser udført i  

 forbindelse med boringen skal ligeledes indberettes til GEUS.
Hvis der er  

 udarbejdet rapport, skal denne vedlægges.
 Udtagning af jordprøver og tilhørende  

 oplysninger, som skal indberettes til GEUS, jf. § 24.
1. Udtagning af jordprøver Jordprøver skal udtages i det antal, der er  

 nødvendigt for den pågældende undersøgelse, men der  

 skal dog mindst udtages en prøve for hver 5 meter samt mindst en  

 prøve for hvert jordlag.
Hver prøve skal være af 1/4-1/2  

 liters størrelse.
Prøverne skal indpakkes forsvarligt i  

 plastposer eller lignende og nummereres fortløbende med en tydelig  

 angivelse af sammenhængen mellem prøvenummer og  

 prøvetagningsdybde.
2. Jordartsbeskrivelse Ved jordartbeskrivelsen skal angives:
 1)	Dybderne for jordlagenes over- og undergrænser (meter under  

 terrænoverfladen).
 2)	Hovedjordart og eventuelt underordnet indhold samt jordartsfarven i  

 naturfugtig tilstand for det enkelte jordlag.
 3)	Udtagningsdybden for den enkelte jordartsprøve (meter under  

 terrænoverfladen).
3. Analyser af prøvematerialet Analyser af prøvematerialet, såsom  

 kornstørrelsesanalyser, petrografiske analyser, bestemmelser af  

 kalkindhold, humusbestemmelser og aldersbestemmelser m.v. skal indsendes til  

 GEUS.
Analysernes art og antal skal angives, og de indsendte  

 bilag nummereres.
Hvis analyseresultaterne først foreligger efter, at  

 journal og boreprøver er indsendt, skal resultaterne med angivelse af  

 journalnummer og prøvenumre eftersendes.
Oplysninger, som skal indberettes til GEUS, jf.  

 § 27 1. Boringens/brøndens beliggenhed m.v.
Indberetningen skal indeholde oplysning om boringens  

 beliggenhed, angivet ved boringens DGU-nr., adresse og eventuelt ejendomsnavn  

 (matrikelnummer og ejerlav) samt kommune og amtskommune.
Indberetningen skal  

 yderligere indeholde oplysninger om:
 1)	Årsagen til sløjfning af boringen samt tidspunktet for  

 udførelsen heraf.
 2)	Det udførende firmas navn, adresse og telefonnummer.
 3)	Rekvirentens navn, adresse og telefonnummer.
4)	Tilgængelige data om boringen (udførelsesdata, dybde,  

 diameter m.v.) 2. Metode til sløjfning Indberetningen skal indeholde oplysninger om materialer og  

 fremgangsmåde.
