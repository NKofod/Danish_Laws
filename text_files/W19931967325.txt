Godkendelse af selskabssystemer Skatteministeriet er blevet spurgt, om udloddede udbytter fra  

 Grækenland kan anses for skattefrie for et dansk moderselskab efter  

 selskabsskattelovens § 13, stk. 3, foranlediget af, at der er foretaget en  

 række ændringer i det græske selskabsskattesystem, herunder  

 at fradragsretten for udloddede udbytter er ophævet.
 Skatteministeriet har på den baggrund meddelt, at  

 selskabsskattesystemet i Grækenland nu som udgangspunkt opfylder  

 betingelserne efter selskabsskattelovens § 13, stk. 3.
 Det græske selskabsskattesystem opfylder dog ikke betingelserne  

 efter selskabsskattelovens § 13, stk. 3, såfremt datterselskabet er  

 omfattet af de særlige græske erhvervsfremmeregler i  

 udviklingszonerne.
 Det græske selskabsskattesystem opfylder heller ikke betingelserne i  

 selskabsskattelovens § 13, stk. 3, såfremt et datterselskab er omfattet  

 af de særlige regler for leasingselskaber eller offshoreselskaber.
 Skattemyndighederne kan fortsat afkræve et selskab nødvendig  

 dokumentation for modersel skabet og det udenlandske datterselskabs  

 skatteforhold m.v., jf. §§ 8-11 i bekendtgørelse nr. 903 af 12-11  

 1992.
Skattemyndighederne kan efter bekendtgørelsens §§ 10 og 11  

 også fortsat kræve dokumentation af moderselskabet for, at et  

 udenlandsk datterselskab ikke er omfattet af særlige lempelige  

 skatteregler.
Dette kan komme på tale, hvor der er tvivl om, hvorvidt  

 et udenlandsk selskaber omfattet af skatteregler, der bevirker, at  

 selskabsbeskatningen er væsentlig mindre end den danske.
 Hvis udbyttet er fritaget for beskatning efter udenlandske regler, der  

 svarer til selskabsskattelovens § 13, stk. 3, skal det dokumenteres, at et  

 eventuelt datterselskab er beskattet efter regler, der ikke afviger  

 væsentlig fra de danske regler.
