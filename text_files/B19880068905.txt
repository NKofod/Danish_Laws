 I henhold til § 6 i lov nr. 362 af 1. juli 1988 om særlige fradrag til  

 sømænd m.v. og § 48 C, stk. 3, i kildeskatteloven, jf. lovbekendtgørelse nr.  

 554 af 16. september 1988 som senest ændret ved lov nr. 364 af 1. juli 1988,  

 bestemmes følgende:
§ 1.  Et af lov om særlige fradrag til sømænd m.v.  

 omfattet skib anses for at være i udenrigsfart Stk. 2.  Alle andre af loven omfattede skibe end de i  

 stk. 1 nævnte anses for at være i nærfart.
 Stk. 3.  Et skib, der hidtil har været i nærfart, anses  

 dog først for at være overgået i udenrigsfart, når det i mere end 15 på  

 hinanden følgende døgn har været i udenrigsfart.
 Stk. 4.  På tilsvarende måde anses et skib, der hidtil  

 har været i udenrigsfart, først for at være overgået i nærfart, når det har  

 været i nærfart i mere end 15 på hinanden følgende døgn.
Stk. 5.  Et af loven omfattet bjærgningsfartøj anses for  

 at være i udenrigsfart Stk. 6.  Alle andre af loven omfattede  

 bjærgningsfartøjer end de i stk. 5 nævnte anses for at være i nærfart.
 Stk. 7.  Bestemmelserne i stk. 3 og stk. 4 finder  

 tilsvarende anvendelse på bjærgningsfartøjer.
§ 2.  I den tid en person, der er ansat til tjeneste  

 om bord, afvikler lov- eller kontraktsmæssig ferie eller frihed med løn,  

 beregnes fradrag i medfør af § 3 i lov om særlige fradrag til sømænd m.v.  

 efter reglerne for udenrigsfart, såfremt den pågældende, umiddelbart før  

 afviklingen påbegyndtes, gjorde tjeneste om bord på et skib i udenrigsfart.
I  

 andre tilfælde beregnes fradraget efter reglerne for nærfart.
 § 3.  Statsskattedirektoratet bemyndiges til som 1.  

 instans at træffe afgørelse i medfør af § 5 i lov om særlige fradrag til  

 sømænd m.v.
 Stk. 2.  Afgørelser, der er truffet af  

 Statsskattedirektoratet som 1. instans, kan indbringes for Skatteministeren.
 § 4.  Skat i henhold til § 48 C, stk. 1, i  

 kildeskatteloven svares ikke af personer, der ansættes på de særlige som  

 Hong-Kong betingelser betegnede forhyringsvilkår, under sejlads inden for et  

 område, der mod vest begrænses af meridianen 30 grader øst, mod nord indtil  

 meridianen 110 grader øst af breddeparallellen 32 grader nord, dog i Det røde  

 Hav ikke nord for Port Said, samt mod øst af meridianen 180 grader øst.
 § 5.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Bekendtgørelsen har virkning fra og med 1.  

 januar 1989. §§ 1 og 2 har dog virkning fra og med den 23. august 1988 for  

 danske skibe, der er registreret i Dansk Internationalt Skibsregister.
 Skatteministeriet, den 14. november  

 1988.
