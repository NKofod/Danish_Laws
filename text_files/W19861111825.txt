 Anmodet politiet om at rejse tiltale mod et kreditoplysningsbureau for  

 at efterkomme et af Registertilsynet meddelt pålæg om at foretage  

 berigtigelse i overensstemmelse med en af tilsynet beskreven fremgangsmåde.
 Et kreditoplysningsbureau nægtede at efterkomme et af Registertilsynet  

 meddelt påbud om at foretage berigtigelse i overensstemmelse med en af  

 Registertilsynet beskreven fremgangsmåde, idet bureauet ikke ønskede at  

 tilsende en klager meddelelse om, hvem der havde modtaget underretning om  

 berigtigelsen, hvilket skulle ske i form af en fortegnelse over de af  

 bureauets abonnenter, der havde modtaget den urigtige oplysning.
 På baggrund heraf anmodede Registertilsynet politiet om at rejse tiltale  

 mod bureauet samt under sagen at nedlægge påstand i henhold til  

 retsplejeloven § 997, stk. 2, om, at der blev pålagt bureauet tvangsbøder,  

 indtil forpligtelsen blev opfyldt.
Kreditoplysningsbureauets indehaver blev ved retten i Brønderslev tiltalt  

 for at have overtrådt lov om private registre m.v. § 27, stk. 5, ved i en  

 periode at have undladt at efterkomme Registertilsynets pålæg om i medfør af  

 lovens § 14 straks at sende skriftlig meddelelse til klageren om, hvem der  

 havde modtaget underretning om berigtigelse af en oplysning om klageren, som  

 var udsendt til bureauets abonnenter.
I december 1986 blev der afsagt dom i  

 sagen, hvorved kreditoplysningsbureauets indehaver blev fundet skyldig i  

 overensstemmelse med anklageskriftet.
 Kreditoplysningsbureauets indehaver blev straffet med en bøde på 500 kr.  

 og blev endvidere tilpligtet under tvang af en ugentlig bøde på 500 kr. inden  

 en af retten fastsat frist at tilsende klageren skriftlig meddelelse om, hvem  

 der havde modtaget underretning om den foretagne berigtigelse.
 Registertilsynets årsberetning 1986 s. 66-67.
