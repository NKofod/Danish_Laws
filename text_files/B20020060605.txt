Bekendtgørelse om ændring af  

 bekendtgørelse om  

 godkendelse af listevirksomhed1) § 1 I bekendtgørelse nr. 646 af 29. juni 2001 om bekendtgørelse  

 om godkendelse af listevirksomhed foretages følgende  

 ændring:
 1. Bilag 1, punkt I, nr. 1, affattes således:
»1.	Anlæg til husdyrproduktion for mere end a)	250 dyreenheder, dog 270 dyreenheder hvis mindst 90% af  

 dyreenhederne stammer fra søer med tilhørende smågrise  

 til 30 kg, b)	100 dyreenheder i slagtekyllinger, c)	230 dyreenheder i æglæggende høns, eller d)	210 dyreenheder i slagtesvin (over 30 kg).
Antal dyreenheder beregnes på grundlag af reglerne i  

 bekendtgørelse om erhvervsmæssigt dyrehold,  

 husdyrgødning, ensilage m.v., jf. dennes § 2, nr.  

 11.(i)« § 2 Bekendtgørelsen træder i kraft den 1. august 2002.
 Stk. 2. Verserende sager om godkendelse af virksomheder,  

 anlæg eller indretninger, som er udgået af listen over  

 godkendelsespligtig virksomhed den 1. august 2002, bortfalder.
 Stk. 3. Endelige afgørelser om godkendelse af  

 virksomheder, anlæg eller indretninger, som er udgået af listen  

 over godkendelsespligtig virksomhed den 1. august 2002, bevarer fortsat deres  

 gyldighed, herunder den i lovens § 41 a nævnte  

 retsbeskyttelse.
 Stk. 4. Hvis en virksomhed, anlæg eller indretning  

 omfattet af en godkendelse som nævnt i stk. 3, ændres eller  

 udvides på en måde, som indebærer forøget  

 forurening, bortfalder godkendelsen, såfremt ændringen eller  

 udvidelsen ville være godkendelsespligtig, hvis virksomheden fortsat  

 var omfattet af reglerne om listevirksomhed.
Stk. 5. Tilsynsmyndigheden kan under de i lovens § 42  

 nævnte betingelser meddele påbud eller forbud over for  

 virksomheder, anlæg eller indretninger, der er omfattet af en  

 godkendelse, som nævnt i stk. 3, når der er forløbet  

 mere end 8 år fra godkendelsens meddelelse, jf. lovens § 41 a.
I  

 så fald bortfalder godkendelsen.
Miljøministeriet, den 15. juli 2002 Hans Chr.
Schmidt /Ole Christiansen 1)   Bekendtgørelsen indeholder  

 bestemmelser, der gennemfører dele af Rådets direktiv 96/61/EF  

 af 24. september 1996 om integreret forebyggelse og bekæmpelse af  

 forurening, EF-Tidende 1996 L 257 s. 26.
