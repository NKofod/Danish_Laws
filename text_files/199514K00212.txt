Nr BTL 212 Betænkning over Forslag til lov om fond til investeringer i vækstmarkeder  

 m.v.   

 Nr L 212 1995-96, 1. samling Afgivet af Erhvervsudvalget Afgivet: 19960418 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Et af udvalgets spørgsmål og ministerens svar herpå er optrykt som bilag  

 til betænkningen.
Erhvervsministeren har over for udvalget oplyst, at på samme måde som IFU  

 og IØ-fonden må IFV-fonden i samarbejdsaftaler med andre aktionærer i  

 projektselskaber give partnerne en forkøbsret eller en køberet til  

 IFV-fondens aktier, når fonden - som forudsat - trækker sig ud af projekterne  

 efter en årrække.
Prisen for aktierne vil blive fastsat efter almindelig  

 kommerciel praksis, men der kan naturligvis ikke holdes auktion med salg til  

 højestbydende på tidspunktet, hvor IFV-fonden trækker sig ud af projektet.  

 Der må tages rimelige hensyn til samarbejdspartneren.
 Dette præciseres ved i fondens vedtægter at sige, at afhændelse af  

 aktierne skal ske »på kommercielle vilkår«.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten kan ikke  

 støtte lovforslaget, der alene giver statsstøtte til danske virksomheders  

 etablering i udlandet uden målsætninger som miljøhensyn, udviklingsbistand  

 eller andre formål, der efter Enhedslistens opfattelse kan begrunde  

 statsstøtte.
Lissa Mathiasen (S) fmd.
Ole Vagn Christensen (S) Sonja  

 Mikkelsen (S) Hardy Hansen (S) Jacob Buksti (S) Kjeld Rahbæk Møller (SF)  

 Bjørn Elmquist (RV) Frank Aaen (EL) Sonja Albrink (CD) Svend Erik Hovmand (V)  

 Svend Heiselberg (V) Pia Larsen (V) Erik Larsen (V) Kai Dige Bach (KF)  

 nfmd.
Pernille Sams (KF) Flemming Hansen (KF) Kirsten Jacobsen (FP) Dansk  

 Folkeparti havde ikke medlemmer i udvalget.
Bilag Et af udvalgets spørgsmål til erhvervsministeren og dennes svar herpå Spørgsmål:
Ministeren lovede under førstebehandlingen af forslaget, at flertallet i  

 bestyrelsen skulle være erhvervsfolk.
Hvorledes vil ministeren sikre, at  

 dette bliver tilfældet? Svar:
 Ifølge lovforslagets § 2, stk. 4, er det erhvervsministeren, der udnævner  

 bestyrelsen for IFV-fonden, og i bemærkningerne understreges det, at der ved  

 sammensætningen af bestyrelsen bør tilstræbes en passende repræsentation for  

 erhvervslivet og offentlige myndigheder.
Som jeg understregede det under førstebehandlingen, er der tale om en  

 særlig fond.
Fonden skal arbejde tæt sammen med erhvervslivet og i det hele  

 virke på kommercielle betingelser.
Det er derfor nødvendigt, at  

 bestyrelsesmedlemmerne har erhvervsmæssig kompetence, specielt vedrørende  

 internationale erhvervsrelationer.
 Jeg vil derfor ved udpegningen af IFV-fondens bestyrelsesmedlemmer sikre,  

 at hovedparten af medlemmerne har praktisk erfaring fra erhvervslivet.  

 Desuden skal der i bestyrelsen være repræsentanter for de relevante  

 ministerier, som generelt kan være med til at varetage fondens målopfyldelse.
