Tillægsbetænkning afgivet af Miljø- og Planlægningsudvalget  

 den 10. marts 2004 Tillægsbetænkning over Forslag til lov om  

 ændring af lov om miljøbeskyttelse (Ændring af regler om  

 miljøgodkendelse m.v.) [af  

 miljøministeren (Hans Christian Schmidt)] 1. Udvalgsarbejdet Lovforslaget blev fremsat den 27. november 2003 og var til 1.  

 behandling den 16. december 2003. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Udvalget afgav betænkning  

 den  

 4. februar 2004. Lovforslaget var til 2. behandling den 24. februar 2004,  

 hvorefter det blev henvist til fornyet behandling i Miljø- og  

 Planlægningsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
2. Udtalelse fra miljøministeren Miljøministeren har over for udvalget oplyst følgende:
I forlængelse af besvarelserne under udvalgets behandling af  

 lovforslaget er regeringen parat til at lave en uafhængig evaluering af  

 lovgivningen inden udgangen af 2008 med henblik på at vurdere, om den  

 hidtidige  

 miljømæssige standard er opretholdt.
Regeringen vil foretage de nødvendige  

 ændringer,  

 hvis evalueringen viser væsentlige ændringer af den miljømæssige standard.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, RV og KD) indstiller lovforslaget til  

  

 vedtagelse uændret.
Det Radikale Venstres og Kristendemokraternes medlemmer af  

 udvalget ser revisionen af lovgivningen som en mulighed for at forenkle  

 miljøreglerne for erhvervslivet.
For begge partier er det imidlertid  

 afgørende,  

 at denne forenkling ikke går ud over miljøet, således at miljøstandarden og  

 miljøets tilstand (som minimum) ikke forringes som følge af den nye  

 lovgivning.  

 Derfor har RV og KD stillet krav om, at der efter en periode foretages en  

 uafhængig evaluering af lovens virkning.
Hvis det ved denne evaluering viser  

 sig, at loven ikke står mål med forventningerne (jf. ovenstående), har  

 partierne noteret sig, at regeringen er parat til at gennemføre de nødvendige  

 justeringer.
Det Radikale Venstre og Kristendemokraterne er parate til om  

 nødvendigt at genindføre den eksisterende lovgivning.
RV og KD stemmer for loven med udgangspunkt i regeringens løfte  

 om en uafhængig evaluering og dens parathed til at ændre loven, hvis det  

 viser  

 sig, at den nye lov er dårligere for miljøet end den eksisterende.
Det  

 Radikale  

 Venstre og Kristendemokraterne sætter endvidere lid til de vurderinger, som  

 arbejdsgruppen bag lovforslaget er kommet frem til.
En arbejdsgruppe med bred  

 samfundsmæssig repræsentation.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse.
 Socialdemokratiet, Socialistisk Folkeparti og Enhedslisten  

 henviser til partiernes politiske bemærkninger i betænkningen over  

 lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Søren Gade (V)  

    

  

 Helga Moos (V)  

    

  

 Eyvind Vesselbo (V)  

  

  fmd.  

  

    

  

 Jens Vibjerg (V)  

    

  

 Jørn Dohrmann (DF)  

    

  

 Freddie H.
Madsen (DF)  

    

  

 Helle Sjelle (KF)  

    

  

 Lars Barfoed (KF)  

    

  

 Mogens Nørgård Pedersen (KD)   

  

 nfmd.  

  

    

  

 Inger Bierbaum (S)  

    

  

 Helge Mortensen (S)  

    

  

 Bjørn Westh (S)  

    

  

 Jacob Buksti (S)  

    

  

 Torben Hansen (S)  

    

  

 Jørn Jespersen (SF)  

    

  

 Elsebeth Gerner Nielsen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
