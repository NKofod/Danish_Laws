Klage  

 over brud på tavshedspligt i forbindelse med videresendelse af kopi af  

 journal  

 uden indhentelse af skriftligt samtykke Nævnet fandt, at sygeplejersken ikke havde været  

 berettiget til at videregive de pågældende oplysninger om patienten til  

 Ministeriet, da der ikke var indhentet et skriftligt samtykke hertil.
Patientklagenævnet oplyste i den forbindelse, at det  

 følger af § 23 i lov om patienters retsstilling, at en sygeplejerske eller  

 anden sundhedsperson skal iagttage tavshed om, hvad han eller hun under  

 udøvelsen af sit erhverv erfarer eller får formodning om angående  

 helbredsforhold, øvrige rent private forhold og andre fortrolige oplysninger.  

 En sundhedsperson kan dog i henhold til § 26, stk. 1. videregive oplysninger  

 til myndigheder, organisationer og private personer, når patienten har givet  

 sit samtykke hertil.
Samtykket skal være skriftligt, hvilket følger af § 27,  

 stk. 1.
 Det skriftlige samtykke skal endvidere ifølge  

 Sundhedsstyrelsens bekendtgørelse nr. 665 af 14. september 1998 om  

 information  

 og samtykke og om videregivelse af helbredsoplysninger m.v. § 12, stk.1,  

 afgives i forbindelse med det aktuelle behov for videregivelse.
Nævnet bemærkede, at det følger af loven, at der i de  

 situationer, hvor der videregives oplysninger for at varetage et andet formål  

 end behandling, et skærpet krav til beskyttelsen af patientens interesse i,  

 at  

 denne har kontrol med videregivelsen af oplysninger om sig selv.
Dette  

 skærpede  

 krav i lovgivningen hviler på den grundlæggende antagelse, at patienten har  

 et  

 berettiget ønske om, at helbredsoplysninger om denne ikke bruges til andre  

 formål end de oprindeligt er indhentet til.
Nævnet oplyste dog, at kravet om skriftlighed kan  

 fraviges ifølge lov om patienters retsstilling § 27, stk. 1 og  

 Sundhedsstyrelsens vejledning nr. 161 af 16. september 1998 om information og  

 samtykke og om videregivelse af helbredsoplysninger m.v., når sagens karakter  

 eller omstændighederne i øvrigt taler herfor.
Det kan for eksempel være  

 tilfældet, hvis videregivelsen skal ske meget hurtigt eller, hvis patienten  

 har  

 svært ved at skrive.
 Det var imidlertid nævnets opfattelse, at der ikke i  

 forhold til den konkrete videregivelse af helbredsjournalen var grundlag for  

 at  

 fravige kravet om skriftlighed, idet det ikke var påkrævet, at videregivelsen  

 skulle ske hurtigt, og der ikke forelå oplysninger om, at patienten ikke var  

 i  

 stand til at skrive.
 Nævnet oplyste endelig, at det fremgår af § 26, stk. 2,  

 nr. 2 i lov om patienters retsstilling, at uden patientens samtykke kan  

 sundhedspersoner til andre formål end behandling videregive oplysninger om  

 patientens helbredsforhold, øvrige rent private forhold og andre fortrolige  

 oplysninger til myndigheder, organisationer, private personer m.fl., når  

 videregivelsen er nødvendig til berettiget varetagelse af en åbenbar almen  

 interesse eller af væsentlige hensyn til patienten, sundhedspersonen eller  

 andre privatpersoner.
 Reglen er en såkaldt "værdispringsregel", der  

 indebærer, at de hensyn, der taler for videregivelse til myndigheder,  

 organisationer, private personer med flere, klart skal overstige hensynet til  

 en patients krav på fortrolighed.
 Nævnet bemærkede, at bestemmelsen primært tager sigte  

 på de situationer, hvor der er behov for at videregive fortrolige oplysninger  

 om en patient til politi og anklagemyndighed m.v. såfremt der er tale om  

 efterforskning af alvorlig kriminalitet som manddrab, seksualforbrydelser,  

 grovere vold mv., herunder vold mod børn, samt til patientens pårørende, hvor  

 patienten har eller havde en alvorlig smittefarlig sygdom eller en alvorlig  

 arveligt betinget sygdom.
 Da ministeriets anmodning om videregivelsen af  

 helbredsoplysninger om patienten var begrundet i et skønnet behov for  

 indhentelse af oplysninger til behandling af en ansøgning om  

 opholdstilladelse,  

 fandt nævnet ikke, at der forelå tilstrækkeligt tungtvejende hensyn til  

 tilsidesættelse af tavshedspligten, da patienten ikke fremtrådte ude af stand  

 til at handle fornuftsmæssigt, og der var tale om en ansøgningssag, hvor hun  

 var orienteret om, at afslag på medvirken til oplysning af sagen følgelig  

 efter  

 de almindelige forvaltningsretlige regler kunne få processuel skadevirkning  

 for  

 hende.
 Nævnet fandt således, at en videregivelse af patientens  

 journal fra centret uden samtykke hertil af hensyn til behandlingen af  

 ansøgningen om opholdstilladelse ikke klart oversteg hensynet til patientens  

 almindelige krav på de behandlende sundpersoners tavshedspligt.
 Nævnet lagde desuden vægt på, at sygeplejersken ikke på  

 baggrund af henvendelsen den 24. juni 2002 fra Ministeriet fik den  

 opfattelse,  

 at det var muligt at videregive patientens journal uden at indhente samtykke  

 fra denne.
