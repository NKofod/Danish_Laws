 Udlejers opsigelse af en værelseslejer, efter at denne havde indbragt  

 sag om lejeforhøjelse for huslejenævnet, blev tilsidesat af nævnet med  

 hjemmel i boligreguleringslovens § 32.
Huslejenævnet godkendte lejen for nogle udlejede værelser til 2.500 kr.  

 mdl., men nægtede at godkende en forhøjelse til 3.000 kr. mdl.
Da U havde  

 opsagt lejemålet efter sagens indbringelse for nævnet, gav nævnet L  

 opsigelsesbeskyttelse i medfør af boligreguleringslovens § 32.
 I huslejenævnets afgørelse hedder det bl.a.:
 »Ved skrivelse af 1.11.1984 har ovennævnte lejere anmodet nævnet om  

 at tage stilling til den for værelserne pr. 2.8.1984 fastsatte leje, stor  

 2.500 kr. pr. måned incl. el og varme.
 Sagen er indbragt i medfør af boligreguleringslovens § 31.
Lejerne har samtidig anmodet nævnet om at træffe afgørelse om, at  

 lejemålet ikke kan opsiges uden nævnets godkendelse.
Udlejeren, ..., har ved  

 skrivelse af 30.10.1984 opsagt lejemålet til fraflytning den 1.12.1984.
 Ved skrivelse af 14.9.1984 har udlejer varslet forhøjelse af lejen med 500  

 kr. månedligt til 3.000 kr. månedligt med virkning fra 1.10.1984. Forhøjelsen  

 er begrundet med øgede varmeudgifter.
 Lejerne har ved skrivelse af 15.9.1984 protesteret imod forhøjelsen.
 Nævnet besigtiget værelserne den 16.11.1984.
 Efter besigtigelsen er nævnet af den opfattelse, at en leje på 3.000 kr.  

 månedligt væsentligt overstiger det lejedes værdi.
 Nævnet har vedtaget alene at godkende en månedlig leje, stor 2.500 kr.  

 incl. el og varme, hvilket skønnes at svare til værdien af det lejede.
