Betænkning afgivet af Sundhedsudvalget  

 den 29. november 2000 Betænkning over Forslag til lov om ændring af lov om  

 tandpleje m.v.
(Amtstandpleje m.v.) [af sundhedsministeren (Sonja Mikkelsen)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i to møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Ballerup Kommune, Dansk Epilepsiforening, Dansk Parkinsonforening, Dansk Sklerodermi og Raynaud Forening, Dansk Tandplejerforening, Børge Hede, Rigshospitalet, Tand-, Mund- og Kæbekirurgisk Klinik og Tandlægernes Nye Landsforening.
Deputationer Endvidere har Ballerup Kommune og Tandlægernes Nye  

 Landsforening mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 13 spørgsmål til  

 sundhedsministeren til skriftlig besvarelse, som denne har besvaret.
Tre af  

 udvalgets spørgsmål og sundhedsministerens svar er optrykt som  

 bilag 2 til betænkningen.
2. Indstillinger og politiske bemærkninger Udvalget indstiller lovforslaget til vedtagelse
uændret.
Centrum-Demokraternes medlem af udvalget kan tilslutte sig  

 forslaget, men foreslår en anden model for placering af de to  

 odontologiske landsdels- og videnscenterfunktioner.
I stedet for en placering  

 ved Rigshospitalet og Århus Universitetshospital med  

 tandlægeskolerne som samarbejdspartnere mener Centrum-Demokraterne, at  

 den mest naturlige og hensigtsmæssige placering vil være ved de  

 to tandlægeskoler med Rigshospitalet og Århus  

 Universitetshospital som samarbejdspartnere.
 Centrum-Demokraterne foreslår derfor, at  

 bemærkningerne til § 6 b og § 6 c fortolkes i overensstemmelse  

 hermed.
Fagligt vil det være næsten umuligt at oprette  

 en parallelkompetence i sygehusvæsenet i så lille et land som  

 Danmark for at kunne leve op til bestemmelserne i lovforslagets § 6 b og § 6  

 c.
Antallet af eksperter på højeste niveau er ikke stort nok.  

 Man risikerer, at den ekspertise, der findes på tandlægeskolerne,  

 og som disse ikke kan undvære, vil blive udtyndet.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birte Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 88 Bilagsnr.
Titel 1 Henvendelse fra Dansk Sklerodermi Forening vedr. sklerodermipatienter 2 Bilaget udgået 3 Spm. 1, om ministerkommentar til henvendelse fra Dansk Sklerodermi  

  Forening vedr. sklerodermipatienter, til sundhedsministeren 4 Henvendelse fra overtandlæge Børge Hede vedrørende  

 specialiseret tandplejetilbud til sindslidende 5 Spm. 2, om ministerkommentar til henvendelse fra Børge Hede  

 vedrørende specialiseret tandplejetilbud til sindslidende, til  

 sundhedsministeren 6 Bilaget udgået 7 Bilaget udgået 8 Henvendelse fra Rigshospitalet, Tand-, Mund- og Kæbekirurgisk Klinik  

 vedrørende specialiseret tandplejetilbud til sindslidende 9 Spm. 4, om ministerkommentar til henvendelse fra Rigshospitalet, Tand-,  

 Mund- og Kæbekirurgisk Klinik vedrørende specialiseret  

 tandplejetilbud til sindslidende, til sundhedsministeren 10 Spm. 5, om placering af de odontologiske landsdels- og videnscentre, til  

 sundhedsministeren Spm. 6, om opbygning af parallelkompetence, til sundhedsministeren 11 Køreplan for behandlingen af L 88 12 Materiale fra Tandlægernes Nye Landsforening 13 Spm. 7, om ministerkommentar til oplæg fra Tandlægernes Nye  

 Landsforening, til sundhedsministeren 14 Spm. 8, om patienter, der er ramt af sklerodermi, er omfattet af  

 lovforslaget, til sundhedsministeren 15 Spm. 9, om hvorvidt parkinsonpatienter er omfattet af lovforslaget, til  

 sundhedsministeren 16 Spm. 10, om hvad det vil koste, at  de aldersbetinget dårligst  

 stillede klienter omfattes af lovforslaget, til sundhedsministeren 17 Henvendelse fra Dansk Tandplejerforening vedr. opsøgende  

 forebyggende tandsundhedsarbejde 18 Spm. 11, om ministerkommentar til henvendelse fra Dansk Tandplejerforening  

 vedr. opsøgende forebyggende tandsundhedsarbejde, til  

 sundhedsministeren 19 Udkast til betænkning 20 Henvendelse fra Dansk Epilepsiforening vedr. tandbehandling af personer  

 med epilepsi 21 Spm. 12, om ministerkommentar til henvendelse fra Dansk Epilepsiforening  

 vedr. tandbehandling for epilepsipatienter, til sundhedsministeren 22 Svar på spm. 1, om ministerkommentar til henvendelse fra Dansk  

 Sklerodermi Forening vedr. sklerodermipatienter, fra sundhedsministeren 23 Svar på spm. 2, om ministerkommentar til henvendelse fra  

 Børge Hede vedrørende specialiseret tandplejetilbud til  

 sindslidende, fra sundhedsministeren 24 Svar på spm. 4, om ministerkommentar til henvendelse fra  

 Rigshospitalet, Tand-, Mund- og Kæbekirurgisk Klinik, vedrørende  

 specialiseret tandplejetilbud til sindslidende, fra sundhedsministeren 25 Svar på spm. 5, om placering af de odontologiske landsdels- og  

 videnscentre, fra sundhedsministeren Svar på Spm. 6, om opbygning af parallelkompetence, fra  

 sundhedsministeren 26 Svar på spm. 7, om ministerkommentar til oplæg fra  

 Tandlægernes Nye Landsforening, fra sundhedsministeren 27 Svar på spm. 8, om patienter, der er ramt af sklerodermi, er  

 omfattet af lovforslaget, fra sundhedsministeren 28 Svar på spm. 9, om hvorvidt parkinsonpatienter er omfattet af  

 lovforslaget, fra sundhedsministeren 29 Svar på spm. 10, om de aldersbetinget dårligst stillede  

 klienter, fra sundhedsministeren 30 Svar på spm. 11, om ministerkommentar til henvendelse fra Dansk  

 Tandplejerforening vedr. opsøgende forebyggende tandsundhedsarbejde,  

 fra sundhedsministeren 31 Svar på spm. 12, om ministerkommentar til henvendelse fra Dansk  

 Epilepsiforening vedr. tandbehandling for epilepsipatienter, fra  

 sundhedsministeren 32 Resumé af høringssvar samt høringssvar 33 Henvendelse fra Dansk Parkinsonforening vedr. parkinsonpatienter med  

 tandproblemer 34 Spm. 13, om ministerkommentar til henvendelse fra Dansk Parkinsonforening  

 vedr. parkinsonpatienters tandproblemer, til sundhedsministeren 35 Svar på spm. 13, om ministerkommentar til henvendelse fra Dansk  

 Parkinsonforening vedr. parkinsonpatienters tandproblemer, fra  

 sundhedsministeren Bilag 2 Nogle af udvalgets spørgsmål til  

 sundhedsministeren og dennes svar herpå.
 Spørgsmål 1 og sundhedsministerens svar  herpå er  

 optrykt efter ønske fra S.
 Spørgsmål 7 og sundhedsministerens svar  herpå er  

 optrykt efter ønske fra RV.
 Spørgsmål 8 og sundhedsministerens svar  herpå er  

 optrykt efter ønske fra V.
 Spørgsmål 1:
Ministeren bedes kommentere henvendelse af 17. november  

 2000 fra Dansk Sklerodermi og Raynaud Forening, jf.
L 88   bilag 2.
 Svar:
 Jeg har forelagt det stillede spørgsmål for  

 Sundhedsstyrelsen, der har oplyst følgende:
 »I henvendelsen fra Dansk Sklerodermi og Raynaud Forening  

 gør foreningen rede for, at sklerodermipatienter kan have alvorlige  

 problemer i forbindelse med mundhygiejne og tandbehandling, idet den  

 omdannelse af bindevæv til arvæv, som er kendetegnende for  

 sygdommen, kan medføre, at ansigtshuden bliver så stram, at  

 mundåbningen formindskes (mikrostomi). Foreningen finder det derfor  

 absolut nødvendigt, at der tages højde for disse patienters  

 problemer ved profylaktisk og afhjælpende indsats på  

 behandlingssteder med høj ekspertise og specialredskaber, der kan  

 arbejde under snævre forhold i munden.
 Sundhedsstyrelsen har følgende kommentarer til  

 henvendelsen fra Dansk Sklerodermi og Raynaud Forening:
Efter Sundhedsstyrelsens vurdering vil der hos 25-30 % af  

 patienter med sklerodermi, der er en bindevævssygdom, samtidig  

 optræde Sjögrens syndrom.
Hos disse patienter ydes der i henhold  

 til lovforslagets § 6 d, stk. 2, tilskud til tandpleje, såfremt  

 betydelige tandproblemer kan dokumenteres.
Sygdommen sklerodermi optræder i flere grader.
Dette  

 er ensbetydende med, at der hos nogle - men ikke alle - patienter med  

 sklerodermi, vil opstå egentlig mikrostomi (lille mundåbning) og  

 omdannelse af bindevævet blandt andet i kindslimhinden.
En sådan  

 tilstand kan optræde uanset om patienten samtidig lider af  

 Sjögrens syndrom eller ej.
Tilstanden vanskeliggør såvel  

 mundhygiejne som tandbehandling, idet både tilgængelighed og  

 pladsforhold reduceres væsentligt.
På landsplan er det Sundhedsstyrelsens opfattelse,  

 at det vil være et meget begrænset antal patienter, for hvem  

 dette er tilfældet.
Antallet vil formentlig ligge inden for den  

 grænse, der svarer til definitionen på en sjælden sygdom  

 eller handicap, nemlig en forekomst i befolkningen på mindre end 1 pr.  

 10.000.
Såfremt mikrostomi optræder i forbindelse med  

 sklerodermi, finder Sundhedsstyrelsen således, at der vil være  

 tale om en så sjælden tilstand, at denne gruppe patienter vil  

 være omfattede af lovforslagets § 6 c, der omhandler patienter med  

 sjældne sygdomme og handicap, hos hvem den tilgrundliggende tilstand  

 giver anledning til specielle problemer i tænder, mund og  

 kæber.« Som det fremgår af Sundhedsstyrelsens udtalelse, er  

 sklerodermipatienter med særlige tandproblemer således omfattet  

 af lovforslaget.
 Spørgsmål 7:
Ministeren bedes kommentere oplæg af 23. november  

 2000 fra Tandlægernes Nye Landsforening, jf.
L 88   bilag 12.
 Svar:
 Det skriftlige oplæg fra Tandlægernes Nye  

 Landsforenings (TNL) foretræde for Folketingets Sundhedsudvalg den 23.  

 november 2000 indeholder to hovedpunkter.
 For det første foreslås indført en  

 såkaldt "kan bestemmelse" i Tandplejeloven, som skal åbne  

 mulighed for, at kommunerne kan tilbyde forebyggende og behandlende tandpleje  

 til socialt svage borgere og pensionister.
 For det andet bliver der i oplægget sat  

 spørgsmålstegn ved, hvorvidt det foreliggende forslag til  

 ændring af Tandplejeloven vil reducere den sociale ulighed i  

 sundhed.
For så vidt angår forslaget om at give  

 kommunerne adgang til at tilbyde forebyggende og behandlende tandpleje til  

 socialt svage borgere og pensionister, vil jeg indledningsvis gerne slå  

 fast, at jeg har stor sympati for tankerne bag forslaget.
Der er imidlertid  

 ikke på nuværende tidspunkt økonomisk mulighed for at  

 gennemføre et forslag i den retning.
 Jeg er således ikke enig i TNL's opfattelse af, at  

 forslaget kun indebærer ubetydelige merudgifter.
Som det fremgår af  Finansministeriets Vejledning om  

 Det Udvidede Totalbalanceprincip (DUT), vil kommunerne også være  

 berettiget til økonomisk kompensation, selvom forslaget overlader det  

 til kommunerne selv at beslutte i hvilket omfang, de vil udnytte en adgang  

 til at yde borgerne et supplerende tandplejetilbud.
Dette skal ses i  

 sammenhæng med, at selvom der er tale om en "kan bestemmelse", så  

 vil indførelsen heraf give borgerne en velbegrundet forventning om  

 serviceudvidelser.
 Med hensyn til TNL's opfattelse af, at det foreliggende  

 lovforslag ikke medvirker til at reducere den sociale ulighed i sundhed,  

 finder jeg synspunktet noget overraskende set i forhold til, at det fremsatte  

 forslag lægger op til markante forbedringer af tandplejetilbuddet til  

 nogle af samfundets aller svageste   sindslidende og udviklingshæmmede.
Det er selvfølgelig rigtigt, at de særlige  

 tandplejebehov, som lovforslaget omhandler, er knyttet til de handicap eller  

 sygdomme, som de omfattede grupper har.
Men herudover er der i relation til  

 amtstandplejen i vid udstrækning tale om personer på  

 overførselsindkomster.  Der er således tale om grupper, der  

 også økonomisk tilhører de mere ressourcesvage i  

 samfundet, og som tandplejemæssigt samtidig har et behandlingsbehov,  

 der som hovedregel er langt mere udgiftskrævende end tandplejen for den  

 almindelige befolkning.
 Samlet er det derfor min klare opfattelse, at lovforslaget  

 vil medvirke til at skabe større lighed på  

 tandplejeområdet, herunder også reducere den sociale ulighed.
 Spørgsmål 8:
Ministeren bedes oplyse, hvorvidt patienter, der er ramt  

 af sklerodermi, jf.
L 88   bilag 2, er omfattet af lovforslaget, f.eks.  

 bestemmelsen i § 6 c.
I benægtende fald ønskes oplyst, hvorvidt  

 foreningen  har været inddraget i overvejelserne forinden  

 fremsættelsen af lovforslaget.
 Svar:
 Jeg kan henvise til besvarelsen af spørgsmål  

 1, hvoraf det fremgår, at sklerodermipatienter med særlige  

 tandproblemer er omfattet af lovforslaget.
