S.F.1.1 Udbyttebegrebet LL er senest optrykt ved lovbek. nr. * 819 af 3. nov. 1997 *. Seneste  

 cirk. til LL er nr. 72 af 17. april 1996, og reglerne om udbytte er omtalt i  

 kap. 9.
 Ifølge LL § 16 A, stk. 1, medregnes udbytte af aktier, andelsbeviser og  

 lignende værdipapirer ved opgørelsen af den skattepligtige almindelige  

 indkomst, jf. dog stk. 4. Til udbytte henregnes alt, hvad der af selskabet  

 udloddes til aktionærer, anparts- eller andelshavere, med undtagelse af  

 friaktier og friandele samt udlodning af likvidationsprovenu foretaget i det  

 kalenderår, hvori selskabet endeligt opløses.
§ 16 A, stk. 4, indeholder nogle undtagelser, idet udlodninger af beløb,  

 som er skattepligtige for foreninger og selskaber efter SEL § 5 B, stk. 4, og  

 FUL § 12, stk. 3, er skattefri for modtageren.
Om SEL § 5 B, stk. 4, henvises  

 til S.B.3.2. Om FUL § 12, stk. 3, se S.D.1.5.
Endvidere indeholder LL § 16 A, stk. 5 - 7 og § 16 C, nogle særregler for  

 udlodninger fra certifikatudstedende udloddende investeringsforeninger.
Se  

 S.A.1.6. og S.F.1.3.2.
 *Endelig er der indsat et nyt stk. 8 i LL § 16 A med virkning fra 1/6  

 1996.
Det fremgår af stk. 8, at uanset bestemmelsen i LL § 16 A, stk. 1, skal  

 beløb, der udloddes i forbindelse med en kapitalnedsættelse i  

 anpartsselskaber med en anpartskapital, der ikke overstiger nominelt 225.000  

 kr., ikke medregnes ved opgørelsen af den skattepligtige indkomst, hvis  

 anpartskapitalen i selskabet er forhøjet ved kontant indskud, apportindskud  

 eller konvertering af gæld i perioden fra og med den 6. december 1991 til og  

 med den 31. maj 1996 eller selskabet er stiftet i denne periode. 1. pkt.  

 finder ikke anvendelse, hvis anparterne i selskabet er erhvervet som led i  

 den skattepligtiges næringsvej, jf.
ABL § 3, hvis kapitalnedsættelsen  

 medfører, at anpartshavernes indflydelse i selskabet forrykkes, eller hvis  

 det udloddede beløb helt eller delvis er fritaget for beskatning efter stk.  

 1, jf. stk. 2. 1. pkt. finder endvidere kun anvendelse på den del af det  

 udloddede beløb, der ikke overstiger den nominelle værdi af de annullerede  

 anparter.
§ 16 A, stk. 8, er indsat ved lov nr. 401 af 22. maj 1996 om  

 acontoskatteordning for anpartsselskaber og udlodning ved kapitalnedsættelse  

 i anpartsselskaber.
Formålet er at hjælpe anpartshavere i selskaber, hvori  

 der er indskudt midler i tillid til, at kapitalkravet fremover ville være  

 200.000 kr.
Den ny bestemmelse betyder i visse tilfælde skattefrihed ved  

 udlodninger til anpartshavere i forbindelse med kapitalnedsættelse.  

 Bestemmelsen har virkning for beløb, der udloddes i forbindelse med  

 kapitalnedsættelser, der anmeldes til Erhvervs- og Selskabsstyrelsen i perioden fra den 1. juni 1996 til og med den 30.  

 september 1997. Skatteministeriet er blevet spurgt, om ordet  

 "anmeldelse" i denne sammenhæng relaterer sig til den 1. anmeldelse  

 til Erhvervs- og Selskabsstyrelsen (anpartsselskabslovens § 46, stk. 5) eller den anden  

 (anpartsselskabslovens § 47, stk. 2). En kapitalnedsættelse efter bl.a.  

 anpartsselskabslovens § 46, stk. 2, nr. 2, (udbetaling til anpartshaverne)  

 kan først gennemføres efter udløbet af et proklama, der skal udstedes med et  

 varsel af mindst tre måneder, jf. § 47, stk. 1. Herefter skal nedsættelsen  

 gennemføres inden 12 måneder.
Departementet har i TfS 1997, 467 meddelt, at  

 det rejste spørgsmål er et ligningsmæssigt spørgsmål, som henhører under  

 ligningsmyndighederne og domstolene i sædvanlig instansfølge.
Efter Departementet opfattelse er udgangspunktet, at det er den første  

 anmeldelse til Erhvervs- og Selskabsstyrelsen, der skal ske senest den 30.  

 september 1997, men afgørelsen af spørgsmålet beror på en konkret bedømmelse  

 af vilkårene for kapitalnedsættelsen.
Se nærmere TfS 1997, 467. * Ifølge LL § 16 A, stk. 1, betragtes enhver udlodning fra selskabet som  

 udbytte, uanset under hvilken betegnelse og uanset i hvilken form udlodningen  

 finder sted.
Se således TfS 1996, 557.
Til indkomsten skal medregnes udbytte såvel fra danske som fra udenlandske  

 selskaber.
Ved indkomstopgørelsen skal aktionæren medregne det fulde  

 deklarerede udbytte, altså også den eventuelt tilbageholdte udbytteskat.
 Se S.F. 1.1.2.
 Om udlodningsbeskatning i henhold til LL § 16 A, stk. 1, ved  

 hovedaktionærs salg af aktier i moderselskabet til et datterselskab, se RR  

 1984.SM 143 og S.G.1.3.
Likvidationsudlodning Likvidationsudlodninger, som foretages forud for det kalenderår, hvori  

 selskabet endeligt opløses, skal beskattes som udbytte, jf.
LL § 16 A, stk.  

 1, medmindre det i henhold til LL § 16 A, stk. 3, tillades, at fortjeneste  

 eller tab ved udlodningen skattemæssigt behandles efter  

 aktieavancebeskatningsreglerne.
 Om den skattemæssige behandling af likvidationsudlodninger - herunder  

 tidspunktet for et selskabs endelige opløsning i relation til aktionærerne,  

 se S.G.3.1 og S.G.1.3.
Udlodning ved nedsættelse af aktiekapitalen Udlodninger til aktionærer i forbindelse med nedskrivning af aktiekapital  

 i selskaber, som ikke er i likvidation, beskattes som udbytte, jf.
LL § 16 A,  

 stk. 1, medmindre det i henhold til LL § 16 A, stk. 2, tillades, at  

 fortjeneste eller tab ved udlodningen skattemæssigt behandles efter  

 aktieavancebeskatningsreglerne, se S.G.3.2. *Dette gælder dog ikke beløb  

 omfattet af LL § 16 A, stk. 8, jf. ovenfor. (Om indeholdelse af udbytteskat i  

 tilfælde, hvor der er opnået dis-pensation efter LL § 16 A, stk. 2, se TSM af  

 aug. 1992 i TfS 1992, s. 1013.) * Fondsaktier (friaktier) Den i LL § 16 A hjemlede skattefrihed for værdien af fondsaktier gælder  

 kun de fondsaktier, som erhverves på grundlag af aktionærens beholdning af  

 aktier i det pågældende selskab på tildelingstidspunktet.
 Indkomstbeskatning vil kunne forekomme udfra et gavesynspunkt, hvis en  

 aktionær som følge af afkald fra medaktionærer modtager fondsaktier udover  

 det, der tilkommer ham i kraft af hans aktiebesiddelse, se UfR. 1958.  

 1164.HRD.
Det er ikke nogen forudsætning for skattefrihed efter LL § 16 A, at der er  

 tale om nyudstedte aktier.
Reglen finder også anvendelse, hvor et selskab  

 udlodder af sin beholdning af egne aktier til aktionærerne i forhold til  

 deres hidtidige aktiebesiddelse, se TOLD-SKAT Nyt 1991.20.1158 (TfS 1991,  

 467), eller hvor der sker forhøjelse af de eksisterende aktiers pålydende  

 værdi.
Om fondsaktier ivrigt se S.G.1.1 (definition m.m.) og S.G.2.4.6.3 (salg af  

 fondsaktier).Salg af aktier til det udstedende selskab Ved afståelse af aktier mv. til det selskab, der har udstedt aktierne,  

 beskattes afståelsessummen efter LL § 16 B, stk. 1, som almindelig indkomst,  

 d.v.s. som udbytte.
Dette gælder dog ikke ved afståelse af medarbejderaktier,  

 når medarbejderaktionæren ikke er hovedaktionær, * jf.
ABL § 11, stk. 2-4, *  

 og når aktierne efter SEL § 31, stk. 2, kun kan tilbagesælges til selskabet.
Efter LL § 16 B, stk. 2, er der mulighed for dispensation ved salg af  

 aktier til det udstedende selskab.
Fortjeneste eller tab ved afståelsen  

 behandles i så fald efter aktieavancebeskatningsreglerne. (Om indeholdelse af  

 udbytteskat i tilfælde, hvor der er opnået dispensation efter LL § 16 B, stk.  

 2, se TSM af aug. 1992 i TfS 1992, s. 1013.) Afståelsessummer efter LL § 16 B, stk. 1, beskattes ikke som almindelig  

 indkomst, såfremt aktierne mv. afstås til et selskab i likvidation i det  

 kalenderår, hvori selskabet endelig opløses, jf.
LL § 16 B, stk. 3.
LL § 16 B, stk. 4, indeholder nogle undtagelser, idet beløb, som er  

 skattepligtige for foreninger og selskaber efter SEL § 5 B, stk. 4, og FUL §  

 12, stk. 3, er skattefri for modtageren.
Om SEL § 5 B, stk. 4, henvises til  

 S.B.3.2.
 Om FUL § 12, stk. 3, se S.D.1.5.
 Om den skattemæssige behandling ved salg af aktier til det udstedende  

 selskab henvises i øvrigt til S.G.3.3.
S.F.1.1.1 Beskatningstidspunktet Beskatning af aktieudbytte sker efter retserhvervelsesprincippet, dvs. at  

 aktionæren skal medtage udbyttet ved indkomstopgørelsen, når der er erhvervet  

 endelig ret til udbyttet.
Aktieudbytte beskattes således på det tidspunkt,  

 hvor udbyttet fastsættes (deklareres) ved selskabets generalforsamling.
At  

 udbyttet først kan kræves udbetalt det følgende år er uden betydning for  

 beskatningstidspunktet, jf. også lsr. 1962.98. Acontoudbytte, som forekommer  

 i enkelte selskaber, beskattes i udbetalingsåret.
S.F.1.1.2 Selskaber - Udbyttebeskatning Vedrørende den skattemæssige behandling af aktieudbytte, hvor modtageren  

 er et selskab, se S.F.1.1.3.
Personer - aktieindkomst For personer beskattes udbytte af aktier som udgangspunkt som  

 aktieindkomst, som afgrænses ved § 4 a, stk. 1, i PSL, der senest er optrykt  

 ved lovbek. nr. * 716 af 11. sept. 1997 *. Seneste cirk. til PSL er nr. 129  

 af 4. juli 1994. Aktieindkomst omtales i cirkulærets kap 5. Ifølge PSL § 4 a,  

 stk. 3, indgår aktieindkomst ikke i den skattepligtige indkomst.
Bestemmelsen  

 i PSL § 4 a er udtømmende.
 Ifølge PSL § 4 a, stk. 1, omfatter aktieindkomst det samlede beløb af:
1) aktieudbytte efter LL § 16 A fra selskaber, der er skattepligtige efter  

 SEL § 1, stk. 1, nr. 1, 2, 4 eller 5 a, medmindre de har været hjemmehørende  

 i udlandet, jf. nr. 5, 2) afståelsessummer efter LL § 16 B, der modtages fra selskaber, der er  

 skattepligtige efter SEL § 1, stk. 1, nr. 1, 2, 4 eller 5 a, medmindre de har  

 været hjemmehørende i udlandet, jf. nr. 6, 3) udlodninger fra udloddende investeringsforeninger, jf.
LL § 16 C, stk.  

 1. Dette gælder dog kun den del af udlodningerne, der opgøres som forskellen  

 mellem på den ene side den skattepligtige del af udlodningerne og på den  

 anden side den del af udlodningerne, som hidrører fra foreningens  

 nettoindtægter omfattet af LL § 16 C, stk. 3, nr. 1-8, nedsat efter LL § 16  

 C, stk. 4, 1. pkt., stk. 5, nr. 1, og stk. 6, jf. stk. 4, 1. pkt.
Den  

 omhandlede del af udlodningerne kan dog ikke overstige den del af  

 udlodningerne, som hidrører fra foreningens positive nettoindtægter i form af  

 indtægter omfattet af LL § 16 C, stk. 3, nr. 9, nedsat med det efter LL § 16  

 C, stk. 5, nr. 2, opgjorte beløb og forhøjet eller nedsat med foreningens  

 nettogevinster eller -tab ved afståelse af aktier omfattet af ABL § 4 i det  

 indkomstår, de pågældende udlodninger vedrører.
Nettogevinsterne eller -tabene ved afståelse af aktier omfattet af ABL § 4  

 opgøres under anvendelse af reglerne i ABL § 4, stk. 1, 3 og 4, samt § 6, 4) fortjeneste og tab efter ABL §§ 2 e og 4, 5) aktieudbytte efter LL § 16 A, som modtages fra selskaber, der er eller  

 har været hjemmehørende i udlandet.
Dette gælder dog kun, såfremt den  

 skattepligtige godtgør, at udbyttet hidrører fra et eller flere selskaber,  

 hvori den til grund for det modtagne udbytte liggende selskabsindkomst  

 beskattes efter regler, der ikke i væsentlig grad afviger fra reglerne her i  

 landet.
Skatteministeren fastsætter de nærmere regler om betingelserne for,  

 at dette krav kan anses for opfyldt. (Se bek. nr. 974 af 1. dec. 1994 om  

 PSL.) Hidrører en del af udbyttet til den skattepligtige fra et selskab, hvor  

 beskatningen ikke opfylder det nævnte krav, anses denne del af udbyttet ikke  

 som aktieindkomst, men som kapitalindkomst.
6) afståelsessummer efter LL § 16 B, som modtages fra selskaber, der er  

 eller har været hjemmehørende i udlandet.
Nr. 5, 2.-4. pkt., finder  

 tilsvarende anvendelse.
7) Aktieudbytte og avancer vedrørende aktier eller andele i selskaber  

 eller foreninger m.v., hvis resultat skal beskattes som CFC-indkomst efter (PSL) § 4 b, når den CFC-skattepligtige person i mindst  

 tre år har opfyldt betingelserne i LL§ 16 H.
Hvis personen ikke har opfyldt  

 betingelserne i LL § 16 H i tre år, gælder det tilsvarende for udbytte  

 svarende til den CFC-skattepligtige indkomst efter fradrag af den danske og  

 udenlandske skat, der falder på CFC-indkomsten.
* PSL § 4 a, stk. 1, nr. 1, 2, 5 og 6 er ved lov nr. 487 af 12. juni 1996  

 om international sambeskatning med virkning fra og med indkomståret 1996  

 ændret.
Er indkomståret 1996 påbegyndt før den 6. december 1995 har loven dog  

 først virkning fra og med indkomståret 1997.
 Bestemmelsen i § 4 a, stk. 1, nr. 4, har virkning for aktier afstået den  

 31. oktober 1996 eller senere, jf. § 4 i lov nr. 1212 af 27. december 1996  

 (fradragsret for aktier modtaget som vederlag i henhold til LL § 27  

 E-idéaktier).
 Se endvidere S.G.
Bestemmelsen i § 4 a, stk. 1, nr. 7, blev indsat ved lov nr. 487 af 12.  

 juni 1996 om international sambeskatning.
Lovens har ifølge § 12, stk. 2,  

 generelt virkning fra og med indkomståret 1996, jf. dog lovens § 12, stk.  

 3-15. Er indkomståret 1996 påbegyndt før den 6. dec. 1995, har loven dog  

 først virkning fra og med indkomståret 1997, jf. dog lovens § 12, stk. 3-15.
 Lovens § 12, stk. 11, 1. og 2. pkt., indeholder en tilføjelse til lovens  

 generelle ikrafttrædelsestidspunkt, der vedrører bestemmelsen i PSL § 4 a,  

 stk. 1, nr. 7:
"For skattepligtige, som den 6. december 1995 opfyldte betingelserne  

 i LL § 16 H har bestemmelserne i LL § 16 H, og PSL § 4, stk. 1, nr. 5, og PSL  

 § 4 a, stk. 1, nr. 7, virkning fra og med indkomståret 1998. Er indkomståret  

 1996 påbegyndt før den 6. december 1995, har bestemmelserne dog først  

 virkning fra og med indkomståret 1999. Bestemmelsen gælder også aktionærer,  

 der i forbindelse med en fusion eller spaltning beskattes efter reglerne i  

 FUL, når de som aktionærer i det indskydende selskab er omfattet af 1. eller  

 2. pkt.
Tilsvarende gælder dødsboer efter aktionærer omfattet af 1. eller 2.  

 pkt. samt arvinger, ægtefælle eller legatarer, der indtræder i afdødes eller  

 længstlevendes skattemæssige stilling med hensyn til de udlagte  

 aktiver." Ændringen af § 4 a, stk. 1, nr. 1, medfører, at udbytter fra et tilflyttet  

 selskab kun er omfattet af lav beskatning som aktieindkomst, når den til  

 grund for udbyttet liggende selskabsindkomst er beskattet efter regler, der  

 ikke afviger i væsentlig grad fra de danske skatteregler.
Ændringen af § 4 a, stk. 1, nr. 2, medfører, at afståelsessummer omfattet  

 af LL § 16 B, hidhørende fra salg af aktier i danske selskaber, der har været  

 hjemmehørende i udlandet, kun er aktieindkomst i de tilfælde, hvor det  

 godtgøres, at selskabsindkomsten er beskattet efter regler, der ikke afviger  

 i væsentlig grad fra de danske skatteregler.
I tilfælde, hvor det ikke kan  

 godtgøres, er afståelsessummen kapitalindkomst.
 Ændringerne af § 4 a, stk. 1, nr. 5, medfører, at udbytter fra et  

 tilflyttet selskab kun er omfattet af lav beskatning som aktieindkomst, når  

 den til grund for udbyttet liggende selskabsindkomst er beskattet efter  

 regler, der ikke afviger i væsentlig grad fra de danske skatteregler.
Ændringen af § 4 a, stk. 1, nr. 6, medfører, at afståelsessummer omfattet  

 af LL § 16 B, hidhørende fra salg af aktier i danske selskaber, der har været  

 hjemmehørende i udlandet, kun er aktieindkomst i de tilfælde, hvor det  

 godtgøres, at selskabsindkomsten er beskattet efter regler, der ikke afviger  

 i væsentlig grad fra de danske skatteregler.
I tilfælde, hvor det ikke kan  

 godtgøres, er afståelsessummen kapitalindkomst.
Ifølge § 4 a, stk. 1, nr. 7, skal personer, der kontrollerer finansielle  

 lavskatteselskaber, medregne et beløb svarende til selskabets indkomst ved  

 opgørelsen af kapitalindkomsten.
Hvis personen i stedet havde ejet et dansk  

 selsskab, ville alene selskabet have betalt selskabsskat på 34 pct. (ingen  

 udlodning af udbytte). For at opnå den samme skattemæssige stilling, som hvis  

 personen havde ejet et dansk selskab, skal personen fremover beskattes med 34  

 pct. (CFC-skat, jf. § 8 b) af den del af selskabets indkomst, der svarer til  

 personens ejerandel af aktierne.
CFC-skatten nedsættes med den skat, det  

 udenlandske selskab har betalt af denne indkomst, jf. lempelsesreglen i LL §  

 33. Personen kommer derfor til at betale dansk skat svarende til forskellen  

 mellem den danske og den udenlandske selskabsskat.
 Hvis CFC-selskabet udlodder udbytte, er beløbet, som svarer til den skat,  

 aktionæren skal betale af selskabets indkomst, skattefri for aktionæren, jf.  

 den ved samme lov indsatte § 16 H, stk. 3, i LL.
 Hvis udbyttet overstiger CFC-skatten, beskattes det overskydende beløb som  

 aktieindkomst, jf. § 4 a, stk. 1, nr. 7. Det samme gælder fortjenesten ved  

 salg af aktier.
Hvis personen ikke har været undergivet CFC-beskatning i 3 år, er avancen  

 kapitalindkomst efter de almindelige regler herom.
Tilsvarende skal udbytte,  

 der overstiger den skattepligtige CFC-indkomst med fradrag af udenlansk  

 selskabsskat og CFC-skat, beskattes som kapitalindkomst efter de almindelige  

 regler herom.
Opgørelse af fortjenesten sker efter reglerne i ABL § 2 a.
Dog bortfalder  

 procenttillægget, hvis aktionæren har været undergivet CFC-beskatning i 3 år.
Ved PSL § 4 a, stk. 1, nr. 7, gennemføres fremover (se  

 ikrafttrædelsestidspunktet ovenfor) også tvungen sambeskatning for  

 skattepligtige (personer, fonde, dødsboer), der er fuldt skattepligtige i  

 Danmark, i lighed med hvad der gælder for selskaber (SEL § 32). Herefter  

 beskattes finansiel indkomst, som optjenes i lavtbeskattede udenlandske  

 finansielle selskaber.
Se herom kap. 8 i cirk. nr. 82 af 29. maj 1997 om  

 international beskatning.
Ifølge PSL § 4 a, stk. 2, omfatter stk. 1, nr. 1-6, ikke udbytter og  

 fortjenester samt afståelsessummer efter LL § 16 B vedrørende aktier som  

 nævnt i ABL § 2 a.
Det præciseres hermed, * at afståelsessummer efter LL § 16  

 B ved salg af aktier omfattet af ABL § 2 a ikke beskattes som aktieindkomst,  

 men derimod som kapitalindkomst, jf. iøvrigt bemærkningerne til L 138 af 18.  

 jan. 1995, til § 2, nr. 3.
 Ifølge PSL § 4 a, stk. 2, 2. pkt. omfatter stk. 1 (aktieindkomsten) heller  

 ikke fortjeneste og tab ved afståelse af medlemsbeviser m.v. i foreninger  

 m.v., der er skattepligtige efter SEL § 1, stk. 1, nr. 6, med undtagelse af  

 fortjeneste eller tab som omhandlet i ABL § 4 ved afståelse 3 år eller mere  

 efter erhvervelsen af omsættelige investeringsbeviser i  

 investeringsforeninger.
Skat af aktieindkomst Ifølge PSL § 8 a beregnes skat af aktieindkomst, der ikke overstiger et  

 grundbeløb på 26.400 kr., som en endelig skat på 30% for indkomstårene  

 1993-1995 og på 25% for indkomståret 1996 og senere indkomstår.
Grundbeløbet  

 reguleres efter PSL § 20 og udgør for * 1997 34.000 kr.* For ægtefæller, der er samlevende ved indkomstårets udløb, er bundgrænsen  

 * 68.000 kr. (1997)* tilsammen.
 Skat af aktieindkomst, der overstiger grundbeløbet, beregnes med 40%.
Indeholdt udbytteskat efter KSL § 65 af aktieindkomst, der ikke overstiger  

 grundbeløbet, er endelig betaling af skatten, og udbytteskatten modregnes  

 ikke i slutskatten efter KSL § 67. Dette betyder, at f.eks. skatteværdien af  

 renteudgifter, ligningsmæssige fradrag eller personfradrag ikke kan modregnes  

 i skatten.
Såfremt selskabet ikke har indeholdt kildeskat, f.eks. i tilfælde  

 med maskeret udbytte, opkræves skatten som restskat.
Skat af aktieindkomst,  

 der overstiger grundbeløbet, indgår i slutskatten, og den udbytteskat, der er  

 indeholdt i denne del af udbyttet efter KSL § 65, modregnes i slutskatten  

 efter KSL § 67.
Aktieindkomsten opgøres som et nettobeløb, hvor tab ved salg af unoterede  

 aktier, der har været ejet i 3 år eller mere, modregnes i eventuelle  

 udbytter, inden skatten beregnes.
Såfremt den indeholdte udbytteskat på 25%  

 af udbytterne overstiger 25% af den samlede aktieindkomst, modregnes det  

 overskydende beløb i slutskatten.
Om den skattemæssige behandling af tab ved  

 salg af unoterede aktier henvises til S.G.2.4.5.2.1, ved salg af børsnoterede  

 aktier til S.G.2.4.5.2.1 og 2.4.5.2.2.
Såfremt den samlede aktieindkomst bliver negativ, hvilket kun kan lade sig  

 gøre som følge af tab på unoterede aktier, kan den negative aktieindkomst  

 modregnes i anden indkomst, med en skatteværdi svarende til skattesatsen for  

 positiv aktieindkomst, jf.
ABL § 4, stk. 4, se herom cirk. til ABL, pkt.  

 3.2.3.2 og 3.2 og S.G.2.4.5.2.1. Om beskatning af forbeholdt udbytte i  

 forbindelse med aktiesalg henvises til TOLD*SKAT Nyt 1992.22.723 (TfS  

 1992,540) og til S.G.2.4.7.6.
 Om dobbeltbeskatningslempelse bemærkes, at den særligt beregnede skat af  

 udbytteindkomst ikke indgår i lempelsesberegningen, når der ikke indgår  

 udenlandsk indtægt ved opgørelsen af udbytteindkomst, se Departementets  

 afgørelse i TOLD*SKAT Nyt 1992.22.721 (TfS 1992, 558).
Kapitalindkomst Følgende udbytter mv. beskattes som kapitalindkomst, jf.
PSL § 4:
 PSL § 4, stk. 1, nr. 4.
 Skattepligtigt aktieudbytte omfattet af LL § 16 A, bortset fra beløb  

 omfattet af PSL § 4 a, stk. 1, nr. 1, 3 og 5, jf. dog PSL § 4, stk. 4 og 5.
 PSL § 4, stk. 1, nr. 5.
 Skattepligtig fortjeneste, fradragsberettigede tab og skattepligtige  

 afståelsessummer efter ABL §§ 2, 2a, 2c, 2d og 4 eller LL § 16 B bortset fra  

 beløb omfattet af PSL § 4 a, stk. 1, nr. 2, 4, 6 og 7 (om  

 ikrafttrædelsestidspunkt for PSL § 4 a, stk. 1, nr. 7, se omtalen ovenfor  

 under aktieindkomst), jf. dog PSL § 4, stk. 4 og 5.
 I kapitalindkomsten indgår således aktieudbytter fra udenlandske selskaber  

 beliggende i lande, hvis selskabsskattesystem ikke er godkendt, og  

 afståelsessummer omfattet af LL § 16 B fra udenlandske selskaber beliggende i  

 lande, hvis selskabsskattesystem ikke er godkendt.
 Ifølge LL § 33 G, stk. 1, kan der efter ansøgning ske eftergivelse af en  

 del af skatten i det tilfælde, hvor der i den skattepligtige indkomst for en  

 * skattepligtig omfattet af KSL § 1 * indgår udbytte efter LL § 16 A fra  

 selskaber, * der er eller har været hjemmehørende i udlandet, * og udbyttet  

 ikke er omfattet af PSL § 4 a, stk. 1, nr. 5.
Ifølge LL § 33 G, stk. 3, finder stk. 1 tilsvarende anvendelse på  

 afståelsessummer efter LL § 16 B fra selskaber * der er hjemmehørende i  

 udlandet *, der ikke er omfattet af PSL § 4 a, stk. 1, nr. 6.
 Efter LL § 33 G, stk. 1, kan skatteministeren eller den, der bemyndiges  

 dertil, efter ansøgning eftergive en del af skatten.
Det beløb, der kan eftergives, er maksimeret til det beløb, hvormed summen  

 af - det beløb, som det udbyttegivende selskab (rent faktisk) har udredt i  

 skat af den del af indkomsten, der ligger til grund for udbyttet, og - det beløb, som den skattepligtige (rent faktisk) har udredt i skat af  

 den til udbyttet svarende del af indkomsten,   

 overstiger summen af - de beløb, der skulle have været udredt i skat af henholdsvis det  

 udbyttegivende selskab og den skattepligtige, såfremt det udbyttegivende  

 selskab skulle have været beskattet her i landet af den til grund for  

 udbyttet liggende indkomst.
Såfremt der er indgået en dobbeltbeskatningsoverenskomst med den stat,  

 hvor det udbyttegivende selskab er hjemmehørende, kan der, jf. § 33 G, stk.  

 2, ikke ved opgørelsen af det beløb, der kan eftergives, indregnes større  

 skattebeløb end det, som den pågældende stat efter overenskomsten har et  

 ubetinget krav på at oppebære.
Ifølge LL § 33 G, stk. 4 finder LL § 33 G,  

 stk. 1-2, tilsvarende anvendelse, når en person oppebærer udbytter fra  

 aktier, omfattet af ABL § 2 a.
Dette gælder således også i tilfælde, hvor  

 udbyttet er modtaget fra et selskab, omfattet af ABL § 2 a, som tidligere var  

 hjemmehørende i udlandet, men som efter at have flyttet ledelsen til Danmark,  

 er hjemmehørende her i landet.
 PSL § 4, stk. 1, nr. 5 a.
 Skattepligtig fortjeneste og fradragsberettiget tab ved udlodning af  

 likvidationsprovenu og afståelse af andelsbeviser mv. efter ABL § 2 b.
Personlig indkomst PSL § 4, stk. 3.
* Ifølge stk. 3 skal personer medregne indtægter og udgifter som nævnt i PSL § 4, stk. 1 og 2, ved opgørelsen af den personlige indkomst, hvis de  

 udøver næring ved køb og salg af fordringer eller driver næringsvirksomhed  

 ved finansiering.
Endvidere medregnes i den personlige indkomst gevinster og  

 tab på fordringer og kontrakter, som omfattes af KGL § 4. * For næringsaktier, jf.
ABL § 3, sker der beskatning som personlig indkomst  

 af fortjeneste ved afståelse, af udbytte samt af afståelsessummer ved  

 afståelse til det udstedende selskab, jf.
PSL § 4, stk. 1, modsætningsvis og  

 § 4, stk. 5.
 PSL § 4, stk. 4.
Uanset bestemmelserne i PSL § 4, stk. 1, nr. 4 og 5, medregnes udlodninger  

 samt afståelsessummer efter LL § 16 B fra andelsforeninger omfattet af ABL §  

 2 b til den personlige indkomst.
Dette gælder dog ikke, hvis udlodningen  

 udgør en normal forrentning af en indbetalt andelskapital.
 PSL § 4, stk. 5.
 Uanset bestemmelserne i PSL § 4, stk 1, nr. 4 og 5, medregnes udlodninger  

 samt afståelsessummer efter LL § 16 B vedrørende aktier, som omfattes af ABL  

 § 3 til den personlige indkomst.
S.F.1.1.3 Udbyttebeskatning Selskaber, fonde mv.
 Reglerne om beskatning af udbytte for selskaber, fonde mv. er beskrevet  

 ovenfor i afsnit S.C.1.2.4 (selskaber) og S.H.12 (fonde). Om udbytte fra  

 datterselskaber, herunder udenlandske datterselskaber, henvises til S.C.  

 1.2.4.4. Om udbytte fra aktie- og anpartsselskaber, der ikke er  

 datterselskaber, henvises til S.C.1.2.4.5.
 * Ifølge KSL § 65, stk. 4 kan Skatteministeren fastsætte regler om, at der  

 ikke skal indeholdes udbytteskat i udbytter, der ikke skal medregnes ved  

 opgørelsen af modtagerens skattepligtige indkomst. § 65 C, stk. 2, finder  

 tilsvarende anvendelse vedrørende indeholdelse af udbytteskat.
 Skatteministeren har fastsat nærmere regler herom i bek. nr. 768 af 19.  

 sept. 1995 om opkrævning m.v. af indkomst- og formueskat.
Ifølge KSL § 65, stk. 6 skal der ikke foretages indeholdelse i udbytte  

 m.v., der er skattefrit for modtageren i henhold til ligningslovens § 16 A,  

 stk. 4 og 8, eller § 16 B, stk. 4. * Efter SEL § 13, stk. 4, skal udbytte af næringsaktier medregnes ved  

 indkomstopgørelsen med det fulde udbytte.
Tilsvarende gælder efter FBL § 10,  

 stk. 3.
S.F.1.2 Maskeret udbytte Hvad er maskeret udbytte? Et selskab og dets aktionærer kan, som selvstændige skattesubjekter, drive  

 samhandel med hinanden eller iøvrigt indgå bindende aftaler med hinanden.
 De skattemæssige følger af sådanne dispositioner adskiller sig som  

 udgangspunkt ikke fra konsekvenserne af tilsvarende aftaler mellem uafhængige  

 parter.
Mellem et selskab og dets aktionærer og mellem koncernforbundne selskaber  

 indgås undertiden aftaler med et indhold, der afviger så meget fra  

 almindelige forretningsmæssige dispositioner, at de kun kan anses opnået i  

 kraft af aktionærindflydelsen.
Sådanne aftaler kan ikke tillægges  

 skattemæssig virkning efter deres indhold.
 Formålet med aftaler af denne art er i første række at undgå den  

 dobbeltbeskatning hos selskab og aktionær, der fremkommer ved, at indkomsten  

 først beskattes i selskabet og dernæst hos aktionæren, når selskabets  

 indkomst udloddes som ikke fradragsberettiget udbytte.
 De usædvanlige dispositioner kan fremtræde som uberettigede fradrag i  

 selskabet, som udeholdte indtægter hos selskab eller aktionær, eller som  

 enkeltstående transaktioner, der er baseret på aftaler, som ikke er  

 forretningsmæssigt begrundet for selskabet.
Udbytte, der fremkommer ved korrektion af løn, tantieme eller andet  

 løbende mellemværende, betegnes traditionelt som maskeret udbytte, medens  

 beløb, der udbetales ifølge enkeltstående aftaler om unormalt vederlag,  

 betegnes som maskeret udlodning.
Udtrykkene maskeret udbytte og maskeret  

 udlodning anvendes dog ofte i flæng.
Det er klart, at muligheden for at indgå aftaler til undgåelse af  

 dobbeltbeskatning er størst, hvor en enkelt person eller en snævrere kreds  

 med familiemæssig forbindelse ved aktiebesiddelse har en afgørende  

 indflydelse i selskabet.
Men maskeret udbytte og udlodning kan forekomme i  

 alle tilfælde, hvor der blandt aktionærerne kan opnås enighed om at skaffe  

 sig fordele på selskabets bekostning.
De synspunkter, der anlægges for  

 hovedaktionærer, kan altså også anlægges for sådanne grupper.
Fikseret vederlag Om den modsatte situation, hvor en hovedaktionær leverer ydelser til  

 selskabet, og hvor vederlaget til hovedaktionæren fastsættes til et beløb,  

 der ligger under, hvad uafhængige parter ville have oppebåret, henvises til  

 afsnit S.F.1.4 om fikseret vederlag.
Lovhjemmelen Hjemmelen til at korrigere selskabets indkomst med maskeret udbytte er de  

 almindelige regler om, hvad der er skattepligtig indkomst i henhold til SL §§  

 4 og 5 sammenholdt med, hvad der ifølge SL § 6 kan fradrages som  

 driftsomkostninger.
 Endvidere er der i SEL § 12 en særlig hjemmel til at korrigere for  

 unormale forretningsvilkår i et dansk selskab, der er domineret af  

 udenlandske interesser, se herom S.D.4.
Hjemmelen til at beskatte aktionærer af maskeret udbytte findes i LL § 16  

 A, stk. 1, der til udbytte henregner alt, hvad der af selskabet udloddes til  

 aktionærerne, bortset fra friaktier (fondsaktier), samt likvidationsprovenu i  

 opløsningsåret.
Dette gælder, hvad enten udbyttet formelt er deklareret eller  

 ikke.
Hvem skal forhøjes? Maskeret udbytte kan medføre forhøjelse enten af selskabets indkomst eller  

 af aktionærens indkomst eller af indkomsten hos både selskab og aktionær.
 Når aktionæren, for hvem udgiften er afholdt, er ansat i selskabet, kan  

 udgiften undertiden anses som yderligere løn, hvis det samlede vederlag til  

 aktionæren efter den eksisterende praksis om løn til aktionærer ikke er af en  

 sådan størrelse, at aflønningen må anses for at indeholde et maskeret  

 udbytte.
 Beskatning som lønaccessorium kan ikke accepteres, hvor hovedaktionæren på  

 strafbar måde har undladt at medregne beløbene i sin skattepligtige indtægt.
Har selskabet fratrukket udgifter, som rettelig må karakteriseres som  

 udbytte, skal selskabets indkomst forhøjes.
Om aktionærens indkomst samtidig  

 skal forhøjes, afhænger normalt af, om beløbet i forvejen er beskattet hos  

 aktionæren, eksempelvis som løn.
 Omvendt vil f.eks. en aktionærs fribolig i selskabets ejendom medføre  

 beskatning af den objektive lejeværdi hos aktionæren, medens selskabets  

 indkomst ikke skal forhøjes, såfremt aktionæren er ansat i selskabet, og  

 værdien af friboligen kan karakteriseres som et rimeligt lønaccessorium.
Indtægter til fordel for aktionæren, der ikke er medregnet ved selskabets  

 indkomstopgørelse, medfører normalt forhøjelse både af selskabets og  

 aktionærens indkomst.
Undtagelse gøres dog for aktionærens vedkommende, hvis  

 dennes indkomst modsvares af en fradragsberettiget udgift, således som det  

 f.eks. vil være tilfældet med renter.
Foreligger der en betryggende og fyldestgørende bogføring for et selskab,  

 kan dettes selvangivelse ikke tilsidesættes blot med henvisning til, at  

 hovedaktionærens personlige selvangivelse ikke levner plads til et antageligt  

 privatforbrug.
Forhøjelse af selskabets indkomst må forudsætte påvisning af,  

 at hovedaktionæren uden om selskabets bogføring har modtaget midler, som  

 rettelig tilkommer selskabet.
 Hvis et selskab har baseret sin indkomstopgørelse på et regnskab, som er  

 udarbejdet på grundlag af en bogføring, der ikke kan anses for betryggende  

 eller fyldestgørende, kan en skønsmæssig forhøjelse af indkomsten komme på  

 tale, hvis der foreligger en begrundet formodning om, at der har været  

 yderligere indtægter i selskabet.
 Har selskabet forskudt regnskabsår i forhold til hovedaktionæren, må der  

 ud fra opgørelser over hovedaktionærens privatforbrug skønnes over i hvilken  

 periode, der uden om selskabets bogføring er tilflydt ham midler fra  

 selskabet, idet en rent forholdsmæssig beregning ud fra selskabets  

 indkomstperiode ikke umiddelbart kan anvendes.
 Spørgsmålet om en given forhøjelse skal placeres hos selskabet eller  

 aktionæren eller hos begge, er iøvrigt omtalt i visse af de følgende  

 enkeltafsnit.
S.F.1.2.1 Omkostninger Som følge af reglerne om dobbeltbeskatning vil der være en vis interesse i  

 at lade en udlodning til hovedaktionæren fremstå som en fradragsberettiget  

 driftsomkostning for selskabet.
Udgangspunktet er, at omkostninger skal  

 fradrages ved indkomstopgørelsen for det skattesubjekt, de vedrører.
Ved bedømmelsen af om de vederlag, som et selskab har ydet  

 hovedaktionæren, indeholder maskeret udbytte, er det ikke blot den egentlige  

 løn og tantieme, der skal indgå i vurderingen.
Også lønaccessorier, såsom  

 pensionsbidrag, fri bolig, fri bil, fri telefon, fri lystbåd mv., skal  

 medregnes.
 Mere usædvanlige ydelser kan undertiden anses for maskeret udbytte.
F.eks. kan en af et selskab afholdt udgift til betaling af en bøde, som  

 selskabets direktør og hovedaktionær er pålagt for overtrædelse af momsloven,  

 ikke anerkendes som driftstab eller løntillæg til direktøren, men må anses  

 for en ikke fradragsberettiget udlodning.
Om udgifter til bod og bøder, se  

 iøvrigt E.B.5.5.
Det er en forudsætning for at anerkende en af selskabet afholdt udgift som  

 et lønaccessorium, at hovedaktionæren har et berettiget krav på  

 arbejdsvederlag.
Således kunne et selskab, hvis eneste aktivitet bestod i  

 udlejning til hovedaktionæren af den ejendom, hvori han boede, ikke anse den  

 manglende lejebetaling som arbejdsvederlag til hovedaktionæren.
 Landsskatteretten har i de senere år fulgt den praksis at anse mere  

 sædvanlige ydelser såsom lejeværdi, rejseudgifter, repræsentation o.lign. som  

 yderligere løn til hovedaktionæren, hvis hovedaktionæren udfører arbejde for  

 selskabet og forhold mellem arbejdsindsats og aflønning i øvrigt levner plads  

 hertil.
S.F.1.2.1.1 Løn og tantieme Hovedreglen er, at det mellem selskabet og hovedaktionæren, der samtidig  

 er direktør i selskabet, aftalte vederlag må accepteres af myndighederne.
Der  

 kan således ikke statueres maskeret udbytte, blot fordi direktørens løn er  

 meget høj.
Der må bl.a. henses til, hvad andre virksomheders direktører, der  

 ikke er aktionærer, oppebærer i løn i lignende stillinger.
 Et forhold, som også spiller en betydelig rolle ved bedømmelsen af, om der  

 foreligger maskeret udbytte, er, hvorvidt selskabets kapitalinteresser er  

 blevet tilstrækkeligt tilgodeset, d.v.s. om det deklarerede udbytte og de  

 henlæggelser, der er foretaget i selskabet, giver en rimelig forrentning af  

 selskabets egenkapital.
Hvis egenkapitalens forrentning må bedømmes som rimelig, vil formodningen  

 være imod, at der foreligger maskeret udbytte.
Er udbyttet deklareret på  

 selskabets generalforsamling i overensstemmelse med de selskabsretlige  

 regler, kan udbyttet ikke henføres til beskatning som løn.
Er der derimod  

 ikke deklareret udbytte efter de selskabsretlige regler og kun foretaget  

 minimale henlæggelser, vil der være større sandsynlighed for, at  

 hovedaktionærens løn bør kritiseres.
Overstiger det samlede beløb efter en  

 konkret vurdering et beløb, som en ikke-aktionær kunne have opnået for en  

 tilsvarende indsats i samme selskab, må det overskydende beløb efter  

 omstændighederne kunne anses som udbytte.
 Hovedprincipperne er kommet til udtryk i følgende to højesteretsdomme:
NOPI-Dommen HRD af 9. okt. 1963, UfR 1963.970 H.
Nordisk Plaster Industri A/S. (Dommen  

 er kommenteret i UfR 1964.B.143).
Selskabets to direktører, hovedaktionæren og dennes søn, havde i 1958  

 tilsammen fået udbetalt 100.000 kr. i tantieme.
Der var deklareret 6% i  

 udbytte eller 15.000 kr. svarende til ca. 1-1/2% af selskabets egenkapital.  

 Selskabets overskud var ca. 250.000 kr. før udbetaling af tantiemen og et  

 bestyrelseshonorar på 30.000 kr.
Det anføres i dommen, at det »efter arten og omfanget af de to  

 direktørers arbejdsindsats må antages, at det af hver af dem oppebårne  

 samlede vederlag i gage og tantieme gennemsnitligt, set i forhold til  

 aflønningen i andre selskaber, ikke har været urimeligt.
Ved bedømmelsen af  

 det foreliggende spørgsmål må der imidlertid henses til de særlige forhold i  

 dette selskab, i hvilket hovedaktionæren, som ejer af næsten hele  

 aktiekapitalen, har den afgørende indflydelse.
Efter det om virksomhedens  

 indtjening og kapital oplyste, findes der at måtte gives indstævnte  

 (Finansministeriet) medhold i, at der ved udbetalingen af en så stor tantieme  

 som den omhandlede er blevet beslaglagt en væsentlig større del af årets  

 udbytte end normalt i et almindeligt aktieselskab, og at skattemyndighederne  

 derfor har været beføjede til at fastslå, at den udbetalte tantieme har  

 indeholdt udbytte af kapitalen.« Et selskabs overskud før udbetaling af tantieme til direktørerne kan  

 benyttes dels til tantiemeudbetaling, dels til forrentning af den i  

 virksomheden investerede kapital, hvad enten denne forrentning ydes i form af  

 udbytte eller som henlæggelse i selskabet.
 Af dommen kan formentlig udledes, at der kan statueres maskeret udbytte,  

 når der ved udbetalingen af en så stor tantieme er blevet beslaglagt en  

 væsentlig større del af virksomhedens overskud end normalt i et almindeligt  

 aktieselskab.
 Selv om løn og tantieme tilsammen således ikke var uacceptabelt høje, var  

 det i dette tilfælde alligevel berettiget at statuere maskeret udbytte.
Eskofot-Dommen HRD af 27. jan. 1975, UfR 1975.215.H.-Skd. 34.329. A/S Eskofot.  

 (Kommenteret i UfR 1975.B.382).
Direktøren og hovedaktionæren i selskabet havde i regnskabsårene 1968 og  

 1969 ladet sig udbetale henholdsvis ca. 870.000 kr. og 1.150.000 kr. i løn  

 fra selskabet, hvilke beløb efter skatterådets opfattelse indeholdt maskeret  

 udbytte.
Der var i hvert af årene deklareret 15% i udbytte.
Selskabets egenkapital var ved udgangen af regnskabsåret 1969 3-4 mill.  

 kr., og der var i de to år givet udbytte og foretaget henlæggelser (inclusive  

 nedskrivning på varelageret) på ialt ca. 1 mill. kr.
Egenkapitalen var  

 således blevet forrentet med 25-30%.
 Højesteret fandt, at direktørens personlige indsats i særlig grad havde  

 været afgørende for selskabets udvikling og indtjening i almindelighed og for  

 den i de to år stedfundne meget kraftige stigning i varesalg og  

 driftsoverskud.
Kapitalinteresserne i selskabet fandtes både ved det deklarerede udbytte  

 og ved de meget betydelige henlæggelser, der havde fundet sted, at være  

 tilstrækkeligt tilgodeset.
De udbetalte ledelsesvederlag fandtes derfor ikke  

 at indeholde maskeret udbytte.
 I en sag om maskeret udbytte i form af for høj løn til selskabets  

 direktør, fulgte LSR en af selskabets advokat indhentet skønserklæring om  

 lønnens størrelse og nedsatte selskabets ansættelse til det selvangivne.  

 t&s nyt 1991.18.1022 (TfS 1991,412).
 Den omstændighed, at ledelsesvederlaget i absolutte tal er meget stort, er  

 således ikke i sig selv tilstrækkeligt grundlag for at statuere maskeret  

 udbytte.
 Sammenfattende kan siges, at udbetalingen til hovedaktionæren ikke må ske  

 på bekostning af kapitalinteresserne i selskabet, og at hovedaktionæren ikke  

 må lade sig udbetale større direktørvederlag end en fremmed,  

 ikke-hovedaktionær kunne opnå for den samme indsats i det pågældende selskab.
 Der kan i øvrigt henvises til følgende praksis:
 UfR 1943.1109, LSR 1946.52, LSR 1947.146, SO 1973.199 (ØLD) og i skd.  

 26.223, LSR 1975.109, SO 1978.120 (ØLD), ØLD af 25. aug. 1981, skd. 61.193,  

 LSR 1984.100 samt Skat 1989.10.786 (VLD). (TfS 1989,488).
S.F.1.2.1.2 Løn til børn Beløb, som et selskab udbetaler som løn til hovedaktionærens børn, skal  

 stå i et rimeligt forhold til den præstation, som børnene under hensyn til  

 deres alder mv. forventes at kunne yde i selskabets tjeneste.
Således blev et  

 beløb, som et selskab havde udbetalt til hovedaktionærens hjemmeboende  

 18-årige søn, anset som udbytte til hovedaktionæren, da beløbet var udbetalt  

 i faste månedlige rater uden hensyn til sønnens eventuelle faktiske  

 arbejdsindsats.
LSR har også i et tilfælde, hvor to børn på henholdsvis 14 og 16 år fik  

 løn fra faderens hovedaktionærselskab, statueret maskeret udlodning.
Lønnen  

 ansås ikke som reel lønudbetaling, da der ikke forelå nogen registrering af,  

 hvad børnene udførte af arbejde, ligesom der ikke forelå ugesedler, og lønnen  

 blev udbetalt én gang årligt, og således at beløbet indsattes på  

 opsparingskonti.
Se endvidere LSR 1985.108 og TfS 1994.211 (VLD).
 I et tilfælde, hvor et selskab havde udbetalt ca. 22.000 kr. i løn til  

 hovedaktionærens to mindreårige børn, blev lønnen til børnene reduceret til  

 2.500 kr., medens restbeløbet blev anset som yderligere løn til  

 hovedaktionæren.
I LSR 1983.91 fandt Landsskatteretten, at bestyrelseshonorar og løn  

 udbetalt fra et anpartsselskab til hovedanpartshaverens børn oversteg, hvad  

 der kunne anses for rimeligt i forhold til børnenes arbejdsindsats og ansvar.  

 Det overskydende beløb blev anset som maskeret udbytte til  

 hovedanpartshaveren.
Se også S.F.1.2.5.
S.F.1.2.1.3 Bestyrelseshonorar De beløb, der kan fratrækkes som bestyrelseshonorar, skal stå i et  

 rimeligt forhold til det med bestyrelseshvervet forbundne arbejde og ansvar.
 Selv om bestyrelsesmedlemmerne på normal vis deltager i ledelsen af  

 selskabet, må honoraret herfor holdes indenfor de grænser, som er almindelige  

 for udførelsen af et sådant hverv.
 Der er intet til hinder for, at formanden for bestyrelsen i et selskab  

 modtager et større honorar end de øvrige medlemmer, men det er det samlede  

 vederlag, som den pågældende modtager fra selskabet, der er afgørende for, om  

 maskeret udbytte kan statueres, jf. indledningen til afsnittet.
Fra praksis kan nævnes LSR 1960.98, LSR 1963.97, LSR 1967.5 og TOLD -SKAT Nyt 1991.20.1158. Sidstnævnte afgørelse er omtalt under  

 S.C.1.1.1 (TfS 1991,477).
S.F.1.2.1.4 Pensionsordninger Pensionsordninger til fordel for en i selskabet ansat hovedaktionær kan  

 være etableret enten som afdækkede ordninger, d.v.s. at der i et  

 forsikringsselskab, pengeinstitut, pensionskasse eller lignende er oprettet  

 en pensionsordning, hvor selskabet indbetaler bidrag til pensionsordningen,  

 eller som uafdækkede ordninger, hvorved forstås, at forsikringsrisikoen  

 påhviler selskabet selv, uden at den er dækket ved en forsikringsaftale.
Afdækkede pensionsordninger Efter PBL kan selskabet fradrage bidrag til pensionsordninger for  

 hovedaktionæren efter lovens almindelige regler.
Der gælder dog den  

 begrænsning, at aktionærens samlede vederlag inklusive pensionsbidraget ikke  

 må overstige, hvad der er en rimelig aflønning for den pågældendes indsats i  

 selskabet.
 Et af selskabet indbetalt èngangsbidrag til en pensionsordning for  

 en hovedaktionær vil i medfør af PBL § 23 være fradragsberettiget for  

 selskabet under forudsætning af, at skattemyndighederne ville have godkendt  

 løbende ydelser i den forløbne ansættelsesperiode til en pensionsordning, og  

 at hovedaktionæren ikke ved èngangsindbetalingen bliver gunstigere  

 stillet end ved en løbende indbetaling.
 I TfS 1994, 188 (BF) fandt Ligningsrådet, at et selskab hvor en af  

 hovedanpartshaverne tillige var direktør kunne fradrage et  

 éngangsindskud på dennes pensionsordning, idet lønnen over en årrække  

 levnede plads til fradrag for selskabet for en løbende ydelse, der modsvarede  

 det i ansøgningen omhandlede éngangsindskud.
Et aktieselskab A overdrog sin virksomhed til et aktieselskab B og udlånte  

 samtidig sin hidtidige direktør og hovedaktionær.
Direktøren, der som  

 konsulenthonorar fra A oppebar hvad han tidligere havde fået udbetalt som  

 direktør, godt 1/2 mill. kr., valgte at få en del af vederlaget udbetalt i  

 form af et èngangsindskud til livrenter, kr. 160.000 pr. år.  

 Landsskatteretten fandt, at formen for og størrelsen af den samlede aflønning  

 til direktøren måtte anses for fastsat i kraft af dennes dominerende stilling  

 i selskabet, og at arrangementet med indskud til livrenter måtte betragtes  

 som forsøg på at undgå beskatning af denne del af vederlaget.
Indskuddet blev  

 herefter anset som maskeret udlodning. (RR 1985 s. 261).
En direktør/hovedaktionær fik en mindre løn udbetalt, men samtidig et  

 større beløb af selskabet indbetalt på en rateforsikring i pensionsøjemed.
Da  

 det samlede beløb ikke oversteg en rimelig aflønning, fandt  

 Landsskatteretten, at forholdet var omfattet af PBL § 19, således at  

 indbetalingen på rateforsikringen ikke skulle medregnes i direktørens  

 skattepligtige indkomst, Skat 1989.8.606 (LSR) (TfS 1989,479).
En pensionsydelse, som et selskab ydede en direktør og aktionær i  

 forbindelse med hans fratræden på grund af sygdom, blev ikke anset for at  

 have karakter af maskeret udbytte, bl.a. fordi direktøren og hans familie kun  

 besad ca. 22 pct. af anpartskapitalen.
Pensionsydelsen blev derfor anset for  

 fradragsberettiget for selskabet, Skat 1988.12.780 (LSR) (TfS 1988,672).
Et anpartsselskab foretog kapitalindskud på henholdvis 275.000 kr. og  

 240.000 kr. på livrenter som led i en pensionsordning mellem selskabet og  

 selskabets direktør og eneanpartshaver, samt dennes hustru, der også var  

 ansat i selskabet.
Selskabets kapitalinteresser fandtes at være tilgodeset  

 ved betydelige henlæggelser.
Under hensyn til oplysninger om ægtefællernes  

 arbejdsindsats, fandt Landsskatteretten, at deres løn gennem årene havde  

 været så beskeden, at skattemyndighederne ville have godkendt en løbende  

 ydelse til en pensionsordning af en størrelse, der modsvarede de omhandlede  

 engangsindbetalinger.
Disse indbetalinger var herefter fradragsberettigede  

 for selskabet og skulle ikke beskattes hos ægtefællerne TfS 1988.250 (LSR).
 Er den tidligere ansatte arbejdstager ansat hos et dansk eller udenlandsk  

 datterselskab, der betaler den pågældendes løn, vil moderselskabets fortsatte  

 eller påbegyndte indbetaling til den pågældendes pensionsordning efter  

 omstændighederne blive anset som et tilskud fra moderselskabet til  

 datterselskabet, idet pensionsindbetalingen retteligt hører hjemme i  

 datterselskabet.
 Moderselskabet har ikke fradrag for indbetalingen i den skattepligtige  

 indkomst, idet PBL § 23 ikke omhandler denne situation.
Er ægtefællen enke efter den tidligere hovedaktionær, og har denne ikke  

 sikret enken i tilfælde af dødsfald, vil selskabets indbetaling til en  

 pensionsordning til sikring af ægtefællen, efter omstændighederne blive anset  

 som udbetaling af maskeret udbytte til ægtefællen.
Selskabet vil herefter  

 ikke have fradrag for indbetalingen, idet hverken SL § 6 a eller PBL § 23  

 omfatter denne situation.
Det må dog stilles som en forudsætning, at  

 ægtefællen sammen med eventuelle efterladte børn har haft afgørende  

 indflydelse på selskabets dispositioner.
Uafdækkede ordninger Såfremt der er etableret en almindelig pensionsordning for selskabets  

 personale, og hovedaktionærens ordning ikke er relativt bedre end andre  

 funktionærers, må selskabets fradrag i forbindelse hermed anerkendes.
Påtager selskabet sig derimod forpligtelsen alene over for hovedaktionæren  

 kort tid før dennes fratræden på grund af alder eller sygdom, og har han haft  

 en afgørende indflydelse på ordningens udformning, * må der foretages en  

 konkret vurdering af spørgsmålet, om udbetalingen udgør en maskeret  

 udlodning.
Såfremt det ud fra en samlet konkret vurdering af sagens  

 omstændigheder må antages, at den påtagne forpligtelse sammenholdt med  

 hovedaktionærens løn under ét, jf. nedenfor, ikke kan antages at  

 overstige, hvad der ville være godkendt som en indbetaling til en  

 pensionsordning i et pensionsforsikringsselskab, og det videre må antages, at  

 selskabets kapitalinteresser ved udbealingen må anses for tilgodeset, kan der  

 være grundlag for at godkende fradrag for beløbet som en driftsomkostning,  

 jf.
SL § 6 a, i selskabets indkomst, ligesom der under sådanne konkrete  

 omstændigheder ikke vil være grundlag for at anse udbetalingen for maskeret  

 udbytte.
Med hovedaktionærens løn under ét menes det forhold, at  

 hovedaktionærens løn gennem årene skønnes at have været så beskeden i forhold  

 til hans arbejdsindsats, at hans samlede vederlag incl. pensionsbidraget ikke  

 overstiger, hvad der er en rimelig aflønning for den pågældende indsats i  

 selskabet. * Det er i denne forbindelse uden betydning, at aktionæren senere  

 har afhændet sine aktier i selskabet, således at han på  

 udbetalingstidspunktet ikke er aktionær, idet det afgørende er, om  

 hovedaktionæren på tidspunktet for ordningens etablering har haft afgørende  

 indflydelse på selskabets dispositioner.
U.f.R. 1975.881 Ø - Skd.35.64 (ØLD).
 Selv om en uafdækket pensionsforpligtelse i formen fremtræder som en  

 løbende ydelse, der efter den tidligere bestemmelse i LL § 14, stk. 2, (nu §  

 12), opfyldte betingelserne for fradragsret, har fradrag været nægtet, når  

 forpligtelsen var indgået under omstændigheder som foran nævnt (fremrykket  

 alder, beherskelse af selskabet).
 LL § 12, stk. 7, om begrænsning i fradragsretten for løbende ydelser,  

 medfører ikke ændringer for så vidt angår de nævnte ydelser til  

 hovedaktionærer.
 Såfremt et selskab ved stiftelsen forpligtes til at yde en hovedaktionær  

 og eventuelt dennes enke en pension ved fratræden, og denne forpligtelse  

 optages i stiftelsesoverenskomsten og som et passiv i selskabets status, kan  

 fradrag foretages, idet forpligtelsen må betragtes som en del af vederlaget  

 for virksomhedens overdragelse til det nystiftede selskab.
 Hvis en hovedaktionær sælger sine aktier, og selskabet i denne forbindelse  

 som en del af overdragelsessummen pålægges en pensionsforpligtelse, må  

 pensionsydelserne betragtes som en for selskabet ikke-fradragsberettiget  

 udlodning til den nye hovedaktionær samtidig med, at kapitalværdien indgår  

 som en del af vederlaget for aktierne.
 Fra praksis kan nævnes:
 HRD af 14. marts 1984 (Skd. 70.495): Ifølge aftale mellem et selskab og  

 dets direktør og dennes familie, der beherskede selskabet, skulle selskabet  

 bl.a. betale et årligt pristalsreguleret vederlag til direktøren og dennes  

 ægtefælle.
Ved aftalens indgåelse var direktøren 79 år, og han fratrådte samtidig,  

 eller kort efter, den daglige ledelse i selskabet.
Ordningen var ikke led i  

 en almindelig pensionsordning for selskabets personale.
Retten fandt, at  

 vederlaget i sin helhed måtte ligestilles med udbytte, for hvilket selskabet  

 ikke er berettiget til fradrag efter SL § 6 eller LL dagældende § 14, stk. 2  

 (nu § 12).
SO 1962.114 (ØLD): Et selskab havde efter direktørens (hovedaktionærens)  

 død vedtaget at udbetale en løbende pension såvel til enken som til  

 direktørens tidligere hustru.
I dommen fastslås det, at de til enken  

 udbetalte beløb må betragtes som maskeret udbytte under hensyn til, at det  

 var tillagt hende på et tidspunkt efter mandens død, da hun ejede ca. 60% af  

 selskabets aktiekapital, og idet selskabets pensionsforpligtelse over for  

 hende måtte anses opfyldt ved en hende ved mandens foranstaltning tillagt  

 livsforsikring, for hvilken selskabet havde betalt præmien.
Derimod ansås  

 ydelsen til den tidligere hustru, som ikke var aktionær i selskabet, for en  

 underholdsydelse, der var fradragsberettiget i medfør af den dagældende LL §  

 14, stk. 2 (nu § 12).
LSR 1972.167: En pensionsydelse var ikke omtalt i stiftelsesoverenskomsten  

 og ikke optaget som passiv i selskabets åbningsstatus, men indgik i en  

 aktionæroverenskomst.
Ydelsen blev ikke tilladt fradraget, da hverken  

 modtageren eller hendes afdøde ægtefælle havde været ansat i selskabet.
 LSR 1978.165: Uanset at en enkepension til hovedaktionæren ikke med  

 sikkerhed kunne anses for en hende forud tillagt egentlig ret, blev fradrag  

 tilladt, idet 2 andre direktørenker havde ret til pension og andre  

 funktionærer havde tilsagn om pensionslignende ydelser.
LSR 1979.192: Fradrag indrømmet for pension til en enke efter stifteren af  

 et aktieselskab, selv om forpligtelsen ikke fremgik af  

 stiftelsesoverenskomsten.
Der blev lagt vægt på, at pensionsforpligtelsen  

 fremgik af en i tilslutning til stiftelsen oprettet engageringskontrakt med  

 den da 48-årige stifter, samt at kapitalinteresserne i selskabet i den  

 forløbne periode var tilstrækkeligt tilgodeset, hvortil kom, at alle  

 selskabets ansatte, der ønskede det, havde opnået en livsforsikringsordning,  

 med præmien betalt af selskabet.
LSR-kendelse af 20. sept. 1979: Pr. 1. jan. 1968 blev en medarbejder ansat  

 som prokurist, og der blev samtidig truffet aftale om medarbejderens adgang  

 til at overtage aktiemajoriteten i selskabet ved hovedaktionærens fratræden  

 som direktør, samt om medarbejderens forpligtelse til at betale en løbende  

 pension til hovedaktionæren og dennes hustru.
I 1973 blev der indgået en ny  

 overenskomst i anledning af hovedaktionærens fratræden, hvorved bl.a.  

 selskabet forpligtedes til at betale hovedaktionæren en pension, beregnet som  

 en pct.-del af selskabets årlige bruttoprovisionsindtægt, samtidig med at han  

 forpligtede sig til ikke at drive konkurrerende virksomhed.
Da  

 hovedaktionæren ved aftalens indgåelse var 67 år, kunne et anbringende om  

 betaling for konkurrenceklausul ikke godkendes, og den fratrukne  

 pensionsydelse blev herefter anset for maskeret udbytte.
LSR 1981.13: Som led i en hovedaktionærs overdragelse af aktierne til  

 deres nominelle værdi til to medarbejdere i selskabet, blev det bestemt, at  

 selskabet skulle udrede et beløb, der betegnedes som en pensionsudbetaling,  

 til den tidligere hovedaktionær på 51.000 kr. årligt i 7 år, hvorefter  

 ydelsen nedsattes til en livsbetinget ydelse på 15.000 kr. årligt.
Ved den  

 berettigedes død før udløbet af 7-års perioden skulle selskabet udrede  

 beløbet til den berettigedes arvinger i den resterende del af perioden.  

 Landsskatteretten fandt, at aktieerhververne som en del af købesummen for  

 aktierne havde erlagt et beløb svarende til kapitalværdien af den løbende  

 ydelse til den tidligere hovedaktionær, og da selskabet havde betalt  

 beløbene, ansås betalingen for maskeret udlodning til aktiekøberne.
Skat 1985.6.168 (LSR): Selskabets direktør og hovedaktionær gennem en  

 årrække var fratrådt som direktør i selskabet, og der blev i den forbindelse  

 indgået aftale om, at han skulle have en årlig pension på 75.000 kr.,  

 svarende til knap 20% af lønnen.
Det var oplyst, at tidligere funktionærer i  

 selskabet, som på grund af alder havde forladt virksomheden, havde fået  

 udbetalt pensionslignende ydelser, svarende til et sted mellem 13,3% og 16,8%  

 af lønnen ved afgangen.
På den baggrund fandt Landsskatteretten ikke, at der  

 var tilstrækkeligt grundlag for at nægte selskabet fradragsret for ydelser  

 til den tidligere hovedaktionær.
S.F.1.2.1.5 Efterløn Da en direktør, der samtidig er hovedaktionær i selskabet, ikke er  

 omfattet af funktionærloven, har Landsskatteretten statueret, at en eventuel  

 løn, der udbetales til direktøren efter dennes fratræden, ikke kan fratrækkes  

 af selskabet som lønudgift, men må betragtes som et skattepligtigt udbytte.  

 Se ØLD af 22. dec. 1972, Skd. 24.115.
 Se endvidere LSR 1963.98 og LSR 1977.106.
En direktør, der ejede 50 pct. af anpartskapitalen i et selskab, solgte  

 denne andel til den anden direktør og anpartshaver og fratrådte samtidig sin  

 stilling i selskabet.
Ud over salgssummen for anparterne modtog han en  

 erstatning for øjeblikkelig fratræden på 75.000 kr.
Uanset at der ikke var  

 oprettet ansættelseskontrakt, blev beløbet anset som et rimeligt vederlag for  

 løn i opsigelsesperioden, hvorfor det var almindelig indkomstskattepligtigt,  

 TfS 1985.311 (LSR).
S.F.1.2.1.6 Administration af værdipapirer og ejendomme Hvor selskabets virksomhed væsentligst består i at oppebære afkast af  

 værdipapirer, tillader praksis kun beskedne fradrag som arbejdsvederlag til  

 aktionærerne.
Specielt for ejendomsaktieselskaber gælder, at størrelsen af aktionærers  

 aflønning for arbejdet med administration, såsom fast gage,  

 bestyrelseshonorar, tantieme, fribolig o.lign. må bedømmes ud fra, at den  

 gældende boligreguleringslov alene anerkender udgifter ved  

 ejendomsadministration i det omfang, det er rimeligt under hensyn til  

 ejendommens og det lejedes karakter.
Ved bedømmelsen kan der henses til de  

 omkostninger, der kan indgå i den omkostningsbestemte husleje.
Fra praksis kan henvises til LSR 1946.54, LSR 1951.169, LSR 1958.8 og UfR 1973.852 V.
 S.F.1.2.1.7 Repræsentationsudgifter mv.
Maskeret udbytte kan også opstå derved, at hovedaktionæren lader selskabet  

 afholde udgifter, som helt eller delvis må karakteriseres som  

 hovedaktionærens private udgifter. * Se f.eks.
TfS 1997,68 (VLD) (appelleret)  

 omtalt under S.F.1.2.5. * Udgifter til blandede sammenkomster af privat karakter i anledning af  

 aktionærens fødselsdag, sølvbryllup og lignende mærkedage kan således normalt  

 ikke fradrages i selskabet, selv om der blandt gæsterne skulle være et større  

 eller mindre antal forretningsforbindelser og medarbejdere.
Se herom E.B.  

 3.7.6. Efter omstændighederne kan udgifter dog anses som et lønaccessorium  

 med fradragsret for selskabet til følge.
TOLD*SKAT Nyt 1993.5.176. (VLD) (TfS 1993,21) Landsretten lagde til grund,  

 at en reception i forbindelse med en hovedanpartshavers private mærkedag (40  

 års fødselsdag) var afholdt i form af et "åbent hus arrangement",  

 hvor hovedanpartshaveren gennem udsendelse af indbydelser og annoncering i de  

 lokale aviser havde indbudt venner, kunder og forretningsforbindelser.  

 Annoncens form udelukkede ikke, at andre end selskabets  

 forretningsforbindelser ville møde op, og det lagdes til grund, at i hvert  

 fald 8 personer uden tilknytning til selskabet havde deltaget.
Receptionen  

 havde derfor ikke haft en så klar og entydig karakter af repræsentation i  

 selskabets interesse, at omkostningerne hertil ikke burde betragtes som et  

 løntillæg for hovedanpartshaveren.
Selskabets udgift skulle derfor medregnes  

 ved opgørelsen af hovedanpartshaverens indkomst som løntillæg.
 I LSR 1982.12 fandt retten det betænkeligt at anse den af et selskab  

 afholdte udgift til et middagsselskab og reception i anledning af selskabets  

 hovedaktionærs/direktørs 50-års fødselsdag for en udlodning fra selskabet.
 Retten kunne derimod tiltræde, at udgiften kunne anses for et tillæg af  

 lønmæssig karakter til det til direktøren allerede udbetalte vederlag fra  

 selskabet, og selskabet fik fradragsret.
I LSR 1982.108 blev en direktør anset skattepligtig af et beløb, der var  

 udbetalt ham fra hans hovedaktionærselskab til delvis dækning af udgifterne  

 ved en fest, han holdt i anledning af sit sølvbryllup.
I festen havde  

 deltaget 186 personer omfattende familiemedlemmer, forretningsforbindelser og  

 samtlige ansatte i firmaet.
Personalet med ledsagere udgjorde halvdelen af  

 deltagerne, hvorfor selskabets bestyrelse ville dække halvdelen af udgifterne  

 som personaleomkostninger.
Tilskuddet fra selskabet blev anset som et tillæg  

 af lønmæssig karakter og således fradragsberettiget for selskabet.
I Skat 1987.2.140 (LSR) (TfS 1987,91) blev en arkitekt, der ejede 51 pct.  

 af aktierne i et rådgivende ingeniørfirma, ikke anset for skattepligtig af  

 udgifterne til en reception i anledning af hans 60 års fødselsdag.
Der havde  

 alene deltaget forretningsforbindelser, der var inviteret gennem annoncering  

 i dagspressen.
Ud over denne reception havde hovedaktionæren afholdt en  

 privat fest, hvis udgifter han selv havde betalt.
I TfS 1996,161 (VLD) der  

 vedrørte en åben reception i anledning af direktørens 60 års fødselsdag, blev  

 udgifterne til reception og underholdning anset som fradragsberettiget for  

 selskabet som reklame, og udgifterne blev således ikke anset som yderligere  

 løn til direktøren.
Se i øvrigt TfS 1994.42 og 56.
S.F.1.2.1.8 Rejseudgifter Hvor selskabet betaler for hovedaktionærens private rejser, eller hvor  

 rejsen har haft et betydeligt turistmæssigt islæt, må udgiften hertil  

 betragtes som udlodning af udbytte, med mindre udgiften kan betragtes som et  

 rimeligt lønaccessorium.
Se om rejseudgifter iøvrigt E.B.3.2.
Som et eksempel kan nævnes LSR 1980.144, der vedrører et  

 familieaktieselskab.
Der blev afholdt rejseudgifter til bestyrelsesmøder i de  

 udlande, hvor de 2 af bestyrelsesmedlemmerne var bosiddende.
Disse udgifter  

 blev ikke anset for fradragsberettigede, da de ikke kunne anses for at være  

 afholdt udelukkende i det øjemed at erhverve, sikre eller vedligeholde  

 selskabets indkomst.
Såfremt det drejer sig om en branche- eller studierejse af mere generel  

 karakter, er det i LSR 1980.99 fastslået, at udgiften ikke havde en så nær og  

 direkte tilknytning til selskabets indkomsterhvervelse, at den ville kunne  

 godkendes som en fradragsberettiget rejseomkostning for selskabet.
Udgiften  

 fandtes derimod at kunne betragtes som et tillæg af lønmæssig karakter til  

 det hovedaktionæren allerede udbetalte vederlag fra selskabet.
Kendelsen må betragtes som udtryk for Landsskatterettens praksis i sådanne  

 tilfælde.
Baggrunden er, at der er tale om en efter sin karakter  

 fradragsberettiget udgift, som uden videre ville blive godkendt, såfremt en  

 af selskabets medarbejdere havde foretaget rejsen.
I TOLD*SKAT Nyt  

 1993.15.748 (LSR) (TfS 1993,372) blev udgifter til en studietur til Bruxelles  

 for en direktør og hovedanpartshaver indenfor den grafiske industri og hans  

 ægtefælle anset for yderligere løn til hovedanpartshaveren, idet rejsen var  

 af generel karakter og med et vist turistmæssigt islæt.
Ifølge LSR 1982.105  

 kunne rejseudgifter, som et selskab afholdt til hovedaktionærens/direktørens  

 hustrus og andre ansattes hustruers deltagelse i nogle forretningsrejser til Italien, ikke anses for driftsudgifter for selskabet.
Udgifterne kunne  

 derimod anses for tillæg af lønmæssig karakter, dels til hovedaktionæren,  

 dels til de øvrige ansatte, og de pågældende udgifter var følgelig  

 fradragsberettigede for selskabet.
Det er naturligvis en forudsætning, at der  

 foreligger fornøden dokumentation for udgifterne.
 TfS 1994,738 (HRD) En elinstallatør, der drev sin installationsforretning  

 i selskabsform, havde sammen med hustru og barn deltaget i en charterrejse  

 til Mallorca, hvor han deltog i et kursus om stærkstrømsreglementet.
Selskabet betalte hans rejse, og han var blevet anset for skattepligtig af  

 værdien af frirejsen.
Landsretten fandt imidlertid, at rejsen og kurset efter  

 de foreliggende oplysninger havde været fagligt velbegrundet i forhold til  

 hans virksomhed.
Uanset stedet for afholdelsen af kurset måtte udgiften til  

 rejsen derfor anses for en driftsomkostning.
Højesteret lagde til grund, at  

 kurset havde været fagligt velbegrundet og tilrettelagt ud fra saglige  

 hensyn, og at skatteyderen havde deltaget fuldt ud i kurset.
Endvidere blev  

 det lagt til grund, at kurset blev afholdt på et almindeligt turiststed i  

 udlandet, hvilket skabte en formodning for et betydeligt turistmæssigt islæt.  

 Et flertal af dommerne (med dissens vedrørende begrundelsen) fandt, at  

 udgiften skulle beskattes som et løntillæg. (Et mindretal ville stadfæste  

 landsrettens dom). (Tidligere ØLD i TfS 1994,105).
I Skat 1989.8.581 (ØLD) (TfS 1989,451) blev det bl.a. tiltrådt, at  

 deltagelse i en udenlandsrejse for en hovedaktionær og dennes ægtefælle alene  

 var sket for selskabet og i dettes interesse, således at udgifterne hertil  

 ikke kunne anses for et løntillæg.
Derimod fandt retten, at ægtefællernes  

 rejse til Det Fjerne Østen havde haft et ikke uvæsentligt islæt af  

 turistmæssig karakter, hvorfor rejseudgiften måtte anses som løntillæg fra  

 selskabet.
 I Skat 1989.9.656 (VLD) (TfS 1989,464) blev værdien af en studierejse  

 anset for løntillæg til direktøren, der var hovedaktionær, idet studieturen  

 efter programmet og rejseplanens indhold sammenholdt med turens forløb måtte  

 karakteriseres som en generel studietur med et vist - ikke ubetydeligt -  

 turistmæssigt islæt.
 Se også Skat 1990.8.601 (ØLD) (TfS 1990,317) og E.B.3.2 og de der omtalte  

 afgørelser.
S.F.1.2.1.9 Lejeudgifter Hvor hovedaktionærens ejendom (eller lokaler heri) udlejes til selskabet,  

 kan der ikke godkendes større fradrag for husleje, end hvad der kunne opnås  

 ved udleje til fremmede, idet beløb herudover må karakteriseres som maskeret  

 udbytte.
Der må ved bedømmelsen tages hensyn til, om lejemålet omfatter lys,  

 varme, rengøring, vedligeholdelse mv.
 Har hovedaktionæren selv lejet en ejendom eller nogle lokaler og fremlejer  

 en del heraf til selskabet for en større leje, end han selv betaler, anses  

 merlejen for maskeret udbytte.
 Tilsvarende regler gælder, såfremt hovedaktionæren ejer driftsmidler,  

 automobiler mv., som udlejes til selskabet.
Efter praksis, jf.
LSR 1980.100, vil merlejen dog ofte kunne betragtes som  

 yderligere løn til hovedaktionæren.
Forbedringsudgifter Såfremt selskabet som lejer afholder udgifter til ombygning eller  

 indretning af det lejede, og der derved er tilført den pågældende ejendom en  

 varig forbedring, må værdien af forbedringen betragtes som en udlodning i  

 skattemæssig henseende.
TfS 1994, 444 (VLD). Et selskab der havde lejet lokaler i kælderen i  

 hovedaktionærens ejendom, afholdt i forbindelse med indflytningen udgifter  

 til gulvreparation.
Landsretten fandt, at der i den forbindelse ikke var  

 tilført ejendommen en forbedring, eller at forbedringen i hvert fald var for  

 beskeden til, at den kunne anses for maskeret udlodning til hovedaktionæren.
S.F.1.2.1.10 Aktionærrabatter Rabatter, der ydes et selskabs aktionærer, og som er mere gunstige end  

 dem, der ydes selskabets andre kunder, er udtryk for en udlodning til  

 aktionærerne.
 Det er en betingelse, at rabatten er ydet som følge af aktionærforholdet.
 Fra praksis kan nævnes:
UfR 1944.823 H: Et indkøbsselskab afgav en vis procentdel af sit overskud,  

 som rabat til aktionærerne i forhold til deres køb, men gav ikke en  

 tilsvarende rabat til andre kunder.
Højesteret statuerede maskeret udbytte,  

 uanset at rabatten ikke som deklareret udbytte fordeltes i forhold til  

 aktionærernes aktiebesiddelse.
LSR 1974.98: Et indkøbsselskab handlede kun med aktionærer og udbetalte  

 til disse en overskudsbetinget bonus, beregnet på basis af de enkelte  

 aktionærers omsætning med selskabet.
Landsskatteretten fandt, at den  

 omhandlede bonus måtte anses for et led i selskabets udbyttefordeling og  

 ansås derfor ikke for fradragsberettiget for selskabet.
I Skd.60.34 blev  

 bonus - som en bank som led i overskudsdelingen ydede til aktionærer, der  

 enten havde indlån på opsigelse eller havde lånt penge i banken - sidestillet  

 med udbytte.
En overrente på 2 pct. p.a. som en bank ydede til indlånere, der tillige  

 var aktionærer i banken, er dog ikke blevet sidestillet med udbytte, hvori  

 der skulle indeholdes udbytteskat.
Overrenten udmåltes udelukkende i forhold  

 til indlånets størrelse.
 Skat 1987,1.43 (LSR) (TfS 1987,20): Den merrabat, som en anpartshaver  

 havde opnået i forhold til øvrige ansatte ved varekøb i selskabet, blev anset  

 for en i princippet skattepligtige udlodning, idet Landsskatteretten lagde  

 til grund, at den opnåede merrabat var fremkommet i kraft af  

 anpartshaverforholdet.
RR 1984. SM 143: En rabat, som et tæppefirma, der blev omdannet til A/S,  

 tilbød personer, der tegnede en aktie på 1.000 kr. i selskabet, var ikke  

 skattepligtigt udbytte for aktionærerne, fordi adgangen til at opnå rabat på  

 op til 25 pct. ved køb af tæpper måtte antages at stå åben for en bredere  

 kreds af personer uden for aktionærkredsen via medlemskab af diverse  

 indkøbsforeninger mv.
TfS 1994, 111 (BF). Om aktionærer i et selskab, der  

 havde indgået aftaler med organisationer mv., om bytte af ferielejligheder.  

 Ligningsrådet fandt, at da prisen for en ferielejlighed svarede til  

 markedsværdien, ville aktionærer, der benyttede sig af bytteretten, ikke være  

 skattepligtige af maskeret udlodning fra selskabet.
Timeshare med aktier I TfS 1996, 796 (HR) ansås en aktionær at have betalt fuldt vederlag for  

 en tidsubegrænset ret til at råde over en timeshareferielejlighed to uger om  

 året.
 Aktionæren kunne derfor ikke udlodningsbeskattes efter bestemmelsen i LL §  

 16 A, stk. 1, eller beskattes i medfør af SL § 4.
Sagen drejede sig om Hotel Skagenklit A/S, der blev omdannet til  

 timeshare-hotel pr. 1/1 1983. Aktiekapitalen på 7.200.000 kr. var fordelt på  

 1000 anparter Á 7.200 kr.
Hotellet var opdelt på 20 hotellejligheder.
Skatteyderen havde købt 2 aktier med tilknyttet adgang til at benytte en  

 bestemt lejlighed i én uge.
Skattemyndighederne havde fundet, at  

 skatteyderen var skattepligtig efter ligningslovens § 16 A af den objektive  

 udlejningsværdi for lejligheden efter fradrag af kontingent til  

 administrator.
Højesteret gav skatteyderen medhold i, at han havde betalt fuldt vederlag  

 for brugsretten til lejligheden, idet han havde betalt en merpris i forhold  

 til aktiernes indre værdi, der dækkede værdien af brugsretten.
Højesteret  

 bemærkede følgende:
"Det følger af aktionæroverenskomstens § 4 og § 5, at appelanten ved  

 erhvervelsen af de to aktier i Hotel Skagenklit fik en tidsubegrænset ret til  

 at råde over lejlighed nr. 61 i ugerne 22 og 23 mod betaling af et kontingent  

 svarende til 2/50 af lejlighedens andel af ejendommens driftsudgifter.
Der er  

 således ikke alene tale om en "forudbestillingsret", men om en  

 brugsret, hvilket i øvrigt også fremgår af aktiebrevene.
Det etablerede  

 timesharearrangement indebærer, at selskabet ikke har adgang til udleje  

 lejlighederne, og at dets drift er baseret på, at udgifterne vedrører  

 ejendommen dækkes af aktionærernes kontingenter.
Det forhold, at de til  

 aktierne knyttede brugsrettigheder ikke er omtalt i selskabets vedtægter, kan  

 ikke tillægges betydning i den forliggende situation, hvor  

 aktionæroverenskomsten omfatter samtlige aktionærer.
 Appellanten betalte 34.000 kr. for hver aktie, selv om den enkelte akties  

 indre værdi i hvert fald ikke oversteg dens nominelle værdi på 7.200 kr.. Det  

 betydelige overskydende beløb må anses for vederlag for retten til at råde  

 over lejligheden i den pågældende uge alene mod betaling af kontingent.
Dette er da også lagt til grund af Nævnet vedrørende Merværdiafgift ved  

 vurderingen af spørgsmålet om de oprindelige aktionærers pligt til at betale  

 moms.
På det tidspunkt, da appellanten købte aktierne, var  

 timesharearrangementet etableret af selskabets oprindelige aktionærer, og det  

 forhold, at appellantens vederlag for brugsretten blev oppebåret af disse og  

 ikke af aktieselskabet, kan ikke tillægges betydning i forhold til  

 appellanten.
 Højesteret finder, at der under disse omstændigheder hverken i medfør af  

 ligningslovens § 16 A, stk. 1, eller i medfør af statsskattelovens § 4, litra  

 b, er grundlag for at beskatte appellanten som påstået af Skatteministeriet.
Højesteret tager derfor appellantens påstand til følge." Se i øvrigt om timeshare E.J.7.
S.F.1.2.1.11 Ydelser i aktionærens interesse Hvis en hovedaktionær foranlediger, at selskabet foretager udbetalinger  

 til formål, som udelukkende eller i det væsentlige tilgodeser hans personlige  

 interesser beskattes aktionæren af udbetalingerne som almindelig indkomst.
 Selskabet kan ikke fradrage sådanne ydelser.
Gaver I TfS 1996, 4 er offentliggjort en meddelelse, som med virkning fra  

 offentliggørelsestidspunktet den 2. januar 1996 ændrer den hidtidige praksis.
 Vedrørende den tidligere praksis henvises til LV94, S.F.1.2.1.11.
Efter praksisændringen, der medfører en skærpelse, er der i  

 overensstemmelse med skm. cirk. nr. 72 af 17. april 1996 til LL, pkt. 20.1,  

 alene fradragsret for gaver til almenvelgørende eller på anden måde  

 almennyttige foreninger, stiftelser, institutioner mv., jf.
LL § 8 A, der er  

 godkendt af skatteministeren.
Gavebeløb skal sammenlagt udgøre mindst 500 kr.  

 i løbet af et indkomstår til den enkelte forening.
Ved opgørelse af den  

 skattepligtige indkomst kan et selskab således fradrage det samlede  

 gavebeløb, som overstiger 500 kr.
Der kan højst fradrages 5.000 kr. om året.
 Det maksimale fradrag opnås således først, når de gaver som tages i  

 betragtning udgør 5.500 kr. tilsammen.
 Beløb, der ikke overstiger de 500 kr. årligt, eller som overstiger 5.500  

 kr., kan således beskattes som maskeret udlodning hos hovedaktionæren, når  

 gaveydelsen må anses at tilgodese hovedaktionærens personlige interesser.
 Reglerne om fradragsret for gaver medfører for selskaber, som i en periode  

 ikke har udbetalt udbytte, at skattemyndighederne ikke kan statuere maskeret  

 udlodning, hvis selskabet beslutter at give gaver til godkendte foreninger  

 m.v.
 Vedrørende forskningsgaver der gives af selskabet i henhold til LL § 8 H,  

 kan der som udgangspunkt ikke statueres maskeret udlodning hos  

 hovedaktionæren, eftersom selskabet har fuld fradragsret for sådanne gaver.
 Der henvises i øvrigt til skm. cirk. nr. 72 af 17. april 1996, pkt. 20.2.
Løbende ydelser Den skærpede praksis vedrørende gaver, jf.
TfS 1996, 4, ændrer også de  

 tidligere gældende regler om løbende ydelser.
De nye skærpede regler har  

 virkning fra den 2. januar 1996. Vedrørende den tidligere praksis henvises  

 til LV 94, S.F.1.2.1.11. Efter praksisændringen har selskaber alene  

 fradragsret for løbende ydelser omfattet af LL § 12, hvis der er tale om  

 årlige ydelser, der ikke overstiger 15% af yderens skattepligtige indkomst.  

 Årlige ydelser, der ikke overstiger 15.000 kr., kan dog fradrages fuldt ud  

 uanset de foranstående begrænsninger.
Beløb, der overstiger de nævnte beløbsgrænser kan beskattes som maskeret  

 udlodning hos hovedaktionæren, når den løbende ydelse må anses at tilgodese  

 hovedaktionærens personlige interesser.
Se endvidere skm. cirk. nr. 72 af 17.  

 april 1996, pkt. 19 vedrørende LL § 12 om løbende ydelser.
 Praksisændringen har ikke virkning for aftaler om løbende ydelser, der er  

 indgået før offentliggørelsestidspunktet den 2. januar 1996.
Forud for praksisændringen havde Højesteret, jf.
TfS 1995, 454 (HRD)  

 truffet afgørelse i en sag, hvorefter et anpartsselskab havde nedlagt påstand  

 om fradrag for bidrag, der var ydet i henhold til et gavebrev, hvor selskabet  

 forpligtede sig til i 10 år at betale Indre Mission 5% af selskabets  

 skattepligtige indkomst.
Hovedanpartshaveren, der tillige var ansat i  

 selskabet, havde samtidigt forpligtet sig til at bidrage til Indre Mission  

 med maksimumsbidraget for personer.
Ved Landsskatterettens kendelse af 24/2  

 1992 (TfS 1992, 221) fandt retten, at selskabets bidrag måtte anses for ydet  

 i hovedanpartshaverens interesse og var derfor ikke fradragsberettiget efter  

 LL § 12. Da hovedanpartshaveren var ansat i selskabet, kunne de ydede bidrag  

 derimod fradrages som et lønaccessorium efter SL § 6 a.
Landsretten fandt  

 (tidligere ØLD af 16/9 1993(TfS 1993, 471)), at gavebrevet fra selskabet var  

 oprettet for at komme over maksimumsgrænsen for personlige gaver, og at den  

 løbende ydelse således i væsentlig grad tilgodeså hovedanpartshaverens  

 personlige interesse.
Den kunne derfor ikke fradrages efter LL § 12.  

 Højesteret bemærkede, at efter LL § 12, stk. 2, tilkommer der udtrykkeligt  

 også selskaber fradragsret for løbende ydelser i henhold til en forpligtelse,  

 som er påtaget overfor foreninger, stiftelser, institutioner, religiøse  

 samfund m.v., der er godkendt efter LL § 12, stk. 3. At det er en  

 hovedaktionærs eller hovedanpartshavers ideelle interesse for en af de  

 omhandlede foreninger m.v., der har ført til, at et selskab har påtaget sig  

 en løbende forpligtelse, kan ikke bevirke, at der med støtte i et almindeligt  

 princip om maskeret udbytte gøres undtagelse fra fradragsrettten.
Der er ikke  

 i forarbejderne til lovændringen i 1986 tilstrækkelige holdepunkter for et  

 andet resultat.
Anpartsselskabet har følgelig ret til fradrag efter LL § 12,  

 stk. 2, for løbende ydelser i henhold til forpligtelseskontrakter, der er  

 eller agtes indgået overfor Dansk Ethioper Mission, Kristeligt Forbund for  

 Studerende og Skoleungdom samt Folkekirkens Nødhjælp, med de begrænsninger og  

 på de betingelser, der følger af LL § 12.
Højesteret nåede til samme resultat som ovenfor nævnt i en parallel sag  

 vedrørende hovedaktionæren personligt, jf.
TfS 1995, 455 (HRD) (tidligere Landsskatterettens kendelse af 24/2 1992, (TfS 1992, 221) og ØLD af 16/9  

 1993 (TfS 1993, 479)).
 Skatteministeriet har endvidere kommenteret de to højesteretsdomme i TfS  

 1995, 649.
I øvrigt Nedenstående afgørelser illustrerer en række situationer hvor ydelser  

 afholdt i aktionærens interesse blev betragtet som maskeret udlodning  

 henholdsvis maskeret udbytte.
 * TfS 1997,367 (VLD) Maskeret udbytte - børsintroduktion af aktier.
Skatteyderen ejede kapitalen på 5 mio. kr. i et selskab, hvis aktiekapital  

 i april 1991 blev søgt optaget til notering på Københavns Fondsbørs, ligesom  

 det blev besluttet at udvide aktiekapitalen til 25 mio. kr. ved udstedelse af  

 20 mio. kr. fondsaktier til den hidtidige aktionær.
Børsintroduktion blev  

 gennemført ved, at bestyrelsen traf beslutning om at udvide aktiekapitalen  

 med yderligere 10 mio. kr. til kurs minimum 340 og uden fortrinsret for den  

 hidtidige aktionær og med tegningsperiode 22/4-24/4 1991. De samlede udgifter  

 ved børsintroduktionen udgjorde 3.515.453 kr., som blev modregnet i  

 selskabets egenkapital som "overkurs ved emission". Skatteyderen  

 solgte i samme periode af sin aktiebeholdning 5,5 mio.kr. aktier til kurs 360  

 til private investorer.
Den stedlige skattemyndighed beskattede som maskeret  

 udbytte skatteyderen af en forholdsmæssig andel af udgifterne til  

 børsintroduktionen.
Landsretten bemærkede, at skatteyderens salg af aktier  

 skete i nær tidsmæssig tilknytning til børsintroduktionen, og at salget var  

 betinget af børsintroduktionen.
Købsprisen svarede til den fastsatte kurs ved  

 børsintroduktionen.
Det var på denne baggrund med rette, at skatteyderen var  

 anset skattepligtig af en forholdsmæssig andel af  

 børsintroduktionsomkostningerne. * Told-Skat Nyt 1993.19.855 (TfS 1993, 362) VLD af 23. juni 1993. Et  

 anpartsselskabs bådudlejning blev ikke anset for erhvervsmæssig virksomhed,  

 hvorfor underskuddet blev anset for at være maskeret udlodning til  

 hovedanpartshaveren.
Se også t&s nyt 1991.14.769 (TfS 1991, 287) (VLD) om  

 underskud ved hundekennel og E.A.1.2 om hobbyvirksomhed.
TfS 1996, 180 (LSR)  

 En hovedaktionær solgte alle anparterne i det af ham ejede selskab på vilkår,  

 at afregning i forbindelse med salget skete efter  

 "nettoafregningsmetoden". Hovedaktionæren havde ladet sig  

 vederlægge for salget af anparterne ved samme dag at overføre selskabets  

 indestående og tilgodehavender til sin personlige konto på et tidspunkt, hvor  

 hovedaktionæren fortsat havde bestemmende indflydelse i selskabet, og dermed  

 var den eneste, der var legitimeret til at disponere over selskabets midler.  

 Landsskatteretten fandt, at dispositionerne måtte anses som skattepligtige  

 som udlodning i medfør af LL § 16 A.
Se også TfS 1996, 778 (LSR) vedrørende  

 samme problemstilling.
TfS 1995, 799 (VLD) En skatteyder trak en check på 376.200 DEM eller  

 1.431.461 kr. på sit selskab, hvori han var eneanpartshaver, og han indsatte  

 checken på sin konto i Jyske Bank i Hamburg.
Checken blev senere overført til  

 selskabets bankkonto i Schweiz.
Skatteforvaltningen forhøjede hans  

 skattepligtige indkomst med beløbet, som blev anset som maskeret udlodning.  

 Skatteankenævnet stadfæstede ansættelsen og henviste til, at en over  

 skatteyderen afsagt straffedom havde taget tilstrækkelig klar stilling til  

 indkomstansættelsen, herunder at der forelå maskeret udbytte/udlodning.
Landsretten tiltrådte ligesom tidligere LSR, at beløbet var beskattet som  

 maskeret udlodning for skatteyderen uanset, at kontoen i Schweiz var oprettet  

 i selskabets navn og bl.a. henset til, at skatteyderen i selskabets  

 kassekladde havde posteret beløbet som varekøb.
Dommen i straffesagen (TfS  

 1991, 320 V) fandtes ikke at have taget stilling til unddragelsens betydning  

 for afgørelsen af skattepligtig almindelig indkomst på en sådan måde, at  

 skatteyderen var afskåret fra domstolsprøvelse af sine anbringender.
I LSR 1982.15 ansås en ingeniør for indkomstskattepligtig af en udlodning  

 fra det af ham beherskede selskab, da dette betalte hans udgift for at bestå  

 eksamen som kloakmester.
Retten var af den opfattelse, at ingeniøren ved at  

 bestå kloakmestereksamen havde opnået en status, der indebar en  

 videreuddannelse.
 I en senere kendelse anså lsr. udgifterne, som et selskab, der drev  

 taxiflyvning, havde afholdt til certifikat til erhvervsflyvning for  

 hovedaktionæren og dennes søn som løn for de to personer.
SKAT 1987.10.697 (TfS 1987, 446) (ØLD): Ved udtræden af et  

 revisorinteressentskab og påbegyndelse af ny revisionsvirksomhed, udtog  

 interessenten en større klientmasse end svarende til hans andel af  

 interessentskabet.
Der kunne ikke opnås enighed om betalingen herfor, hvorfor  

 spørgsmålet blev undergivet voldgift.
Omkostningerne ved voldgiftssagen blev  

 betalt af et af interessenten stiftet anpartsselskab, og det blev gjort  

 gældende, at udgiften vedrørte dettes interesser.
Retten fandt, at  

 sagsomkostningsbeløbet var en af SL § 4 omfattet indtægt for interessenten,  

 idet omkostningerne alene påhvilede interessenten, der også i særlig grad  

 havde haft interesse i voldgiftsagen.
Afgørelsen blev indbragt for HR og  

 forligt den 22. nov. 1990. Anken blev hævet og interessenten anerkendte, at  

 sagsomkostningsbeløbet skulle betales af ham personligt.
 I RR 1985, 8, s. 193 (TfS 1985, 401) (VLD) blev et selskabs tilskud til  

 opførelse af en ridehal tilhørende en klub, som selskabets hovedaktionær var  

 formand for, kun i begrænset omfang anerkendt som en fradragsberettiget  

 reklameudgift for selskabet, mens det resterende beløb blev anset som  

 maskeret udbytte for hovedaktionæren.
 En eneanpartshaver og direktør blev anset skattepligtig som maskeret  

 udbytte, af et tab som selskabet fik ved salg af en malerisamling til ham.
Landsretten fandt, at der på grund af interessefællesskabet mellem  

 parterne måtte stilles særlige krav til dokumentationen for at overdragelsen  

 var sket på markedsvilkår, jf.
TfS 1994, 530 (VLD).
 Ved en børsintroduktion, der både omfattede nytegning af aktier og dele af  

 de hidtidige aktionærers aktier, blev en del af de af selskabet afholdte  

 udgifter til emissionsprovision, børsprospekt, annoncer og revision anset for  

 udlodning til de hidtidige aktionærer, idet børsintroduktionen også var  

 foretaget i disses interesse i forbindelse med ejerskifte, SKAT 1990.7.542  

 (TfS 1990, 385) (LSR).
I TfS 1994, 641 (BF) blev hovedaktionæren efter en konkret vurdering  

 udlodningsbeskattet ved selskabets aktietegning til overkurs i et ligeledes  

 af hovedaktionæren domineret selskab.
Se hertil TfS 1994, 631 (BF) hvor  

 udlodningsbeskatning ikke gennemførtes.
I TfS 1995, 803 (LSR) (tidligere BF offentliggjort i TfS 1994, 370) fandt flertallet af retsmedlemmerne i  

 LSR i modsætning til LR, at der ikke i det konkrete tilfælde var hjemmel til  

 at gennenføre beskatning af den urealiserede værdistigning hos de pågældende  

 aktionærer.
Kursstigningen på aktierne opstod som følge af en  

 kapitaludvidelse, der alene blev tegnet af selskabets moderselskab.
TfS 1996, 457 (VLD) (Appelleret) Efter en skatteyders konkurs stiftedes  

 selskab A med skatteyderens 3 mindreårige børn som stiftere, og skatteyderen  

 blev ansat i selskabet.
Senere stiftede A og en tredjemand et nyt selskab B,  

 og A overdrog virksomheden til B.
Endvidere stillede A skatteyderens  

 arbejdskraft til rådighed for B, som betalte A for arbejdskraften.
A købte  

 endvidere 10 malerier af en kunstner samt ydede denne et lån på 20.000 kr.  

 Landsretten lagde til grund, at skatteyderen havde den bestemmende  

 indflydelse i A og B.
Landsretten fandt, at den valgte konstruktion ikke var  

 forbundet meden sådan realitet at den kunne lægges til grund ved  

 fastsættelsen af skatteyderens skattepligtige indkomst.
De vederlag, som B  

 betalte til A for skatteyderens arbejdskraft, var skattepligtige hos  

 skatteyderen som vederlag for personligt arbejde i tjenesteforhold.
Købet af  

 malerierne og lånet til kunstneren kunne ikke anses som normale  

 forretningsmæssige dispositioner for A, men skete i skatteyderens personlige  

 interesse, og det godkendtes, at tilsvarende beløb var blevet ført til  

 beskatning hos skatteyderen.
 I TfS 1996, 844 (LSR) overdrog en hovedanpartshaver via sit datterselskab  

 en gave på 700.000 kr. til administrationsselskabet for en idrætsforening.
Dette selskab kunne ikke anses at have et almennyttigt eller  

 almenvelgørende formål, men overvejende et forretningsmæssigt formål, og  

 gaven ansås for ydet i hovedanpartshaverens personlige interesse.
Beløbet  

 blev beskattet som maskeret udlodning.
 * TfS 1997,831 (ØLD) (Appelleret) Sagen drejede sig bl.a. om, hvorvidt en  

 skatteyder skulle beskattes af værdien af låneretten til rentefri lån, som et  

 af ham ejet anpartsselskab havde oparbejdet og som blev overført til ham.
Landsretten fandt, at de overførte låneretter måtte anses som udlodning  

 for skatteyderen og således indkomstskattepligtige for denne i medfør af LL §  

 16 A.
Sagen hjemvistes til ligningsmyndighederne til fastsættelse af værdien  

 af låneretterne. * S.F.1.2.2 Manglende selskabsindtægter Maskeret udbytte kan også fremtræde på den måde, at ydelser fra selskabet  

 til aktionærerne vederlægges af disse med et for ringe beløb, eller med andre  

 ord, at selskabets indtægter bliver for små.
I disse tilfælde skal både  

 selskab og aktionærer beskattes, selskabet dog ikke såfremt et tilsvarende  

 beløb kan fradrages som lønaccessorium.
S.F.1.2.2.1 Husleje Har hovedaktionæren bolig i en ejendom der tilhører selskabet, vil der  

 foreligge maskeret udbytte, såfremt lejen er fastsat til et beløb, der er  

 mindre end, hvad der kunne opnås ved udleje til fremmede.
 Ved bedømmelsen af lejeværdien må der tages hensyn til, om det lejede  

 omfatter lys, varme, rengøring, vedligeholdelse mv., idet lejebetalingen må  

 rette sig efter, hvad lejemålet omfatter.
Lejeværdien fastsættes ud fra et skøn over den til enhver tid værende  

 udlejningsværdi, jf.
HRD af 14. maj 1984 (skd. 70.592). Det kan således ikke  

 i hovedaktionærforhold kræves, at ansættelsen af lejeværdien kun forhøjes  

 efter de i lejelovgivningen gældende regler, jf.
UfR. 1984.534 H.
Ved værdiansættelsen må man være opmærksom på forhold, der kan tale for en  

 reduktion af værdien, f.eks. at der er tale om en ejendom med et usædvanligt  

 stort jordtilliggende eller med store repræsentationslokaler, der ikke indgår  

 i det daglige boligforbrug, jf.
VLD af 30. nov. 1981 (skd. 61.206).
TfS 1994.494 (ØLD) vedrørte en hovedaktionær, der beboede en del af en  

 ejendom der var ejet af det af ham beherskede selskab.
Landsretten fandt at  

 det var selskabet der ejede ejendommen, hvorfor lejeværdien ikke kunne  

 beregnes efter reglerne i LL § 15 I, men skulle fastsættes efter reglerne i  

 SL § 4, litra b, efter et skøn over den objektive udlejningsværdi.
TfS  

 1995,473 (LSR) En hovedaktionær, der havde bopælspligt på det af selskabet  

 erhvervede gods, skulle beskattes af den objektive udlejningsværdi samt af  

 den objektive nytteværdi af varme, selv om opvarmningen delvis skete via  

 halmfyr, hvor en ejer ikke ville være blevet beskattet af nogen varmeværdi.
I LSR 1982.104 fandt retten det sandsynliggjort, at et aktieselskab ved at  

 stille bolig til rådighed for selskabets direktør til en fast årlig leje på  

 18.000 kr. havde ønsket at tildele ham en ydelse af lønmæssig karakter  

 svarende til forskellen mellem den faste leje og en skønsmæssig lejeværdi  

 fastsat af skatterådet til 8% af ejendomsvurderingen.
Retten fandt derimod  

 ikke tilstrækkeligt grundlag for at anse de af selskabet afholdte udgifter  

 til vedligeholdelse af den til huset hørende have samt til opvarmning, for at  

 være ydelser af lønmæssig karakter, idet udgifternes størrelse måtte være  

 påvirket af beboernes løbende dispositioner.
Retten kunne endelig i  

 princippet tiltræde en forhøjelse af selskabets indkomst for selskabets  

 vederlagsfri placering af kunstværker i direktørens hjem.
Forhøjelsen blev  

 anslået til 6% af kunstværkernes anskaffelsessum.
Andre bestemmelser kan dog være til hinder for, at der statueres maskeret  

 udbytte.
Således kunne lejen i et boligselskab ifølge en ikke offentliggjort  

 landsskatteretskendelse ikke forhøjes til en skønnet »markedsleje«,  

 da der var pålagt ejendommen en deklaration, hvorefter lejen kun kunne  

 forhøjes med kommunalbestyrelsens godkendelse, hvilken ikke havde kunnet  

 opnås.
 En hovedaktionærs afkald på kontraktsbestemt leje for en begrænset periode  

 som følge af selskabets svigtende indtjening, medførte ikke bortfald af hans  

 skattepligt, for så vidt angik nogen del af det fastsatte lejebeløb, jf.
 LSR 1985.94.
 Det vil ofte blive anført, at benyttelsen af helårs- eller sommerbolig  

 tilhørende selskabet er et tillæg til det kontante vederlag fra selskabet.  

 Dette synspunkt kan kun accepteres, hvis det samlede vederlag herefter er en  

 rimelig betaling for hovedaktionærens indsats i selskabet.
 Som eksempler på andre afgørelser kan nævnes:
LSR 1960.104: Boligaktieselskab.
Differencen mellem aktionærers og  

 ikke-aktionærers lejeudgift anset indkomstskattepligtig for aktionærerne.
LSR  

 1965.4: Aktionærfordel i form af billig leje af sommerhus beskattet.
 LSR 1974.20: Tilsvarende afgørelse vedrørende ejendom, der anvendtes dels  

 som bolig for selskabets hovedaktionær og dels af selskabet.
 LSR 1967.92: Et boligaktieselskabs nedsættelse af aktionærernes husleje,  

 respektive undladelse af at forhøje huslejen som følge af øgede  

 ejendomsskatter blev anset for maskeret udbytte til aktionærerne.
 LSR 1982.11: Et selskab blev anset som indkomstskattepligtigt af  

 berettiget krav på merleje, der blev betragtet som maskeret udbytte fra  

 selskabet.
* TfS 1997,567 (LSR) Et selskab havde stillet et sommerhus til rådighed  

 for hovedaktionæren.
Landsskatteretten lagde ved afgørelsen til grund, at der  

 ikke havde været nogen egentlig erhvervsmæssig begrundelse for selskabets  

 erhvervelse af sommerhuset, idet sommerhuset ikke havde været udlejet eller  

 benyttet af ansatte, og at den erhvervsmæssige benyttelse til repræsentative  

 formål havde været begrænset.
Retten fandt på dette grundlag, at klageren  

 havde haft ubegrænsede muligheder for at benytte sommerhuset.
Retten fandt  

 herefter, at klageren ikke var berettiget til at opgøre værdien af  

 sommerboligen i henhold til LL § 16, stk. 5. Værdien af den til rådighed  

 stillede sommerbolig måtte fastsættes i overensstemmelse med hidtidig  

 praksis, jf.
SL § 4 b, idet værdien af benyttelsen måtte fastsættes ved et  

 skøn over den objektive udlejningsværdi.
Efter praksis kunne  

 udlejningsværdien - i mangel af sikre holdepunkter for, hvad der ville kunne opnås ved  

 udleje til fremmede - ansættes til 8 pct. af ejendomsvurderingen, jf.
TfS  

 1984, 272 H.
Idet der ved skatteankenævnets skønsmæssige ansættelse på 30.000  

 kr. var taget hensyn til den erhvervsmæssige anvendelse af sommerhuset, blev  

 ansættelsen stadfæstet. * TOLD-SKAT Nyt 1992.15.447 (LSR) (TfS 1992,387): Et hovedaktionærselskab  

 købte en ferielejlighed i Spanien til brug for de ansatte.
Da  

 hovedaktionæren, der tillige var direktør i selskabet, kun kunne anvende  

 lejligheden på lige fod med øvrige ansatte, blev han ikke indkomstbeskattet  

 af rådighedsret over lejligheden, men alene af en skønsmæssig værdi af den  

 faktiske anvendelse.
* TfS 1997,655 (LSR) Der var ikke grundlag for beskatning af værdi af  

 rådighed over virksomhedens sommerhus, der var et medarbejdersommerhus, der  

 kunne bruges af direktøren på linie med de ansatte, da det måtte lægges til  

 grund, at direktøren og hans familie konkret ikke havde benyttet sommerhuset  

 i omhandlede år. * I en ikke offentliggjort kendelse har Landsskatteretten statueret maskeret  

 udbytte i et tilfælde, hvor et boligaktieselskab, hvori alene aktionærerne  

 var lejere, havde afviklet en betydelig del af sine prioriteter og nedsatte  

 huslejen, da selskabet herefter ikke havde brug for så store boligafgifter  

 for at klare sine forpligtelser.
Forskellen mellem den tidligere leje, der  

 ansås for normal leje, og den nedsatte leje betragtedes som udlodning til  

 aktionærerne, og indkomsten for såvel selskab som aktionærer forhøjedes.
S.F.1.2.2.2 Aktie- og andelslejligheder Indehavere af aktielejligheder og medlemmer af andelsboligforeninger, der  

 bebor en af selskabets/foreningens lejligheder, er ikke - således som  

 tilfældet er med ejerlejlighedsejere - ejere af lejligheden.
Lejeværdien af  

 boligen skal derfor ikke medregnes ved indkomstopgørelsen, ligesom udgifter  

 vedrørende lejligheden ikke kan fratrækkes.
Hvis der betales en uforholdsmæssig lav leje, kan der derimod blive tale  

 om beskatning efter de nedenfor angivne retningslinjer.
Det er ikke her nogen  

 forudsætning, at der er tale om en hovedaktionær.
 Om afgrænsningen mellem andelslejligheder og boligkollektiver, se  

 S.A.1.8.2.
Specielt om andelslejligheder SD-cirk. 1982-2 Det af andelshaverne betalte boligbidrag til foreningen sidestilles med  

 betalt leje for en lejlighed i en udlejningsejendom.
 Det godkendes ikke, at andelshavere udsteder gældsbreve til foreningen med  

 det helt eller delvise formål at konvertere en ikke-fradragsberettiget  

 boligudgift til en fradragsberettiget renteudgift, se HD af 9. feb. 1981  

 (skd. 57.192) og Skat 1989.4.298 (ØLD) (TfS 1989,171).
 Ligningsrådet har ved SD-cirk. 1982-2 af 8. feb. 1982 fastsat regler om  

 andelsbolighaveres fradrag for rente af gæld til andelsboligforeninger og  

 beskatning ved lav boligafgift.
 Ligningsmyndighederne må herefter foretage en bedømmelse af, om der  

 foreligger et reelt gældsforhold, i alle tilfælde, hvor andelshaveren har  

 udstedt gældsbrev til andelsboligforeningen.
Fører denne bedømmelse til, at gældsforholdet ikke anses for reelt, må  

 rentefradrag nægtes, og gældsbrevet betragtes skattemæssigt som en nullitet,  

 jf. f.eks.
Skat 1986.6.400 (LSR) (TfS 1986,323).
Som eksempel på en situation, hvor gældsforholdet blev anset for reelt,  

 kan nævnes Højesterets dom af 4. nov. 1993 (TfS 1993,541), hvorved ØLD af 12.  

 april 1991 (t&s nyt 1991.10.522) (TfS 1992,182) blev ændret.
Højesteret  

 fandt, at andelshaveren var berettiget til fradrag for renter, som han havde  

 betalt på et gældsbrev til en andelsboligforening.
Det omhandlede gældsbrev  

 var udstedt af andelshaveren til andelsboligforeningen som led i en  

 almindelig berigtigelse af købesummen for andelshaverens andelslejlighed, der  

 sammen med 4 andre beboelseslejligheder var blevet nyindrettet i tidligere  

 erhvervs-lokaler.
Gældsbrevet indgik således ikke som led i en ordning  

 omfattende alle medlemmer af andelsboligforeningen.
Den samlede købesum, som  

 omfattede værdien af andelen i foreningens formue og en del af udgifterne til  

 indretning af lejligheden, måtte anses for fastsat efter sædvanlige  

 principper for prisfastsættelse af andelslejligheder, der sælges efter  

 foreningens stiftelse, jf. herved § 5 i lov om andelsboligforeninger og andre  

 boligfællesskaber samt § 4, stk. 2, jf. § 15 i foreningens vedtægter  

 (normalvedtægten). Der var herefter ikke grundlag for at fastslå, at det af  

 andelshaveren udstedte gældsbrev ikke i skattemæssig henseende var udtryk for  

 en reel skyld til foreningen, og Højesteret indrømmede følgelig fradrag for  

 renteudgiften. (Det bemærkes, at skatteyderen og de 4 andre nyoptagne  

 andelshavere skulle betale den samme boligafgift pr. m2 som de hidtidige  

 andelshavere.) Som det fremgår af de i cirkulæret anførte eksempler og  

 retningslinjer, vil gældsbrevet ikke kunne anses for reelt, medmindre der  

 foreligger særlige forhold.
I Skat 1986.9.568 (TfS 1986,491) fandt Ligningsrådet, at andelsbolighavere  

 kunne få fradrag for renteudgifter vedrørende individuelle medlemslån i en  

 bank, idet man herved henså til, at der var tale om gældsforhold til en bank  

 og ikke til andelsboligforeningen.
Det var endvidere forudsat, at  

 andelsboligforeningen ikke på nogen måde hæftede for de individuelle lån, at  

 ejendommen ikke tjente som pant for lånene, at ydelserne på lånene ikke  

 indgik i foreningens regnskab, samt at det ved opkrævningen hos medlemmerne  

 specificeredes, hvad der var henholdsvis boligafgift og ydelser på lån.
Hvis gældsforholdet må anerkendes, kan rentefradrag ikke nægtes, men i  

 disse tilfælde anvendes reglerne om skattepligtig boligfordel (beskatning ved  

 lav boligafgift), jf. nærmere nedenfor.
Denne beskatning indtræder også, hvor  

 andelshaverens indskud ikke præsteres i form af et reelt gældsbrev til  

 foreningen, men ved kontant indskud, herunder depositum og forudbetalt  

 husleje.
Det er dog i alle tilfælde en forudsætning, at en tilsvarende  

 nedsættelse af boligafgiften kan påvises.
Den skattepligtige boligfordel opgøres som forskellen mellem  

 »normalleje« og faktisk betalt boligafgift, idet der ved  

 »normalleje« skal forstås den boligafgift, der opkræves af  

 andelsboligforeninger, hvis ejendomme er finansieret ved normal låneoptagelse  

 samt med et andelshaverindskud på ikke over 20 pct. af ejendommens  

 anskaffelsespris og senere ejendomsinvesteringer med tillæg af yderligere 5  

 pct. af disse beløb til dækning af driftskapital mv.
Indskud på op til 30.000  

 kr. kan dog altid accepteres uden beskatning af en boligfordel.
 Boligfordelen vil normalt svare til bankudlånsrente af den finansiering,  

 andelshaverne har ydet ud over normalindskuddet (25 pct. af  

 anskaffelsessprisen, dog mindst 30.000 kr.). Ved indskud i form af reelt  

 gældsbrev træder den aktuelle gældsbrevsrente i stedet for banklånsrenten.
 Det følgende taleksempel viser opgørelsen for en af foreningen nyanskaffet  

 ejendom, idet de anførte samlede beløb må fordeles ud på de enkelte  

 andelshavere i forhold til deres andele.
 Boligfordelen skal under alle omstændigheder reduceres med en eventuel  

 rente, som andelshaverne får udbetalt af foreningen.
 Den opsparing i andelsboligforeningen, der i årenes løb sker gennem afdrag  

 på og indfrielse af ejendommens pantegæld såvel som gennem den almindelige  

 værdistigning på ejendommen, anses ikke som indskud i cirkulærets forstand.
 Cirkulæret omfatter også fritidshuse (sommerhuse).
 Af skd. 54.206 fremgår, at den omkostningsbestemte leje ikke udgør et  

 maksimum for den »normalleje«, som skal beregnes ifølge cirkulæret.
Specielt om aktie- og anparts lejligheder SD-cirk. 1983-47 Da boligaktieselskaber og boliganpartsselskaber er sidestillet med  

 andelsboligforeninger med hensyn til fællesskabets stiftelse, procedure ved  

 overdragelse af andel (aktie eller anpart), prisfastsættelse ved overdragelse  

 af andel (aktie eller anpart) mv. har Ligningsrådet bestemt, at SD-cirk.  

 1982-2 om andelsbolighaveres fradrag for rente af gæld til  

 andelsboligforeninger og beskatning ved lav boligafgift skal finde  

 tilsvarende anvendelse på aktionærer og anpartshavere i boligaktieselskaber  

 og boliganpartsselskaber.
Der henvises i øvrigt til SD-cirk. 1983-47.
 S.F.1.2.2.3 Bil, lystbåde, telefon o.lign.
Stiller selskabet bil til rådighed for hovedaktionæren, må værdien af den  

 private benyttelse heraf fastsættes med udgangspunkt i de for funktionærer  

 gældende satser, idet hensyn må tages til, om hovedaktionæren selv betaler  

 benzin, reparationer mv., jf.
LSR 1980.133. I TfS 1994,843 (HRD) lagde  

 Landsretten til grund, at en direktør og hovedaktionær havde benyttet  

 selskabets personbiler til privat kørsel.
Da der endvidere ikke var forelagt  

 landsretten oplysninger, der gav grundlag for at antage, at den private  

 kørsel i indkomståret 1986 var af et så helt ubetydeligt omfang, at der ikke  

 var grundlag for at beskatte hovedanpartshaveren for privat kørsel, og da der  

 ikke var grundlag for at tilsidesætte myndighedernes skøn, var  

 hovedanpartshaveren indkomstskattepligtig af værdien af privat benyttelse af  

 selskabets biler.
Dommen blev stadfæstet Højesteret.
Se endvidere TfS  

 1993.522 (VLD).
 Der henvises til A.B.1.9.
 En revisor, der havde fået stillet en bil til rådighed af det selskab,  

 hvori han var hovedaktionær, var som en konsekvens af sit valg af  

 selskabsform bundet til at anvende de af Ligningsrådet fastsatte satser, som  

 støttes på beregninger af gennemsnitlige kilometerudgifter ved en given årlig  

 kørsel, således at de på dette grundlag opgjorte beløb tilsigtede at svare  

 til den besparelse, som brugeren opnåede ved at have fri bil til disposition  

 for sin private kørsel.
Værdien af den private kørsel opgjort efter de gennemsnitlige faktiske  

 udgifter pr. kørt kilometer det pågældende år kunne derfor ikke anerkendes, LSR 1980.133.
Stiller selskabet lystbåd e.lign. til rådighed for hovedaktionæren, er det  

 værdien af den faktiske benyttelse, der skal beskattes.
Se VLD af 30. nov.  

 1981, skd. 61.206. Om selskabets fradragsret, se indledningen i S.F.1.2.1.
Dækker selskabet hovedaktionærens samlede faktiske udgifter til  

 abonnements- og samtaleafgifter, beskattes et beløb svarende til værdien af  

 den private anvendelse af telefon, hvilken værdi som hovedregel kan ansættes  

 til 3.000 kr., forudsat hovedaktionærens private telefonbrug ikke er  

 ekstraordinært stort.
Se også TfS 1996,871 (LSR) vedrørende et selskabs  

 udgifter til travhesthold, hvor halvdelen af udgifterne blev anset som  

 fradragsberettigede reklameudgifter mens den anden halvdel af udgifterne blev  

 anset som yderligere løn til hovedaktionæren.
I andre tilfælde af en hovedaktionærs helt eller delvis vederlagsfri  

 benyttelse af formuegenstande, som tilhører et selskab, må værdien af  

 benyttelsesretten ansættes efter et skøn.
Brugsværdien for hovedaktionæren af  

 et selskabs malerier og antikviteter, som f.eks. er anbragt på hans bopæl,  

 kan normalt fastsættes efter regler for ansættelse af den årlige værdi af  

 brugsnydelser af indbo og andet løsøre ved beregning af gave- og arveafgift,  

 jf. § 3, nr. 5 i bek. nr. 699 af 16. okt. 1991, 6 pct. af genstandens værdi,  

 LSR 1978.125.
S.F.1.2.2.4 Andre ydelser Såfremt nogle af de i selskabet ansatte (og aflønnede) personer udfører  

 arbejde for hovedaktionæren privat (havemand, chauffør, montør mv.), må  

 værdien heraf betragtes som udbytte fra selskabet, jf.
LSR 1982.104. På samme  

 måde må der ske beskatning når hovedaktionæren udtager varer fra sit selskab  

 til privat anvendelse.
Beskatning skal ske til udsalgsprisen, evt. reduceret  

 med sædvanlig personalerabat.
 Hvis de udtagne varer betales kontant, stilles der samme krav til  

 dokumentationen som personligt erhvervsdrivende, se E.B.2.1.
 Ofte vil sådanne ydelser dog kunne fradrages af selskabet som yderligere  

 løn til hovedaktionæren.
S.F.1.2.2.5 Aktionærlån S.F.1.2.2.5.1 Rente/aktionærlån Efter 18. juni 1982 har det ikke været lovligt at stifte aktionær- og  

 anpartshaverlån.
Uanset om aktionærlån er ulovlige, skal reglerne om  

 forrentning som gengivet nedenfor anvendes.
Ved udlån af kontanter (pengelån) fra et selskab til dets hovedaktionær  

 vil der ofte foreligge lånevilkår, som er så fordelagtige for  

 hovedaktionæren, at de alene kan antages opnået i kraft af aktionærens  

 dominerende indflydelse i selskabet.
En fordel i form af rentefrihed eller  

 lav rente i forhold til markedsrenten, repræsenterer en skattepligtig  

 udlodning, jf.
LSR 1957.4 og 5.
 I sådanne tilfælde skal ligningsmyndighederne påse, at der i skattemæssig  

 henseende pålægges lånet en anslået forrentning svarende til Nationalbankens  

 diskonto på gældsstiftelsestidspunktet plus 4%. Den således fastsatte rente  

 fastholdes, så længe gældsforholdet vedvarer, uanset om diskontoen senere  

 ændres.
Det bemærkes, at reglerne alene omfatter egentlige kontante lån, derimod  

 ikke gæld opstået ved køb af aktiver fra selskabet eller i forretningsmæssig  

 handel mellem selskab og hovedaktionær.
Om sådanne forhold henvises til  

 S.F.1.2.3. Om lån mellem koncernselskaber, se S.D. 4.
* Selv om det kontante udlån fra selskabet til aktionæren etableres ved  

 udstedelse af et gældsbrev med aktionæren som debitor og selskabet som  

 kreditor kan der godt foreligge et ulovligt aktionærlån.
Dette fremgår af en  

 udtalelse fra Erhvervs- og Selskabsstyrelsen, der er omtalt i TfS 1997.866  

 (LR). Sagen drejede sig om overdragelse af en fast ejendom fra et selskab til  

 dets hovedanpartshaver.
Et gældsbrev med hovedanpartshaveren som debitor og  

 selskabet som kreditor oprettet til delvis berigtigelse af ejendomshandelen  

 ansås for et ulovligt anpartshaverlån.
Gældsbrevet, der ikke havde pant i den  

 solgte ejendom, skulle forrentes med 5% p.a.; det kunne af kreditor til  

 enhver tid forlanges indfriet, og debitor kunne til enhver tid helt eller  

 delvis indfri det, og der var ikke i gældsbrevet aftalt nogen afdragsprofil  

 eller forfaldstidspunkt.
Erhvervs- og Selskabsstyrelsen udtalte, at det  

 forhold, at der er tale om udstedelse af et gældsbrev - i stedet for et  

 kontant lån - ingen betydning har for sagens udfald.
Dette er begrundet i, at  

 forholdet mellem selskabet og anpartshaveren er det samme som ved ydelse af  

 lån direkte til anpartshaveren, idet risikoen for selskabsformuens  

 formindskelse også her afhænger af anpartshaverens betalingsevne.
Efter  

 Erhvervs- og Selskabsstyrelsens opfattelse er selskabets erhvervelse af gældsbrev med  

 anpartshaveren som debitor i strid med anpartsselskabslovens § 49, da et  

 selskab ikke må yde lån til anpartshaveren, jf. anpartsselskabslovens § 49,  

 stk. 1.Erhvervs- og Selskabsstyrelsen henledte opmærksomheden på, at  

 ovenstående er styrelsens vejledende fortolkning.
Spørgsmålets endelige  

 afgørelse henhører under domstolene.
Afgørelsen er kommenteret i TfS 1997,  

 943.* Aktionæren kan ikke beskattes af et beløb svarende til differencen mellem  

 låneprovenuet og den kursværdi, som de aftalte lånevilkår betinger.
 Det samme gælder, såfremt hovedaktionæren mod overgivelse af et  

 ejerpantebrev opnår lån i selskabet til pari kurs.
 Hvis lånet eller pantebrevet derimod på et senere tidspunkt indfries til  

 et beløb lavere end restgælden, må indfrielsesgevinsten anses som en  

 skattepligtig udlodning fra selskabet.
 Om de skatteretlige aspekter ved ulovlige aktionærlåns indfrielse se  

 tillige artikel i TfS 1995,531.
S.F.1.2.2.5.2 Beskatning Det selskab, der har ydet lånet, indkomstbeskattes af differencen mellem  

 den anslåede rente og selskabets faktiske renteindtægt.
Indkomstbeskatning af  

 en anslået rente i selskabet skal dog udelades, hvor hovedaktionæren udfører  

 arbejde for selskabet, og det samlede vederlag til hovedaktionæren (inkl. den  

 manglende forrentning af aktionærlånet) efter den eksisterende praksis om løn  

 til hovedaktionærer ikke er af en sådan størrelse, at aflønningen må anses at  

 indeholde et maskeret udbytte.
Se f.eks.
LSR 1984.5, hvor der ansås at  

 foreligge en rimelig aflønning.
Efter PSL er løn personlig indkomst, medens renteudgifter er  

 kapitalindkomst.
I de tilfælde, hvor rentefordelen betragtes som tillæg til  

 hovedaktionærens arbejdsvederlag i selskabet, skal hovedaktionæren derfor  

 medregne rentefordelen som yderligere lønindtægt, og hovedaktionæren kan  

 fratrække et tilsvarende beløb som yderligere renteudgift ved opgørelsen af  

 kapitalindkomsten.
I de tilfælde, hvor manglende forrentning, skal beskattes  

 som maskeret udbytte, dvs. navnlig de tilfælde, hvor hovedaktionæren ikke  

 udfører arbejde for selskabet, medregnes beløbet hos aktionæren i  

 aktieindkomsten.
I disse tilfælde er de lokale ligningsmyndigheder bemyndiget  

 til i forbindelse med eller i kontinuitet af indkomstansættelsen af selskabet  

 at indrømme hovedaktionæren fradragsret for en til forhøjelsen af selskabet  

 svarende renteudgift, såfremt hovedaktionæren indbetaler den ligningsmæssigt  

 fastsatte rente til selskabet, eller renten godskrives over hovedaktionærens  

 mellemregningskonto med selskabet.
Hermed bortfalder udlodningsbeskatningen.
 Med hensyn til lån, som opstår ved at hovedaktionæren løbende hæver beløb  

 i selskabet over mellemregningskontoen til betaling af private udgifter,  

 gælder, at sådanne låneaftaler - ligesom andre aftaler om udlån fra et  

 selskab til dets hovedaktionær - i skattemæssig henseende må anerkendes, når  

 aktionæren er solvent.
Hvis det derimod efter en bedømmelse af aktionærens økonomiske forhold må  

 antages, at han ikke er i stand til at tilbagebetale lånet, må hævningerne i  

 almindelighed beskattes som løn fra selskabet.
I det omfang aktionæren ikke  

 udfører et arbejde for selskabet, som svarer til hævningerne, betragtes disse  

 dog som maskeret udbytte.
* TfS 1997,641 (LSR) En frisør, der drev virksomhed i personligt regi, var  

 eneanpartshaver og direktør i et selskab, der blev erklæret konkurs i  

 september 1993. Frisøren skulle beskattes af en del af hævninger på  

 mellemregningskontoen med selskabet som løn.
Retten fandt det godtgjort, at  

 klageren på tidspunktet for de løbende hævninger i 1993 havde været  

 insolvent.
Med henvisning til hævningernes karakter og til, at klageren i  

 perioden for de omhandlede hævninger havde bestridt hvervet som  

 hovedanpartshaver og direktør i selskabet, fandtes han at måtte beskattes af  

 de i 1993 foretagne hævninger som løn.
Beløbet blev ansat til den forøgelse  

 af mellemregningskontoen, som var sket i klageåret 1993. Den resterende del  

 af gælden blev anset for gældseftergivelse, som i det væsentligste under  

 hensyntagen til klagerens økonomiske forhold måtte anses som  

 likvidationsprovenu, jf.
LL § 16 A, stk. 1. Beløbet skulle i medfør af ABL §  

 1, stk. 3, medregnes ved opgørelsen af klagerens avance/tab ved afståelsen af  

 anparterne i selskabet.
På denne baggrund fandtes klageren ikke at have  

 dokumenteret et tab på anparterne, hvorfor kapitalindkomsten blev forhøjet  

 med 30.000 kr., der af de stedlige myndigheder var godkendt som fradrag for  

 tab på anparter. * Den omstændighed, at aktionærens manglende tilbagebetalingsevne  

 skattemæssigt bevirker, at beløbet indkomstbeskattes hos aktionæren, ændrer  

 ikke låneforholdets karakter i selskabsretlig henseende.
Se TfS 1995,637  

 (ØLD) hvor aktionæren fandtes skyldig i overtrædelse af den dagældende  

 anpartsselskabslovs § 131, stk. 1 og 2, jf. § 84, stk. 1, og blev idømt en  

 bøde på 65.000 kr.
Det forhold, at aktionæren som følge af sin manglende evne  

 til at tilbagebetale det ulovlige anpartshaverlån blev personligt  

 skattepligtig af beløbet, fandtes ikke at burde bevirke en nedsættelse af  

 bødens størrelse.
 Reglerne vil dog også kunne anvendes på hovedaktionærens  

 mellemregningskonto med selskabet, såfremt denne overvejende udviser en saldo  

 i selskabets favør.
Hovedaktionærbetragtningen finder også anvendelse for to samlevende  

 personer, jf.
LSR 1984.5.
 Et ApS ejedes af en mand, dennes samlever og hans søn med hver 1/3.
Selskabet blev anset skattepligtig af dets udlån til de to førstnævnte  

 anpartshavere i henhold til SD-cirk. 1978.31 og lsr. udtalte, at der mellem  

 parterne i et papirløst samlivsforhold måtte antages at være et sådant  

 personligt og økonomisk interessefællesskab, at deres indflydelse måtte  

 bedømmes ud fra den samlede anpartsbesiddelse.
Den manglende renteindtægt  

 blev dog anset for et lønmæssigt tillæg til den kvindelige anpartshaver.
I T&S Nyt 1991.12.644 (ØLD) (TfS 1991,288) blev en udbetaling fra 2  

 selskaber i solvent likvidation til hovedaktionæren anset for  

 forhåndsudlodning af forventet likvidationsprovenu og ikke som påstået af  

 hovedaktionæren, et aktionærlån.
Udbetalingen blev således beskattet som  

 almindelig indkomst hos hovedaktionæren.
Om et tilfælde vedrørende manglende forrentning af overskud, se Skat  

 1990.6.463 (LSR) (TfS 1990,276). Et anpartsselskab, der var komplementar i et  

 kommanditselskab, og hvis anpartshavere - der var nærtbeslægtede - var  

 kommanditister i kommanditselskabet, havde ladet væsentlige overskud indestå  

 i kommanditselskabet uden forrentning heraf.
Anpartsselskabet blev anset for  

 skattepligtig af beregnet rente af disse beløb, for så vidt angik den del af  

 rentebeløbene, der vedrørte kommanditisternes andel af overskudsbeløbene,  

 idet disse rentebeløb blev anset for maskeret udlodning til anpartshaverne.
S.F.1.2.3 Enkeltstående udlodninger Maskeret udlodning foreligger, hvis selskabet sælger aktiver til  

 hovedaktionæren til underpris, eller hvis selskabet køber aktiver fra  

 hovedaktionæren til overpris.
Udgangspunktet for bedømmelsen er i begge tilfælde, hvad der ville have  

 været en rimelig pris, såfremt det pågældende aktiv var blevet solgt til,  

 henholdsvis købt af fremmede.
Hovedaktionæren skal beskattes af den ved  

 transaktionen opnåede økonomiske fordel.
 For selskabet afhænger de skattemæssige konsekvenser af, hvilken  

 virksomhed selskabet driver og arten af de overdragne aktiver.
S.F.1.2.3.1 Obligationer Overdrager et selskab en obligationsbeholdning til hovedaktionæren, for et  

 beløb, der ligger under børskursen, er den skattemæssige konsekvens for  

 hovedaktionæren, at han beskattes af differencen mellem overdragelsesprisen  

 og børskursen som maskeret udlodning.
En hovedaktionær havde optaget et lån i selskabet til køb af obligationer  

 fra selskabet.
For lånet var udstedt et gældsbrev, som selskabet nedskrev til  

 kurs 60. Udlodning antaget for differencen mellem obligationernes kursværdi  

 og gældsbrevets (mindre) kursværdi, jf.
Skat 1986.9.551 (LSR) (TfS 1986,479).
S.F.1.2.3.2 Fast ejendom Ved overdragelse af fast ejendom mellem en hovedaktionær og det af ham  

 beherskede selskab, skal ejendommen overdrages til en pris, der svarer til  

 hvad en uafhængig tredjemand ville have betalt.
Når det skal vurderes, om  

 hovedaktionæren har modtaget en skattepligtig udlodning fra selskabet i  

 forbindelse med overdragelsen, er det således afgørende, om ejendommen er  

 overdraget til handelsværdien.
Er dette ikke tilfældet - idet salgssummen er  

 højere eller lavere end dette beløb - er der det fornødne grundlag for, at  

 ligningsmyndigheden griber korrigerende ind og ansætter den skattemæssige  

 overdragelsessum til handelsværdien.
Det er handelsværdien på tidspunktet for  

 aftalens indgåelse, hvilket typisk er købsaftalens underskrift, der skal  

 fastsættes.
Se også TfS 1996,52 (ØLD).
* TfS 1997, 68 (VLD)(Appelleret) En hovedaktionær havde solgt en ejendom  

 til selskabet for 2.400.000 kr., der efterfølgende af myndighederne blev  

 kontantomregnet til 2.607.741 kr.
En skønsmand skønnede den kontante  

 handelsværdi til 2.320.000 kr.
Landsretten lagde, ligesom Landsskatteretten,  

 til grund, at hovedaktionæren ved salget havde opnået en overpris på ca.  

 288.000 kr., og hovedaktionæren var skattepligtig af dette beløb som maskeret  

 udlodning.* Køber hovedaktionæren selskabets faste ejendom til underpris, beskattes  

 hovedaktionæren af differencen mellem købesummen og ejendommens handelsværdi.  

 Selskabet beskattes af en eventuel avance efter reglerne for afståelse af  

 fast ejendom, idet afståelsessummen sættes til handelsværdien.
Sælger en aktionær en afskrivningsberettiget ejendom til selskabet til  

 overpris, skal overprisen beskattes hos aktionæren som udlodning og  

 handelsværdien danner udgangspunkt for beregningen af den indkomstskat, som  

 aktionæren skal pålignes i anledning af salget.
Selskabets indkomst skal ikke  

 korrigeres, men dets anskaffelsessum og afskrivningsgrundlag skal reduceres  

 til det beløb, som er ejendommens handelsværdi.
TfS 1995,551 (LSR) En skatteyder solgte pr. 1/1 1988 for 384.200 kr.  

 kontant sit sommerhus til et selskab, hvori hun var hovedanpartshaver.
Huset  

 var af skyldrådet pr. 1/1 1988 vurderet til 310.000 kr. kontant, og selskabet  

 havde pr. 9/9 1991 overdraget huset til tredjemand for 339.405 kr. kontant.
Told- og skatteregionen vurderede efterfølgende bl.a. på baggrund af  

 salget til tredjemand den kontante handelspris til 340.000 kr.
LSR fandt, at  

 forskellen mellem overdragelsesprisen og den af regionen foretagne vurdering,  

 44.200 kr., udgjorde maskeret udlodning for klageren.
 TOLD*SKAT Nyt 1993.21.917 (VLD) (TfS 1993,430). Ved overdragelse af en  

 ejendom fra et interessentskab til det af interessenterne ejede andelsselskab  

 blev forskellen mellem den aftalte overdragelsessum og den af  

 skattemyndighederne skønnede handelsværdi anset for maskeret udlodning for  

 interessenterne.
I en lang række tilfælde kan man gå ud fra, at ejendommens handelsværdi  

 ikke vil afvige væsentligt fra den senest foreliggende ejendomsvurdering.
På  

 grund af den usikkerhed der er forbundet med værdiansættelsen, vil man i  

 ligningspraksis normalt kunne lægge overdragelsesprisen til grund, hvis denne  

 ligger inden for +/* 15 pct. af den seneste kontante ejendomsværdi med  

 årsreguleringer.
Ligningsmyndighederne er imidlertid ikke bundet af de  

 omtalte 15-procent, idet ejendomsværdien kun er et udgangspunkt for  

 vurderingen af den aftalte pris.
En række forhold kan medføre, at den seneste  

 kontantejendomsværdi med årsregulering er uegnet som udgangspunkt for en  

 beregning af ejendommens værdi i handel og vandel i en  

 overdragelsessituation.
Dette kan f.eks. være tilfældet, hvis den  

 årsregulerede kontantværdi må antages at være fejlbehæftet, eller der af  

 andre årsager er grund til at antage, at handelsværdien afviger herfra.
Hvis  

 et selskab f.eks. ombygger, renoverer eller moderniserer en selskabet  

 tilhørende ejendom, således at ejendommen tilføres en væsentlig  

 værdiforøgelse, vil et salg til hovedaktionæren til en pris svarende til  

 seneste kontantejendomsværdi udløse beskatning som maskeret udlodning fra  

 selskabet til hovedaktionæren og således medføre beskatning efter LL § 16 A  

 af forskellen mellem ejendommens værdi efter ombygning mv. og  

 kontantejendomsværdien.
 Hvor kontantprisen ligger uden for +/* 15 pct. af den seneste  

 kontantejendomsværdi med årsreguleringer, sker der ikke kun beskatning i det  

 omfang, kontantprisen ligger uden for 15 pct.'s grænsen, men af hele  

 forskelsbeløbet, se iøvrigt Skat 1987.9.656 (LSR) (TfS 1987,440) og TOLD-SKAT  

 Nyt 1992.1.22. (LSR) (TfS 1992,10), der er stadfæstet af Østre Landsret, jf.  

 TfS 1996,426 (ØLD).
 I et tilfælde, hvor en ejendom blev overdraget den 1.jan. 1986, blev  

 ejendomsvurderingen pr. samme dato lagt til grund ved afgørelsen af, om der  

 var grundlag for at statuere maskeret udlodning, Skat 1988.7.393 (LSR) (TfS  

 1988,425).
Specielle ejendomme TfS 1994, 478 (BF), vedrørte et tilfælde, hvor et selskab erhververvede en  

 grund og bebyggede den med en beboelsesejendom.
Boligen skulle beboes af  

 hovedaktionærerne.
Efterfølgende ønskede hovedaktionærerne at købe ejendommen  

 til handelsværdien.
Handelsværdien lå under den værdi ejendommen var bogført  

 til (kostprisen) i selskabet.
Ligningsrådet fandt, at hovedaktionærerne var  

 skattepligtige som maskeret udlodning af differencen mellem ejendommens  

 handelsværdi og den bogførte værdi i selskabet.
Der var herved henset til at  

 aktionærerne, som følge af deres bestemmende indflydelse i selskabet, kunne  

 pålægge dette de af dem ønskede nødvendige dispositioner i relation til den  

 omhandlede ejendom.
Se ligeledes TfS 1996,512 (LSR), hvor en ejendom gennemgik en større  

 ombygning, umiddelbart før den blev overdraget til hovedaktionæren.
LSR  

 fandt, at ejendommen under disse omstændigheder ikke kunne godkendes  

 overdraget for en værdi, der var mindre end ejendomsværdien + kostprisen for  

 ombygningen.
Ifølge TfS 1996,473 (LSR) havde et selskab i 1985-86 ladet opføre et  

 parcelhus til bolig for hovedaktionæren, hvis omkostninger beløb sig til 4,46  

 mio. kr.
Hovedaktionæren kunne ifølge en bindende forhåndsbesked fra Ligningsrådet ikke købe ejendommen til den seneste offentlige  

 ejendomsvurdering på 2,6 mio. kr. * 15%. Ligningsrådet fastsatte i stedet for  

 overdragelsessummen til 3,5 mio. kr. på baggrund af dels den tidsmæssige  

 afstand mellem opførelsen og salget og dels at opførelsen af ejendommen var  

 begrundet i hovedaktionærens ønsker og således var af en luksuspræget art.  

 (Offentliggjort i TfS 1994,852). Sagen blev af hovedaktionæren påklaget til Landsskatteretten, der udmeldte syn og skøn.
Efter syns- og skønsrapporten  

 blev handelsværdien fastsat til 2,7 mio. kr. og Landsskatteretten gav  

 herefter hovedaktionæren medhold i, at overdragelsesssummen kunne opgøres  

 efter de almindelige regler som angivet i Ligningsvejledningen - dvs.  

 ejendomsvurderingen +/* 15% - eftersom denne ikke afveg væsentligt fra den af  

 syns- og skønsrapportens fastslåede handelsværdi.
 Vedrørende ejendomsoverdragelser mellem selskaber og hovedaktionærer, se  

 tillige artikel i TfS 1995,96.
S.F.1.2.3.3 Aktier Køber aktionæren aktier af selskabet til en lavere pris end  

 handelsværdien, beskattes aktionæren af forskellen mellem købsprisen og  

 handelsværdien som udlodning, og aktionæren kan benytte handelsværdien som  

 anskaffelsessum ved opgørelsen af den skattemæssige avance/tab ved videresalg  

 af aktierne.
Selskabet skal i givet fald medregne avance/tab ved aktiesalget  

 opgjort i forhold til handelsværdien.
Ved indrømmelse af fortegningsret til  

 konvertible obligationer med særlige gunstige bestemmelser om forrentning og  

 indløsning kan der foreligge maskeret udlodning.
I Skat 1989.3.238 (TfS  

 1989,164) fandt Landsskatteretten, at de forpligtelser, et aktieselskab  

 skulle påtage sig dels i forbindelse med et påtænkt arrangement med hensyn  

 til tegning af konvertible obligationer til en fikseret lav kurs og dels med  

 hensyn til forrentning og indløsning, måtte anses for ganske usædvanlige og  

 uden forretningsmæssig begrundelse.
Formålet med dispositionen ansås derfor  

 at være at tilføre klageren midler, der hidrørte fra det af hende dominerede  

 aktieselskab.
TOLD*SKAT Nyt 1993. 23.1072 (LSR) (TfS 1993,544). To aktionærer ønskede at  

 købe et underskudsselskab og samtidig hermed at erhverve en fordring på  

 selskabet til under kurs 15. Landsskatteretten fandt, at den omhandlede  

 fordring efter det oplyste om selskabets økonomiske forhold var værdiløs.  

 Aftalen om erhvervelsen af fordringen måtte således antages alene at være  

 begrundet i muligheden for at trække midler ud af selskabet uden  

 indkomstbeskatning.
Under disse omstændigheder fandt retten, at aftalen ikke  

 kunne lægges til grund for den skatteretlige vurdering.
Retten fandt, at hele  

 købesummen måtte anses som betaling for aktierne i selskabet, da det reelt  

 alene var disse, der blev erhvervet.
I det omfang, selskabet tilbagebetalte  

 beløb på fordringen ud over anskaffelsessummen, forelå der udlodning af  

 maskeret udbytte eller evt. udbetaling af yderligere løn.
LSR 1985.8. En direktør i A/S A købte i 1976 samtlige aktier i selskabet  

 for 1 kr.
Aktierne var erhvervet af A/S B, der ikke ønskede at skyde  

 yderligere kapital i A/S A.
Samtidig påtog direktøren sig A/S A's  

 kautionsforpligtelser mv.
Det var videre oplyst, at direktøren tillige for 1  

 kr. havde købt en fordring på 260.000 kr., som A/S B havde på A/S A.  

 Skattemyndighederne havde anset afdrag på fordringen for en skattepligtig  

 udlodning fra selskabet, og som følge heraf forhøjet direktørens  

 skattepligtige indkomst med udlodningen.
Landsskatteretten fandt, med henvisning til at fordringen var anset for  

 værdiløs, at det måtte antages, at direktørens formål med erhvervelsen havde  

 været at få mulighed for senere at trække penge ud af selskabet uden  

 beskatning.
Det måtte derfor anses for med rette, at direktøren selv blev  

 beskattet af det udloddede beløb.
Under henvisning til det oplyste om  

 direktørens lønindkomst fra selskabet blev udbetalingen anset for yderligere  

 løn fra selskabet, og direktørens ansættelse blev derfor nedsat med  

 skattegodtgørelsen, se tillige TfS 1992.309.
* TfS 1997.858 (VLD)(Appelleret) Sagen drejede sig om hvorvidt nogle  

 beløb, som en eneaktionær modtog fra aktieselskabet A, var udlodning af  

 aktieudbytte eller afdrag på hans fordringer på selskabet.
Sagsøgeren ejede i  

 1980 20% af selskabet.
Senere overtog et schweizisk selskab alle aktierne.
I 1987 købte sagsøgeren alle aktierne, nom. 300.000 kr., for 1 kr.  

 Samtidigt hermed solgte nogle udenlandske selskaber deres fordringer på  

 aktieselskabet A til sagsøgeren for i alt 100 USD.
Selskab A havde pr. 31/1  

 1986 en negativ egenkapital på ca. 6,2 mio. kr. og det bogførte akkumulerede  

 skattemæssige underskud til fremførsel var pr. samme dato opgjort til ca. 6,5  

 mio. kr.
 Sagsøgeren lagde overskudsgivende aktiviteter ind i selskabet og for årene  

 1987 til 1991 modtog han afdrag på fordringerne for i alt ca. 2,4 mio. kr.
Skattemyndighederne, herunder Landsskatteretten fandt, at der var tale om  

 maskeret udlodning af aktieudbytte, der var skattepligtigt i medfør af LL §  

 16 A.
Sagsøgeren gjorde gældende, at der var tale om afdrag på gæld, der var  

 omfattet af KGL og dermed skattefri, da fordringerne var stiftet før den 2/10  

 1985. Landsretten bemærkede, at hvis en udbetaling fra et selskab i retlig  

 henseende må anses for udbytte af aktier, er udbetalingen ikke omfattet af  

 KGL.
Endvidere bemærkede retten, at sagsøgeren havde erhvervet aktierne og  

 fordringerne på et tidspunkt hvor såvel aktierne som fordringerne var uden  

 værdi for sælgerne.
Erhvervelsen af aktierne og fordringerne var gensidigt  

 betingede.
Retten lagde herefter til grund, at de omtvistede beløb, der blev  

 udbetalt af selskabet til sagsøgeren som afdrag, kun blev tilvejebragt og  

 betalt, fordi sagsøgeren var aktionær i selskabet.
Under disse omstændigheder  

 blev de udbetalte beløb anset for udbytte af aktier, hvorfor de skulle  

 beskattes i medfør af LL § 16 A, stk. 1.
TfS 1997,198 (ØLD) Eneanpartshaver A solgte den 31/7 1985 50 pct. af  

 kapitalen i sit selskab til selskabets direktør B for 1 kr.
I 1986 købte B  

 resten af kapitalen for 10.000 kr., ligesom han, der nu var eneanpartshaver,  

 overtog en fordring på 2, 8 mio. kr., som A havde på selskabet.
Den 31/1 1986  

 udstedte en bank efter ordre fra selskabet en garanti på 50.000 USD, og  

 banken udbetalte den 31/10 1986 beløbet.
Modværdien af de 50.000 USD eller  

 349.188 kr. blev debiteret selskabets konto i banken.
Landsretten fandt det  

 godtgjort, at der var en så nær forbindelse - både tidsmæssigt og i øvrigt -  

 mellem aftalen om B's erhvervelse i 1986 af A's resterende anparter og hans  

 fordring mod selskabet samt den garanti for en del af fordringen, som blev  

 stillet af selskabet inden og indfriet efter aftalens indgåelse, at  

 garantibeløbet måtte anses for en del af A's vederlag for overdragelsen af de  

 resterende anparter og fordringen til B.
Under disse omstændigheder måtte  

 garantibeløbet på 50.000 USD eller 349.188 kr. anses for maskeret udlodning  

 fra selskabet til B.
 TfS 1997,289 (ØLD) Skatteyderen var hovedaktionær i et aktieselskab, og  

 han havde før 21/10 1985 erhvervet fordringer i nogle datterselskaber.
Fordringerne blev erhvervet af skatteyderen ad flere omgange og til en lav  

 kurs, eller i alt for 543.162 kr. på baggrund af selskabernes daværende  

 økonomiske forhold.
I 1989 blev datterselskaberne købt af et andet selskab,  

 og fordringerne blev i den forbindelse indfriet til pari og udbetalt til  

 skatteyderen med 10.814.157 kr.
Det blev under sagen gjort gældende, at  

 kursgevinsten, 10.270.995 kr., var skattefri under hensyn til, at  

 fordringerne var erhvervet før kursgevinstlovens ikrafttræden og således ikke  

 omfattet af reglerne om mindsterente.
Landsretten fandt, ligesom tidligere Landsskatteretten og skattemyndigheden, at kursgevinsten var skattepligtig  

 som maskeret udlodning.
Landsretten bemærkede, at skatteyderen havde  

 erhvervet fordringer i nogle af ham dominerede selskaber og derefter lagt  

 overskudsgivende virksomhed ind i selskaberne, hvorved fordringerne kunne  

 indfries til pari.
Dispositionerne havde ikke haft en sædvanligt  

 forretningsmæssig begrundelse, men havde til formål at frembringe en  

 kursgevinst, der søgtes unddraget beskatning.
Der var ikke grundlag for at  

 antage, at det skulle være udelukket at beskatte kursgevinster efter  

 principperne om maskeret udlodning. * Sælger aktionæren aktier til selskabet til overpris, beskattes overprisen  

 som almindelig indkomst hos aktionæren, idet den er at betragte som en  

 udlodning fra selskabet, mens aktieavancen opgøres på grundlag af  

 handelsværdien.
Selskabet kan som anskaffelsessum kun benytte handelsværdien,  

 ikke den faktisk erlagte købesum.
 Om et tilfælde, hvor en betaling benævnt som provision til den tidligere  

 hovedaktionær blev anset for en merpris for aktierne, blev merprisen  

 beskattet som maskeret udlodning, se TfS 1995,561 (ØLD).
I henhold til skd.cirk. nr. 185 af 17. nov. 1982, pkt. 17, vedrørende  

 værdiansættelse af aktiver og passiver i dødsboer m.m. og ved  

 gaveafgiftsberegning, skal værdiansættelsen for unoterede aktier ske efter  

 aktiernes handelsværdi.
Såfremt en handelsværdi for aktierne ikke i øvrigt  

 kan udfindes, vil en kurs udregnet efter Ligningsrådets retningslinier for  

 beregning af formueskattekursen kunne anvendes ved værdiansættelsen.
En kurs, der er opgjort i overensstemmelse med reglerne i ovennævnte  

 cirkulære, pkt. 17, kan ligeledes danne grundlag for aktiernes  

 værdiansættelse, når aktierne overdrages.
En række forhold kan dog medføre,  

 at kursen anses for uegnet som udtryk for aktiernes værdi i handel og vandel.  

 Som eksempel kan nævnes en efter selskabets forhold usædvanlig ændring i  

 selskabets udbyttepolitik eller skattemæssige af- og nedskrivninger.
I  

 sådanne tilfælde kan skattekursen ikke anses for at udgøre handelsværdien.
Se  

 S.G.2.4.4.2.5 vedrørende Ligningsrådets praksis for beregning af  

 handelsværdien.
*Som følge af lov nr. 1219 af 27. december 1996 (Ændringer som følge af  

 afskaffelse af formueskatten m.v.) er Told- og Skattestyrelsen ophørt med at  

 beregne formueskattekursen for unoterede aktie- og anpartsselskaber.
Se TfS  

 1997,599 hvor det fremgår, at den hidtil gældende praksis for værdiansættelse  

 af unoterede aktier og anparter ved arv og gave i princippet fortsat kan  

 finde anvendelse, uanset at kurslisten er afskaffet.
Det betyder, at kursen  

 beregnet efter de i LR fastsatte retningslinier fortsat i et vist omfang og  

 som en midlertidig løsning kan anvendes.
Om selve skattekursberegningen  

 henvises til LV 97 A.H. * I de situationer, hvor Ligningsrådets retningslinier for beregning af  

 skattekursen kan danne grundlag for aktiernes værdiansættelse i en  

 overdragelsessituation, indebærer dette normalt følgende:
 Hvis der handles aktier i nov. 1996 for et selskab med  

 kalenderårsregnskab, bruges til kursberegningen selskabets status 31. dec.  

 1995 og de kapitalisa-tionsfaktorer, der bruges til skattekursberegningen 1.  

 jan. 1996.
 Foregår handelen i dec. 1996 for samme selskab, bruges status 31. dec.  

 1996 og faktorerne brugt til kursberegning 1. jan. 1996.
 Handles i jan. 1997, skal der for et selskab med kalenderårsregnskab  

 bruges status 31. dec. 1996 og faktorerne, der er brugt ved  

 skattekursberegningen 1. jan. 1997.
 Når Ligningsrådets retningslinier for beregning af skattekursen kan danne  

 grundlag for aktiernes værdiansættelse i en overdragelsessituation,  

 forudsættes det, at berigtigelsen af købesummen sker kontant.
 Om udlodning i forbindelse med likvidation, se S.B.2.1.2.1.1.
Om krydsende aktiesalg til søsterselskaber, Skat 1988.9.534 (LSR) (TfS  

 1988,404), hvor der ikke blev statueret maskeret udbytte ved to skatteyderes  

 salg af aktier i to søsterselskaber, i hvilke skatteyderne tilsammen ejede  

 hele aktiekapitalen.
Se også Skat 1990.7.539 (LSR) (TfS 1990,341).
S.F.1.2.3.4 Goodwill Overdragelse af goodwill skal altid ske til handelsværdi.
Er overdragelsen  

 af goodwill sket til overpris, vil en hovedaktionær blive beskattet af en  

 maskeret udlodning svarende til overprisen.
Om beskatning ved overdragelse af  

 goodwill i forbindelse med skattefri virksomhedsomdannelse se TfS 1995,46  

 (LSR) omtalt nedenfor.
Tilsvarende gør sig gældende, når aktiviteten i et selskab overdrages til  

 hovedaktionæren, og der beregnes for lidt goodwill.
TfS 1994,41 (VLD)  

 vedrørte et tilfælde, hvor en revisionsvirksomhed, drevet i et A/S, blev  

 overdraget til hovedaktionæren uden at der i forbindelse med overdragelsen  

 var beregnet nogen goodwill.
Landsretten tiltrådte ansættelsen af den  

 skattepligtige goodwill.
Ved afståelse af en virksomhed mellem uafhængige parter vil der som følge  

 af modstående interesser med hensyn til overdragelsessummens størrelse og  

 dennes fordeling på goodwill og andre aktiver, normalt ikke opstå problemer  

 vedrørende værdiansættelsen af goodwill.
Se dog E.I.4.1.3 og TOLD*SKAT Nyt  

 1993.5.192 (VLD) (TfS 1993,32).
Hvor der ved en virksomhedsoverdragelse er interessesammenfald mellem  

 parterne, f.eks. ved handel i hovedaktionærforhold, kan parterne have en  

 særlig interesse i at fastsætte en goodwill-værdi, der afviger fra  

 handelsværdien.
Ligningsmyndighederne er i disse tilfælde berettiget til at  

 ændre værdiansættelsen af goodwill samt evt. ændre den aftalte fordeling af  

 vederlaget på de enkelte aktiver, der overdrages.
Se herom E.I.4.1.3.1.
TfS 1995,46 (LSR) Ved omdannelse af en personlig drevet virksomhed til et  

 aktieselskab i medfør af VOL indgik værdien af goodwill - herunder antagelig  

 overpris i forhold til markedsprisen - alene ved opgørelsen af aktiernes  

 anskaffelsessum, og der skulle ikke ved evt. overpris ske beskatning af  

 maskeret udlodning hos stifteren.
I det konkrete tilfælde var goodwill  

 værdiansat korrekt, og der var ikke grundlag for regulering.
 Om hovedaktionærens salg af goodwill til underpris til et af ham behersket  

 selskab, se S.F.1.5.
 Om transaktioner i koncernforhold, se S.D.4.
Beskatning af goodwill Fortjeneste og tab på andre immaterielle aktiver er skattepligtig  

 indkomst.
Beskatning af fortjeneste og tab er reguleret i LL § 16 E og  

 afskrivningsadgangen i LL § 16 F.
Om afskrivning på goodwill, se E.C.8 og  

 skm. cirk. nr. 97 af 26. juni 1995, samt skm. cirk. nr. 133 af 19. aug. 1996  

 for den ændrede affattelse af pkt. 3.5. Reglerne har som udgangspunkt  

 virkning for goodwill, der afstås den 19. maj 1993 eller senere, uanset om  

 den goodwill, der afstås, er optjent eller erhvervet forud for denne dato.  

 Der er dog vedtaget visse overgangsregler, se herom E.I.4.1.5.
 Fortjeneste eller tab på goodwill medregnes i henhold til LL § 16 E, stk.  

 1, nr. 1 ved opgørelsen af den skattepligtige indkomst, for personer den  

 personlige indkomst.
 Erstatnings- og forsikringssummer sidestilles med afståelsessummer.
 Om værdiansættelse af goodwill, se E.I.4.1.2.
 Om goodwill i øvrigt, se E.I.4.
 Fra praksis om afgrænsning af goodwill kan nævnes:
TfS 1995,829 (ØLD) En skatteyder havde sammen med en medinteressent  

 omdannet den af dem hidtil personligt ejede arkitektvirksomhed til  

 anpartsselskab.
En række hævninger, som skatteyderen foretog på sin  

 mellemregningskonto med anpartsselskabet, og som skatteyderen anså som  

 udbetaling af vederlag for goodwill, blev af skattemyndighederne sidestillet  

 med udbetaling af løn og beskattet som personlig indkomst, idet  

 skattemyndighederne ikke kunne godkende værdiansættelsen af goodwill.  

 Skattemyndighederne fastsatte skønsmæssigt værdien af goodwill til 250.000  

 kr.
Den af skatteyderen fastsatte værdi af goodwill var baseret på  

 Statsskattedirektoratets beregningsmodel i SD-cirk. 1988-17. Det fremgik af  

 sagens oplysninger, at interessentskabet først i det sidste år inden  

 omdannelsen fra interessentskab til anpartsselskab gav deltagerne et  

 egentligt indkomstgrundlag, og at denne fremgang primært skyldtes en enkelt  

 stor kunde.
Landsretten var på denne baggrund enig med skattemyndighederne i, at der  

 forelå sådanne særlige forhold, at der ikke havde været grundlag for at  

 anvende cirkulærets beregningsregel baseret på "indtjeningens  

 udviklingstendens". Da det af skattemyndighederne udøvede skøn lå inden  

 for, hvad udmeldte skønsmænd vurderede som rimeligt, fandt landsretten ikke  

 grundlag for at tilsidesætte skønnet som værende urimeligt.
Landsretten  

 tiltrådte derfor, at beløb ud over 250.000 kr., som skatteyderen havde hævet  

 over mellemregningskontoen i selskabet i årene 1988-1990 ikke kunne anses for  

 vederlag for goodwill, men måtte anses for udbetalinger fra selskabet, som i  

 medfør af SL § 4 skulle henregnes til skatteyderens skattepligtige indkomst.
TfS 1984.522 (ØLD): Et A/S, som ved stiftelsen i 1957 overtog stifterens  

 vognmandsvirksomhed, var ifølge stiftelsesoverenskomsten forpligtet til som  

 vederlag for goodwill at yde stifteren en andel på 25 pct. af selskabets  

 nærmere definerede årsoverskud.
Med virkning for skatteårene fra og med  

 1978/79 var selskabet nægtet adgang til fradrag for den indtægtsmæssige  

 årsydelse, idet den ved stiftelsen overdragne goodwill ansås for fuldt ud  

 dækket ved de for tidligere skatteår indrømmede fradrag, hvorved der  

 henvistes til UfR 1973.18 H.
Landsretten udtalte, at fradrag i selskabets  

 indkomstopgørelse for de årlige ydelser til stifteren kun kunne ske i det  

 omfang, ydelserne var betaling for goodwill.
Den omstændighed, at  

 beregningsgrundlaget for størrelsen af den årlige ydelse var angivet i  

 stiftelsesdokument og vedtægter kunne ikke afskære skattemyndighederne fra at  

 foretage en selvstændig vurdering af, hvornår den overdragne goodwill kunne  

 anses for betalt, med den virkning, at der ikke mere var tale om nogen  

 modydelse.
Landsretten fandt ikke grundlag for at tilsidesætte  

 skattemyndighedernes vurdering, hvorefter de indtil skatteåret 1978/79  

 betalte ydelser fuldt ud havde dækket værdien af den overdragne goodwill.  

 Ydelserne til stifteren, der oprindelig var personlig indehaver af  

 vognmandsforretningen og ved overgangen til selskabsdrift blev hovedaktionær,  

 fandtes endvidere ikke at være omfattet af fradragsbestemmelsen i LL § 14,  

 (nu § 12).
TOLD*SKAT Nyt 1993.1.18 (VLD) (TfS 1992,431) samt kommentar i TOLD*SKAT Nyt 1992.23.769 (TfS 1992,537). En landmand overdrog sin svine-  

 og kvægproduktionsvirksomhed til et af ham ejet anpartsselskab.
Da  

 indtjeningen i det væsentlige skete ved salg af smågrise og svin til et  

 slagteri, fandt landsretten, at der ikke var knyttet nogen goodwill til  

 virksomheden, og vederlaget for goodwill var derfor med rette anset for  

 maskeret udlodning.
TfS 1994, 43 (LSR). En vognmand, der bortforpagtede sin virksomhed til et  

 af ham stiftet ApS, modtog ved forpagtningsforholdets ophør bl.a. et beløb  

 for goodwill.
Landsskatteretten fandt ikke, at der ved forpagtningsforholdets  

 ophør var afstået goodwill, idet denne efter praksis anses for tæt knyttet  

 til driften af virksomheden.
Vederlaget blev derfor anset for maskeret  

 udlodning.
TfS * 1997,222 (HD)*. En skatteyder overdrog sin personligt ejede  

 virksomhed med leasing af biler, mobiltelefoner, edb-anlæg, systemtester og  

 en celettebænk til opretning af biler til et af ham ejet anpartsselskab, der  

 drev automobilhandel.
Overdragelsessummen omfattede bl.a. vederlag for  

 goodwill, kr. 327.000, beregnet efter SD-cirk. 1988-17. Skattemyndighederne  

 godkendte ikke fuldt ud den beregnede goodwill og anså kr. 130.800 heraf som  

 overpris, der udgjorde maskeret udbytte for hovedanpartshaveren.
Der var  

 henset til, at 40% af omsætningen i de sidste 3 år i det personligt drevne  

 firma vedrørte leasing af edb-anlægget, systemtesteren og celettebænken til  

 det købende selskab, som var eneste leasingkunde til disse aktiver.
Landsretten lagde til grund, at selskabet kunne have leaset de nævnte  

 aktiver hos en anden udbyder på samme vilkår, og den ved overdragelsen  

 fastsatte goodwill blev godkendt (dissens). * Højesteret bemærkede, at  

 kundeforhold mellem parter, der ikke har modstridende interesser, også som  

 udgangspunkt kan danne grundlag for skattemæssig ansættelse af goodwill, men  

 kundeforholdet skal have haft en sådan karakter, at der er grundlag for at  

 antage, at en uafhængig køber af virksomheden ville have tillagt det  

 goodwillværdi.
Leasingforholdet med anpartsselskabet fandtes at være af en  

 sådan karakter, at det ikke kunne danne grundlag for skattemæssig beregning  

 af goodwill.
Den beregnede goodwillværdi blev herefter nedsat). (Tidligere  

 ØLD i TfS 1995, 683). * TOLD*SKAT Nyt 1992.22.693 (TfS 1992,211) (ØLD). Landsretten lagde til  

 grund, at virksomhed med afholdelse af Miss Danmark-konkurrencer udelukkende  

 havde fundet sted i selskabsregi.
Som følge heraf var goodwill knyttet til  

 selskaberne, hvorfor hovedaktionæren ikke selvstændigt kunne disponere over  

 goodwill som en ham tilhørende personlig rettighed.
Vederlaget for goodwill,  

 der var betalt til hovedaktionæren, var en maskeret udlodning.
 * TfS 1997, 921 (LSR) Nogle assurandører opsagde i 1990 deres stillinger  

 som ansatte i en forsikringsvirksomhed og startede  

 forsikringsmæglervirksomhed i kommanditselskabsform.
Kommanditselskabet blev udadtil administreret af et af assurandørerne ejet  

 aktieselskab.
I 1991 blev virksomheden overdraget fra kommanditselskabet til  

 aktieselskabet, der bl.a. betalte 8 mio. kr. for goodwill.
Konstruktionen med  

 kommanditselskabet som "stille selskab" anerkendtes ikke, idet  

 virksomheden ansås for drevet af aktieselskabet fra starten, og  

 goodwillvederlaget ansås for maskeret udlodning til hovedaktionærerne.* I Skat 1986.7.459 (ØLD) (TfS 1986,376) tiltrådte landsretten, at en  

 revisors overdragelse af enkelte klienter fra hans personlige  

 revisionsvirksomhed til det af ham beherskede anpartsselskab, ikke kunne  

 anses som overdragelse af goodwill fra revisionsvirksomheden, idet goodwill  

 er så nøje forbundet med selve virksomheden, at der ikke med skattemæssig  

 virkning kan foretages særskilt overdragelse af dele af virksomhedens  

 goodwill.
Det til revisor udbetalte beløb blev herefter anset for maskeret  

 udlodning.
Skat 1986.3.217 (LSR) (TfS 1986,164): I forbindelse med omdannelse af en  

 hidtil personligt drevet virksomhed til et anpartsselskab, blev værdien af  

 goodwill ansat til 250.000 kr.
De lignende myndigheder fastsatte  

 goodwill-værdien til 165.000 kr.
LSR tiltrådte, at værdien af den overdragne  

 goodwill ikke kunne ansættes til en højere værdi end 165.000 kr. og fandt, at  

 det beløb, hvormed overdragelsessummen oversteg den fastsatte værdi af  

 goodwill, skulle betragtes som maskeret udlodning.
S.F.1.2.3.5 Gældsbrev Såfremt et i forbindelse med stiftelse af et hovedaktionærselskab udstedt  

 gældsbrev afdrages ekstraordinært, anses afdraget at indeholde maskeret  

 udlodning.
Størrelsen af udlodningen opgøres på grundlag af den kurs, som  

 gældsbrevet har på tidspunktet for erlæggelsen af det ekstraordinære afdrag,  

 jf.
LSR 1980.186, der vedrørte et tilfælde, hvor et pantebrev ved stiftelsen  

 var kursansat til 80. Efter 6 års forløb blev restgælden indfriet.
På dette  

 tidspunkt skønnedes pantebrevskursen at være 90. Kursgevinsten 10% af  

 restgælden * sædvanligt afdrag blev anset for at være udlodning.
 I LSR 1982.16 har retten anset, at der ikke var sket en udlodning til  

 hovedaktionæren, da dennes pantesikrede fordring på sit selskab, der ved hans  

 formueansættelse var optaget til kurs 50, blev ændret til et uforrentet og  

 usikret anfordringstilgodehavende, der blev optaget til nominel værdi.
Ændringen var en følge af et af selskabets kreditorer gennemtvunget salg  

 af selskabets ejendom.
Da hovedaktionæren kun kunne beskattes af fordringens  

 reelle værdistigning som følge af ændringen, fandt retten ikke, at der var  

 tilgået hovedaktionæren nogen fordel.
TfS 1994, 529 (ØLD). En hovedaktionær, der sammen med sin ægtefælle ejede  

 2/3 af anpartskapitalen i et selskab, konverterede et udlån til selskabet til  

 2 løsørepantebreve.
Ved konverteringen blev hovedstolen opskrevet således, at  

 kursværdien på de nye lån svarede til hovedstolen på det oprindelige lån.  

 Landsretten fandt, at hovedaktionæren var skattepligtig som maskeret  

 udlodning af kursgevinster ved løbende afdrag på de nye lån.
I Skat 1985.5.  

 121 (VLD) statuerede landsretten maskeret udlodning ved pristalsregulering af  

 afdrag på gældsbreve.
En statsaut. revisor overdrog en anpart i et  

 revisorinteressentskab til revisorens hovedaktionærselskab, og i forbindelse  

 med overdragelsen blev udstedt gældsbreve, der var rentefrie, men hvor  

 afdragene var pristalsregulerede, og disse pristalsreguleringer blev anset  

 for maskerede udlodninger.
S.F.1.2.3.6 I øvrigt Fra praksis i øvrigt kan nævnes:
 LSR 1967.10: Hovedaktionærens køb af aktier til underpris fra det af ham  

 beherskede aktieselskab anset for maskeret udlodning.
UfR 1969.412H: Bygningshåndværkerselskabs tab ved salg af selskabets  

 ejendom til aktionærerne for 8.700.000 kr. blev ikke anerkendt.  

 Ejendomsværdien var ansat til 8.870.000 kr.
Ejendommens opførelsespris var  

 9.625.100 kr.
UfR 1975.596H: (Kommenteret i RR 1976.243). Hovedaktionærs indfrielse af  

 sælgerpantegæld til selskab til kurs 60 anerkendt.
Kursen svarede til  

 pantebrevenes handelsværdi.
Pantebrevene hidrørte fra hovedaktionærens køb af  

 selskabets ejendom, hvilket køb ikke ansås sket til en værdi, der var lavere  

 end ejendommens handelsværdi.
LSR 1978.103: Et selskab var stiftet ved overdragelse af stifternes  

 personligt drevne virksomhed til bogført værdi, herunder pantebreve til pari  

 værdi.
Ved selskabets salg i samme år af pantebrevene til trediemand opstod  

 tab.
Forskellen mellem pantebrevenes pariværdi og deres skønnede handelsværdi  

 ved selskabets stiftelse anset for en udlodning, der ikke kunne fradrages af  

 selskabet.
 LSR 1984.102: En direktør solgte pantebreve til C A/S til kurs 90.
 Skatterådet kunne ikke godkende højere kurs end 71.
Direktøren var ikke aktionær i C, men i B A/S, et familieaktieselskab i  

 det væsentligste ejet af direktøren, hans moder og søster.
B ejede hele  

 kapitalen i C.
LSRfandt efter det oplyste om sammenhængen af aktionærkredsen  

 i C A/S, at købesummens fastsættelse var muliggjort af direktørens  

 familiemæssige indflydelse i aktionærkredsen, og forskellen blev anset som  

 engangsydelse af udlodningsmæssig karakter.
UfR 1978.660H, skd. 46.235: Hovedaktionærs salg af grunde til selskabet  

 til for høj pris.
Sagen hjemvist til fornyet skøn hos ligningsmyndighederne.
TfS 1994.318, (ØLD). En direktør, der var hovedaktionær i et aktieselskab,  

 der ejede anparterne i 3 anpartsselskaber, havde hjemtaget et udlandslån, der  

 blev videreudlånt til de 4 selskaber.
Vilkårene herfor gik ud på  

 tilbagebetaling af de dobbelte lånebeløb og med en forrentning på 9%.
Halvdelen af de betalte afdrag blev anset for maskeret udbytte, ligesom  

 der blev beregnet skattegodtgørelse af en del af rentebeløbene.
Det blev lagt  

 til grund, at lånene var givet på usædvanlige vilkår, og at direktøren havde  

 bestemmende indflydelse på alle 4 selskaber.
Landsretten fandt endelig at det  

 forhold, at udlodningen fra datterselskaberne havde passeret moderselskabet,  

 ikke var til hinder for en beskatning efter LL § 16 A.
LSR 1979.169: Tilbagekøbsretten til en ejendom blev udnyttet af en enke,  

 som var hovedaktionær i det selskab, som afstod ejendommen.
Den økonomiske  

 fordel ved udnyttelsen af tilbagekøbsretten blev anset for  

 indkomstskattepligtig for enken, idet der bl.a. blev lagt vægt på, at  

 tilbagekøbsretten var erhvervet på et tidspunkt, hvor enkens mand og hans  

 søster dominerede selskabet.
TfS 1994,131 (VLD) vedrørte et tilfælde, hvor et  

 udenlandsk firma havde udbetalt provisioner til 2 danske anpartsselskaber.  

 Anpartsselskaberne og disses anpartshavere, var anpartshavere i et dansk  

 selskab, der havde eneforhandlingen af maskiner, der blev fremstillet af det  

 udenlandske firma.
Provisionsindtægterne fra det udenlandske firma, til selskabet der havde  

 eneforhandlingen, blev udbetalt på grundlag af omsætningen af  

 landbrugsmaskiner.
Imidlertid blev provisionsindtægterne fordelt  

 forholdsmæssigt mellem aktionærerne i selskabet.
Landsretten fandt, at  

 provisionerne skulle beskattes i selskabet der havde eneforhandlingen.  

 Endvidere ansås udbetalingen af provisionerne til anpartsselskaberne for  

 maskeret udlodning.
Om et tilfælde, hvor omdannelsen af en personligt drevet virksomhed til et  

 anpartsselskab skete efter reglerne i VOL, se Skat 1990.7.537 (LSR) (TfS  

 1990,329). Landsskatteretten bemærkede, at en eventuel fravigelse i de i  

 forbindelse med virksomhedsomdannelsen anvendte værdier på de overdragne  

 aktiver (bil og inventar) i princippet alene påvirkede omsætningsværdien for  

 de erhvervede anparter.
Derudover bemærkede retten, at der i forbindelse med  

 omdannelsen ikke var ydet klageren et stiftertilgodehavende, som ville kunne  

 påvirkes af en eventuel overpris på de overdragne aktiver.
Der var herefter  

 ikke grundlag for at statuere maskeret udlodning.
 For en hovedaktionær, som påtænkte at sælge en del af sine aktier i et  

 moderselskab til dets helejede datterselskab, fandt Ligningsrådet, at  

 dispositionen ikke kunne anses for omfattet af reglerne i ABL, men at hele  

 afståelsessummen måtte anses for skattepligtig udlodning for hovedaktionæren  

 i henhold til LL § 16 A, stk. 1. Afgørelsen blev begrundet med, at koncernen  

 ved dispositionen mistede værdier, som blev overdraget til hovedaktionæren,  

 hvilket alene var muliggjort ved hovedaktionærens beherskelse af  

 moderselskabet, se RR 1984.SM.143.
 Derimod har Skattedepartementet ikke statueret beskatning efter LL § 16 A,  

 stk. 1, ved en mindretalsaktionærs påtænkte salg af en del af aktieposten i  

 et moderselskab til dets helejede datterselskab, se RR 1968.SM.25.
 Om et tilfælde, hvor en hovedaktionær ved salg af tegningsretten til  

 konvertible obligationer til tredjemand ansås at have modtaget en maskeret  

 udlodning svarende til handelsværdien af tegningsretten, se Skat 1988.8.495  

 (TfS 1988,441). Afgørelsen er stadfæstet, Skat 1989.3.238 (LSR) (TfS  

 1989,164).
 Om afgørelser, hvor der ikke er fundet grundlag for at statuere maskeret  

 udbytte, se Skat 1988.9.534 (ØLD) (TfS 1989,404), Skat 1988.5.287 (LSR) (TfS  

 1988,299) og Skat 1990.2.134 (LSR) (TfS 1990,84).
TfS 1995,783 (HRD) De 8 anpartshavere i et selskab afhændede i 1985 deres  

 anparter i selskabet for 25,5 mio. kr.
Salgssummen, der svarede til en  

 gennemsnitlig kurs for anparterne på 25.500, blev fordelt således mellem  

 anpartshaverne, at de to i sagen omhandlede anpartshavere hver modtog  

 7.377.886 kr. svarende til kurs 30.741, mens de øvrige anpartshavere  

 forholdsmæssige vederlag svarede til kurs 20.662. Landsretten lagde til  

 grund, at aftalen om salget af anparterne var indgået under ét som  

 salg til en fastsat samlet købesum for samtlige aktier, der alle havde lige  

 rettigheder i selskabet.
Skævdelingen af vederlaget beroede derfor på  

 anpartshavernes indbyrdes aftale.
Mervederlaget ud over gennemsnitskursen var  

 derfor skattepligtigt efter SL § 4. For Højesteret blev det yderligere  

 anført, at skattekravet, der oprindeligt var gjort gældende som særlig  

 indkomst, var forældet.
Kravet fandtes ikke forældet, og Højesteret  

 stadfæstede landsrettens dom.
S.F.1.2.4 Havnemølledommen Endelig skal anføres højesteretsdom UfR 1960.535H, der omhandler et  

 særligt forsøg på undgåelse af dobbeltbeskatning.
Et selskab, der drev mølleri og korntørreri, udlejede korntørreriet til et  

 af aktionærerne oprettet interessentskab på det vilkår, at korntørreriets  

 driftsudgifter fortsat blev afholdt af selskabet, mens interessentskabet  

 betalte en omsætningsbestemt leje.
Højesteret fastslog, at udlejningen efter  

 lejekontraktens indhold ikke kunne antages at have haft en forretningsmæssig  

 baggrund, bl.a. fordi der ikke bestod nogen driftsmæssig risiko for  

 interessentskabet.
Derimod fandtes selskabet ved den foretagne disposition at have  

 tilvejebragt en ordning, hvorved aktionærerne årligt fik et særligt udbytte  

 af deres aktier ud over det deklarerede i form af interessentskabets  

 overskud.
Interessentskabets overskud måtte derefter medregnes til selskabets  

 indkomst.
S.F.1.2.5 Ydelser til hovedaktionærens børn mfl. samt fonde Overdragelse af ejendomme eller andre aktiver fra et selskab til  

 hovedaktionærens børn eller andre ham nærtstående personer må ske til  

 aktivets handelsværdi.
Er overdragelsen sket til underpris, anses forskellen  

 mellem handelsværdien og den faktiske overdragelsesværdi som maskeret  

 udlodning til erhververen, såfremt denne ejer - evt. blot en mindre post -  

 aktier i selskabet.
Er erhververen ikke aktionær, må forskellen anses som en  

 maskeret udlodning til hovedaktionæren, der derpå ved gave  

 videretransporterer aktivet til handelsværdi til den pågældende.
 Tilsvarende gælder, såfremt ovenfor nævnte personer og fonde løbende  

 modtager ydelser fra selskabet, f.eks. i form af lav husleje eller lignende.
*TfS 1997, 68 (VLD)(Appelleret) Et selskab indgik en sponsoraftale,  

 hvorefter selskabet i en 5-årig periode skulle betale 20.000 kr. det første  

 år og derefter 15.000 kr. årligt i de følgende år til selskabets  

 hovedaktionærs 14-årige datters deltagelse i ridesport.
Beløbene gik til  

 uddannelse, transporter, stævnedeltagelse, udstyr m.m.
Til gengæld skulle  

 såvel rytter som hest bære selskabets navn.
Landsretten bemærkede, at der  

 ikke var en sådan forbindelse mellem sponsorstøtten og selskabet, at udgiften  

 kunne anses som en fradragsberettiget udgift og fandt, ligesom  

 Landsskatteretten, at støtten skulle tillægges hovedaktionærens indkomst som  

 yderligere løn. * I Skat 1990.8.591 (ØLD) (TfS 1990,367) fandt retten, at et byggeselskabs  

 regnskab kunne tilsidesættes som grundlag for ligningen og selskabets  

 indkomst forhøjes skønsmæssigt.
Selskabets hovedanpartshavers indkomst kunne  

 ligeledes forhøjes med maskeret udbytte og hovedaktionærens fraskilte  

 ægtefælles indkomst med et gavebeløb.
Byggeselskabet havde opført et  

 parcelhus på en grund tilhørende hovedanpartshaverens fraskilte ægtefælle,  

 der efter skilsmissen havde haft arbejde i selskabet.
Selskabet havde haft et  

 tab ved opførelsen af huset, som var fratrukket i selskabets  

 indkomstopgørelse.
Samtidig opnåede den fraskilte ægtefælle en formuefordel  

 ved at erhverve huset til en pris, der var lavere end selskabets kostpris.
 Landsretten fandt det herefter ikke godtgjort, at byggeriet og aftalen  

 herom hvilede på sædvanlige forretningsmæssige overvejelser.
S.F.1.2.6 Omgørelser Undertiden fremsætter selskab eller aktionær ønske om, at beskatning af  

 maskeret udbytte eller udlodning undlades mod, at parterne ændrer de aftalte  

 vederlag i overensstemmelse med skattemyndighedernes skøn eller lader den  

 foretagne handel gå tilbage.
Kompetencen til at træffe afgørelse i omgørelsessager ligger hos Ligningsrådet.
I SD-cirk. 1986-22 har Ligningsrådet bemyndiget de lokale  

 ligningsmyndigheder til at tillade skattemæssig omgørelse af visse  

 hovedaktionærdispositioner med adgang til at påklage afslag til Ligningsrådet.
De lokale ligningsmyndigheder har imidlertid kun  

 kompetencen til at tillade omgørelse, når anmodning herom er fremsat inden 3  

 år efter udløbet af det pågældende indkomstår.
Omgørelsessager, der ligger ud  

 over 3 år efter det indkomstår, som omgørelsen vedrører, skal derimod altid  

 forelægges for Ligningsrådet.
Tilladelse til omgørelse af  

 hovedaktionærdispositioner vil kunne gives under følgende forudsætninger:
1. Den omgørelsesdisposition, der foretages, skal være enkel og  

 overskuelig for ligningsmyndigheden.
En hel erhvervsvirksomhed kan f.eks.  

 ikke tillades tilbageført fra selskab til stifter.
2. Forholdet skal være lagt klart frem.
Andrageren må således ikke have  

 forsøgt at skjule transaktionen, således at det var vanskeligt for  

 myndighederne uden dybtgående undersøgelse af regnskabsmateriale at  

 gennemskue forholdet.
3. Andrageren skal være i god tro, d.v.s. at han ikke vidste eller burde  

 vide, at transaktionen ville udløse beskatning af den omhandlede art.
Der vil  

 typisk foreligge ond tro, hvis differencebeløbets størrelse ikke står i  

 rimeligt forhold til overdragelsessummen.
Efter reglerne om aktionærlån, jf.
S.F.1.2.2.5., kan de stedlige  

 ligningsmyndigheder desuden under visse betingelser tillade en hovedaktionær  

 fradragsret for en efterfølgende betaling af aktionærlånsrenter.
 Hvis skatteyderne foretager sådanne ændringer af de oprindelige  

 dispositioner uden skattemyndighedernes tilladelse, vil forholdet blive  

 betragtet som en ny disposition med deraf følgende yderligere skattemæssige  

 konsekvenser i form af gave- eller udlodningsbeskatning.
 Fra praksis på omgørelsesområdet henvises til nedenstående afgørelser:
TOLD-SKAT Nyt 1992.18.547 (TfS 1992,451): Et selskab havde overdraget sin  

 virksomhed til et søsterselskab i en koncern uden at beregne værdi af  

 good-will.
Ligningsmyndigheden ansatte værdien af goodwill til  

 handelsværdien, og anså beløbet som et skattepligtigt tilskud til  

 søsterselskabet.
 Omgørelse blev nægtet, da det ansås for almindelig kendt, at goodwill  

 altid skal overdrages til handelsværdien, og da der var tale om et betydeligt  

 beløb.
Ved fornyet henvendelse fra selskabet tillod Ligningsrådet efter  

 omstændighederne omgørelse, efter at værdien af goodwill af skatteankenævnet  

 og LSR var nedsat fra oprindelig 17 mio. kr. til 1,5 mio.
TfS 1994.731.
TfS 1994.112 vedrørte et tilfælde hvor en hidtil personlig drevet  

 virksomhed var blevet omdannet til et anpartsselskab efter  

 afståelsesprincippet.
Da forudsætningerne for omgørelse er, at dispositionen  

 skal være enkel og overskuelig for ligningsmyndigheden, at forholdet skal  

 være lagt klart frem samt, at der skal foreligge god tro, fandt Ligningsrådet  

 ikke, at der kunne tillades omgørelse, således at omdannelsen i stedet skete  

 efter VOL.
Efter fornyet henvendelse fra revisor og advokat, tillod Ligningsrådet  

 omgørelse, da en række nærmere opregnede krav til en effektuering af  

 omgørelsen kunne opfyldes.
Omdannelsen blev tilladt foretaget efter VOL,  

 istedet for efter afståelsesprincippet.
Se nærmere TfS 1994.694.
 TOLD*SKAT Nyt 1993.21.1004 (TfS 1993,515). Ligningsrådet tillod efter  

 omstændighederne omgørelse i forbindelse med en vedtagelse om udlodning af  

 udbytte.
 Det er en forudsætning for at tillade en omgørelse, at det er muligt at  

 foretage omgørelsen.
TOLD*SKAT Nyt 1993.12.602 (TfS 1993,310). Omgørelse af en  

 ejendomsoverdragelse kunne ikke finde sted for en hovedaktionær, idet det var  

 et af ham tidligere ejet selskab, der havde overdraget ejendommen til ham og  

 omgørelse ønskedes med et senere tilkøbt selskab.
Omgørelse kan kun ske  

 mellem de oprindelige aftaleparter.
 TfS 1995,119 (LR) Et selskabs anmodning om delvis omgørelse af et  

 deklareret udbytte blev ikke imødekommet, dels under hensyn til at det alene  

 var den del af udbyttet, der var deklareret til ikke hovedaktionærer,  

 selskabet ønskede omgjort, dels under hensyn til at den ønskede omgørelse  

 ville bevirke en skævdeling af udbyttet i strid med selskabets vedtægter.
 TfS 1995,72 (LR) Ligningsrådet nægtede omgørelse, da manglende betaling af  

 graveafgift blev anset for et skattepligtigt tilskud til datterselskabet, der  

 ville have været i kapitaltabsproblemer, såfremt graveafgiften var blevet  

 opkrævet.
 TfS 1995,73 (LR) Ligningsrådet fandt, at en omgørelsesanmodning om  

 tilbageførsel af den i kalenderåret 1993 konterede gage til hovedaktionæren  

 ikke kunne imødekommes, idet den omhandlede disposition ikke ansås for at  

 være en egentlig omgørelse.
TfS 1995,45 (LSR) Ved salg af en personlig drevet virksomhed til et  

 selskab indgik overdragelse af goodwill til 4,8 mio. kr., som af  

 myndighederne blev nedsat til 1,8 mio. kr.
Myndighederne accepterede en  

 anmodning om omgørelse af dispositionen, og skatteansættelsen blev foretaget  

 i overensstemmelse hermed.
En klage over goodwillfastsættelsen blev afvist af  

 LSR, da tilladelse til omgørelse var udnyttet.
TfS 1996,70 (LR) Ligningsrådet nægtede at give tilladelse til omgørelse da  

 værdi af goodwill ansættes efter et skøn over handelsværdien, og  

 beregningsreglen alene er vejledende for skønnet.
Ligningsrådet bemærkede, at  

 tilladelse til omgørelse kun kan komme på tale, når en transaktion får en  

 anden skattemæssig virkning end forudsat, og dette var ikke tilfældet i denne  

 sag.
TfS 1996,103 (LR) I en sag om fikseret rente, hvor en hovedaktionær  

 rentefrit havde udlånt et beløb til et af ham behersket selskab, nægtede Ligningsrådet omgørelse.
Der blev henset til, at långiver ved det rentefri  

 udlåns størrelse til det låntagende selskab - hvis skattepligtige indkomst  

 udviste underskud - burde have indset, at der ved ligningen ville blive  

 fordret renteberegning, idet lånevilkårene ikke var tilstrækkeligt  

 forretningsmæssigt begrundede og førte til indkomstforvridning.
S.F.1.3 Udbytte fra investeringsforeninger Investeringsforeninger er foreninger, som anbringer medlemmernes midler i  

 aktier, obligationer o.lign.
Beskatningen af investeringsforeninger og deres  

 medlemmer afhænger i første omgang af, om der er udstedt omsættelige beviser  

 (certifikater) for medlemmernes indskud.
Certifikater skal fremtræde som  

 særskilte dokumenter med et bestemt pålydende, således at certifikatets ejer  

 bliver lodtager i foreningens overskud og formue i forhold til certifikatets  

 pålydende.
De certifikatudstedende investeringsforeninger er selvstændig  

 skattepligtige efter SEL.
De opdeles i udloddende og akkumulerende  

 investeringsforeninger, og beskattes efter § 1, stk. 1, nr. 6, (udloddende),  

 eller § 1, stk. 1, nr. 5a, (akkumulerende). Om skattepligten for selve  

 investeringsforeningerne henvises til S.A.1.6.1 (udloddende) og S.A.1.6.2 (  

 akkumulerende). Beskatningen af udbytte fra certifikatudstedende  

 investeringsforeninger omtales nedenfor under S.F.1.3.2.
S.F.1.3.1 Kontoførende investeringsforeninger Kontoførende investeringsforeninger anses ikke for selvstændige  

 skattesubjekter.
Beskatning sker alene hos medlemmerne, der beskattes efter  

 investeringsforeningsloven, jf. lovbek. nr. 754 af 15. aug. 1996. Der  

 henvises til S.A.1.6.3, hvor der redegøres for beskatningen af medlemmerne.
S.F.1.3.2 Certifikatudstedende investeringsforeninger De ovenfor omtalte regler i investeringsforeningsloven, lovbek. nr. 754 af  

 15. aug. 1996 om beskatning af medlemmer af investeringsforeninger, finder  

 ikke anvendelse på investeringsforeninger, der udsteder omsættelige beviser  

 for medlemmernes indskud.
Som nævnt i indledningen opdeles de  

 certifikatudstedende investeringsforeninger i udloddende og akkumulerende  

 inveningerinvesteringsforeninger.
Denne opdeling har betydning for såvel  

 investeringsforeningens subjektive skattepligt som for beskatningen af  

 medlemmerne.
Investeringsforeninger er typisk opdelt i adskilte afdelinger  

 med hver sin formue.
Når dette er tilfældet behandles hver afdeling  

 skattemæssigt som en selvstændig forening.
Ved lov nr. 399 af 22. maj 1996 er der foretaget en egentlig definition af  

 udloddende investeringsforeninger i skattemæssig forstand, jf.
LL § 16 C,  

 stk. 1. Ved udloddende investeringsforeninger forstås herefter  

 investeringsforeninger, der udsteder omsættelige beviser for medlemmernes  

 indskud, og som inden fristen for indgivelse af selvangivelse for et  

 indkomstår foretager en udlodning, der mindst skal udgøre det i LL § 16 C,  

 stk. 2-6, opgjorte beløb (minimumsudlodningen), og som ifølge deres vedtægter  

 er forpligtet til at foretage en sådan udlodning.
Beskatning af certifikater De udloddende investeringsforeninger kan opdeles i foreninger, der  

 udelukkende investerer i aktier, og i øvrige udloddende  

 investeringsforeninger.
 Udloddende investeringsforeninger, der alene investerer i aktier,  

 defineres i ABL § 2 d, stk. 1, 2. pkt. som investeringsforeninger, der ifølge  

 deres vedtægter er forpligtet til udelukkende at anbringe aktivmassen i  

 foreningens administrationsbygning og i aktier m.v. som omhandlet i ABL, dog  

 ikke aktier som omhandlet i ABL § 2 a og konvertible obligationer og retten  

 til at tegne sådanne, og til højst at foretage anbringelser i kontanter samt  

 anbringelser på sikret basis i aktiver som nævnt i KGL §§ 29-33 og kontanter  

 i tilknytning hertil inden for en samlet ramme på 25 pct. af foreningens  

 øvrige aktivmasse. (Skatteministeriet har fastsat nærmere regler om  

 oplysningspligt og administration af 25%»s reglen for aktiebaserede  

 investeringsforeninger i bek. nr. 1034 af 5. dec. 1996). Ved anbringelse på  

 sikret basis i aktiver som nævnt i KGL §§ 29-33 og kontanter i tilknytning  

 hertil forstås anbringelser i de pågældende aktiver, der overholder reglerne  

 i Finanstilsynets bekendtgørelse om investeringsforeningers adgang til at  

 anbringe midler i finansielle instrumenter samt at indgå terminsforretninger.
Anbringelse på anfordringskonto sidestilles med kontanter.
Se nærmere ABL  

 § 2 d, stk. 1. Fortjeneste eller tab på certifikater i aktiebaserede  

 udloddende investeringsforeninger behandles på samme måde som fortjeneste  

 eller tab på certificater i akkumulerende investeringsforeninger, dvs. som  

 ved afståelse af aktier iøvrigt.
Der heviseses til reglerne om  

 aktieavancebeskatning i afsnit S.G.1.2 og S.G.1.3. Fortjeneste og tab på  

 investeringsbeviser i rene aktiebaserede udloddende investeringsforeninger  

 medregnes for skattepligtige personer ved opgørelsen af aktieindkomsten, jf.  

 PSL § 4 a, stk. 2, 2. pkt., såfremt investeringsbeviset afstås efter en  

 ejertid på 3 år eller mere.
Ellers medregnes fortjenester og tab ved  

 opgørelsen af kapitalindkomsten, jf.
PSL § 4, stk. 1, nr. 5, og ABL § 2.  

 Certifikater i øvrige udloddende investeringsforeninger behandles efter ABL §  

 2 d, stk. 1, 1. pkt., dvs. at fortjeneste ved afståelse medregnes ved  

 opgørelsen af den skattepligtige indkomst.
For skattepligtige personer  

 medregnes beløbet ved opgørelsen af kapitalindkomsten, jf.
PSL § 4, stk. 1,  

 nr. 5. * Udbytte fra akkumulerende investeringsforeninger Udbytte fra akkumulerende investeringsforeninger, der er omfattet af SEL §  

 1, stk. 1, nr. 5 a, 1. pkt., beskattes hos fysiske personer som  

 aktieindkomst, jf.
PSL § 4 a, stk. 1, nr. 1, bortset fra udbytte fra aktier  

 og investeringsbeviser omfattet af ABL §§ 2 a og 3. Det samme gælder  

 afståelsessummer efter LL § 16 B, der modtages fra akkumulerende  

 investeringsforeninger, jf.
PSL § 4 a, stk. 1, nr. 2, bortset fra  

 afståelsessummer vedrørende aktier som nævnt i ABL §§ 2 a og 3.
 Ifølge SEL § 13, stk. 4, skal selskaber ved opgørelsen af den  

 skattepligtige indkomst medregne 66% af udbyttebeløbet fra akkumulerende  

 investeringsforeninger (omfattet af SEL § 1, stk. 1, nr. 5 a), når aktierne i  

 det udbyttegivende selskab ikke er omfattet af ABL § 2 a eller 3. Om udbytte  

 fra udlandet se SEL § 13, stk. 5. For så vidt angår udlodninger fra  

 udenlandske udloddende investeringsforeninger se SEL § 13, stk. 6-9. Se  

 endvidere S.C.1.2.4.5 om selskabers skattepligt af udbytte fra  

 investeringsforeninger iøvrigt.
Udbytte fra udloddende investeringsforeninger * Udbytte fra udloddende investeringsforeninger beskattes efter et  

 transparensprincip.
Et transparensprincip går ud på, at investor beskattes af  

 afkastet ved investering i en investeringsforening på samme måde, som hvis  

 afkastet var oppebåret ved direkte investering.
I overensstemmelse hermed er  

 den skattemæssige behandling af udlodninger fra udloddende  

 investeringsforeninger afhængig af den værdipapirtype, som danner baggrund  

 for udlodningen.
Disse regler er indført ved lov nr. 299 af 27. april 1994.  

 Ved lov nr. 399 af 22. maj 1996 er reglerne om beskatning af udloddende  

 investeringsforeninger ændret, idet der er sket en justering af  

 transparensprincippet, ligesom § 16 C, der bl.a. indeholder en definition af  

 en udloddende investeringsforening, er blevet indsat i LL.
Det er således  

 præciseret, at der skal foretages sammenligning med de skatteregler, der  

 ville have været gældende, hvis en privatperson havde foretaget de  

 tilsvarende investeringer, d.v.s. persontransparens.
Præciseringerne berører  

 både reglerne om, hvilke indtægter, avancer og tab, der skal udloddes, såvel  

 som beskatningsregler vedrørende selve udlodningen.
Udlodningsreglerne er  

 ændret, således at de udloddende investeringsforeninger så vidt muligt er  

 forpligtet til at udlodde netop de indtægter og avancer, der ville være  

 skattepligtige hos personer ved direkte investering, og således, at  

 foreningerne så vidt muligt kan foretage fradrag i udlodningen for netop de  

 tab, der ville være fradragsberettigede hos personer ved direkte investering.
 Beskatningsreglerne for udlodningen er ændret således, at selskaber m.v.,  

 der modtager udlodning fra udloddende investeringsforeninger, ikke skal  

 beskattes af den del af udlodningen, der hidrører fra indtægter, der ville  

 være skattefri, hvis selskabet selv havde foretaget investeringen.
I det følgende gennemgås reglerne i LL § 16 C, der præciserer, hvilke  

 indtægter, avancer og tab, der skal udloddes af en udloddende  

 investeringsforening til medlemmerne.
Udloddende investeringsforeninger, der  

 overholder reglerne for udlodning, er subjektivt skattepligtige efter SEL §  

 1, stk. 1, nr. 6. Såfremt en udloddende investeringsforening ikke udlodder de  

 udlodningspligtige beløb, bliver foreningen subjektivt skattepligtig som  

 akkumulerende investeringsforening efter SEL § 1, stk. 1, nr. 5 a.
Efter  

 gennemgangen omtales reglerne for beskatning hos medlemmerne af de modtagne  

 udlodninger.
Udloddende investeringsforeninger defineres, jf.
LL § 16 C, stk. 1, som  

 foreninger, der udsteder omsættelige beviser for medlemmernes indskud, og som  

 inden fristen for indgivelse af selvangivelse for et indkomstår foretager en  

 udlodning, der mindst skal udgøre det efter LL § 16 C, stk. 2-6 opgjorte  

 beløb (minimumsudlodningen), og som ifølge deres vedtægter er forpligtet til  

 at foretage en sådan udlodning.
 Af LL § 16 C stk. 2, fremgår, at minimumsudlodningen udgør summen af  

 indkomstårets indtægter og nettobeløb, som er opregnet i stk. 3, med fradrag  

 af de tab og udgifter, der er omhandlet i stk. 4-6.
Bestemmelsen i LL § 16 C, stk. 3, indeholder en opregning af de indtægter,  

 der skal udloddes.
I de tilfælde, hvor bestemmelsen også opregner tab, er der  

 tale om tab, der kun kan modregnes i tilsvarende indtægter.
Tab, der også kan  

 fradrages i andre indtægter, er omfattet af stk. 4. De opregnede indtægter og  

 nettobeløb er følgende:
 1) Renteindtægter fordeles over den periode, de vedrører.
2) Udbytter og afståelsessummer ved salg af aktier m.v. til det udstedende  

 selskab, som ved direkte investeringer foretaget af personer ville blive  

 beskattet som kapitalindkomst.
Aktieindkomstbeskattede udbytter og  

 afståelsessummer ved salg til det udstedende selskab, er også omfattet af  

 minimumsudlodningen efter nr. 9. Den samlede virkning af nr. 2 og nr. 9 er  

 dermed, at alle udbytter og afståelsessummer ved salg af aktier m.v. ved salg  

 til det udstedende selskab indgår ved beregning af minimumsudlodningen.
3) Gevinster ved salg af fordringer i fremmed valuta.
Tab på  

 fremmedmøntede fordringer kan fradrages generelt ved indkomstopgørelsen, og  

 tabene er derfor omfattet af stk. 4.
4) Gevinster på sortstemplede fordringer i danske kr.
Sortstemplede  

 fordringer er fordringer, der ikke opfylder mindsterenten på  

 udstedelsestidspunktet.
Ved personers direkte investering er gevinster på  

 sådanne fordringer skattepligtige, mens tab ikke er fradragsberettigede.
 Tabene kan derfor ikke fradrages ved opgørelsen af minimumsudlodningen.
 5) Gevinster på finansielle kontrakter som omhandlet i KGL §§ 29-33  

 fratrukket tab på finansielle kontrakter efter reglerne i KGL § 31, stk. 2-4,  

 og § 32, stk. 2 og 3.
 6) Gevinster ved afståelse af aktier omfattet af ABL § 2 (aktier, som  

 investeringsforeningen afstår efter en ejertid på under 3 år). I gevinsterne  

 kan fradrages tab på tilsvarende aktier, og et overskydende tab kan overføres  

 til fradrag i gevinster på tilsvarende aktier i de efterfølgende 5  

 indkomstår.
Fortjeneste og tab opgøres efter gennemsnitsmetoden.
Fortjenester på  

 aktier ejet i 3 år eller mere er ikke omfattet af minimumsudlodningen,  

 hvilket er en fravigelse i forhold til transparensprincippet, og det er en  

 fravigelse i forhold til transparensprincippet, at det er  

 investeringsforeningens ejertid, der er afgørende.
7) Gevinster ved afståelse af aktier omfattet af ABL § 2 a.
ABL § 2 a  

 omhandler aktier i udenlandske selskaber, der driver finansiel virksomhed, og  

 som beskattes lempeligt i sammenligning med dansk beskatning.
Bestemmelsen omfatter også aktier i danske selskaber, som i væsentlig grad  

 ejer aktier i sådanne udenlandske selskaber.
Tab på aktier omfattet af ABL §  

 2 a kan ikke fradrages.
8) Gevinster ved investeringsforeningens afståelse af investeringsbeviser  

 i udloddende investeringsforeninger bortset fra rene aktieafdelinger.
Tab på  

 investeringsbeviser i udloddende afdelinger, som alene investerer i  

 fremmedmøntede obligationer, kan fradrages generelt ved indkomstopgørelsen.  

 Disse tab er dermed omfattet af stk. 4. Tab på investeringsbeviser i andre  

 udloddende investeringsforeninger kan ikke fradrages.
Investeringsbeviser i  

 rene aktieafdelinger behandles efter de regler, der gælder for almindelige  

 aktier.
Gevinster ved afståelse af sådanne aktier er derfor kun omfattet af  

 minimumsudlodningen, hvis de er ejet i mindre end 3 år, jf. det ovenfor under  

 nr. 6 anførte.
9) Udbytter af aktier, som ved en direkte investering ville blive  

 beskattet som aktieindkomst.
Der henvises til det ovenfor under nr. 2  

 anførte.
10) Fortjenester på blåstemplede fordringer i danske kr., dvs. fordringer  

 som opfylder mindsterentekravet på udstedelsestidspunktet.
Tab kan fradrages  

 i det omfang, de kan rummes i årets gevinster på blåstemplede obligationer.
 Grunden til, at gevinsterne på blåstemplede obligationer er omfattet af  

 minimumsudlodningen på trods af, at de ville være skattefri for personer ved  

 direkte investering, er, at såfremt gevinster på blåstemplede fordringer ikke  

 omfattes af minimumsudlodningen, kan selskaber foretage en skattefri  

 opsparing af sådanne gevinster i en udloddende investeringsforening.
 LL § 16 C, stk. 4, indeholder reglerne for fradrag i minimumsudlodningen  

 for så vidt angår tab, som ved en direkte investering kan fradrages generelt  

 ved indkomstopgørelsen.
Beregningen går ud på, at man først tager det samlede nettobeløb efter  

 stk. 3, nr. 1-8, dvs. de kapitalindkomstbeskattede elementer, som indgår i  

 minimumsudlodningen.
I det samlede nettobeløb efter stk. 3, nr. 1-8,  

 fradrages årets tab på fremmedmøntede fordringer på investeringsbeviser i  

 udloddende investeringsforeninger, som udelukkende investerer i  

 fremmedmøntede fordringer.
 Får man på denne måde et negativt beløb, kan dette beløb fradrages i  

 udbytter omfattet af stk. 3, nr. 9, dvs. det aktieindkomstbeskattede element,  

 der indgår i minimumsudlodningen.
 Har man herefter stadig et negativt beløb, kan dette fradrages i årets  

 nettogevinster på blåstemplede obligationer efter stk. 3, nr. 10, dvs. det  

 skattefri element, der indgår i minimumsudlodningen.
 Har man herefter stadig et negativt nettobeløb, går man videre til stk. 6.
 Har man derimod et positivt nettobeløb efter beregningen i stk. 4, går man  

 videre til stk. 5.
 LL § 16 C, stk. 5 omhandler foreningens administrationsomkostninger.
 Disse kan alene fradrages i det omfang, de ikke overstiger et positivt  

 nettobeløb beregnet efter stk. 3 og 4. Er nettobeløbet efter stk. 3 og 4  

 negativt, kan administrationsomkostningerne således ikke fradrages.
Er nettobeløbet efter stk. 3 og 4 positivt, men er  

 administrationsomkostningerne større end eller lig med nettobeløbet efter  

 stk. 3 og 4, vil minimumsudlodningen være 0 kr.
De overskydende  

 administrationsomkostninger kan ikke føres videre til senere indkomstår efter  

 stk. 6. Er nettobeløbet efter stk. 3 og 4 positivt, og er  

 administrationsomkostningerne mindre end nettobeløbet efter stk. 3 og 4,  

 fordeles fradraget for administrationsomkostningerne mellem den  

 kapitalindkomstbeskattede del af nettobeløbet, den aktieindkomstbeskattede  

 del og den skattefri del.
 Fordelingen sker på grundlag af størrelsen af de enkelte dele.
LL § 16 C, stk. 6, omhandler behandlingen af negative nettobeløb opgjort  

 efter stk. 3 og 4. Disse beløb kan overføres til fradrag i de efterfølgende 5  

 indkomstår.
I det omfang et overført negativt beløb kan indeholdes i et  

 indkomstårs nettobeløb efter stk. 3-5, kan det ikke føres videre til senere  

 indkomstår.
Beskatning hos medlemmerne af udlodninger LL § 16 A, stk. 5-7, og PSL § 4, stk. 1, nr. 4, og § 4 a, stk. 1, nr. 3,  

 indeholder reglerne for beskatning af udlodninger fra udloddende  

 investeringsforeninger hos personer udenfor næring.
Reglerne sikrer en  

 opdeling af udlodningerne i en skattefri del, en aktieindkomstbeskattet del  

 og en kapitalindkomstbeskattet del.
Opdelingen er foretaget i  

 overensstemmelse med transparensprincippet.
 I LL § 16 A, stk. 5, afgrænses den kreds af skattepligtige, der er  

 skattefri af den del af udlodningen fra udloddende investeringsforeninger,  

 der hidrører fra foreningens nettogevinster på blåstemplede obligationer.  

 Denne kreds udgøres af personer og dødsboer, der ikke udøver næring med køb  

 og salg af fordringer eller driver næringsvirksomhed med finansiering, jf.  

 KGL § 3.
I LL § 16 A, stk. 6 og 7, findes de nærmere regler for fastsættelse af den  

 skattefri del af udlodningen.
Bestemmelsen indeholder regler om beregning af  

 maksimumsbeløb for den skattefri del af udlodningen, og den skattefri del  

 udgør det mindste af de beløb, som beregnes efter henholdsvis stk. 6 og 7.
Efter stk. 6 opgøres den skattefri del - som udlodningen fratrukket den  

 del af udlodningen, der hidrører fra de elementer i minimumsudlodningen, som  

 består af indtægter, der hos personer ved en direkte investering ville blive  

 beskattet som kapitalindkomst eller som aktieindkomst.
De indtægter, som ved  

 en direkte investering ville blive beskattet som aktie- eller  

 kapitalindkomst, opgøres efter fradrag for tab, som kan fradrages generelt  

 ved indkomstopgørelsen, administrationsomkostninger, som kan fradrages i de  

 pågældende indtægter efter LL § 16 C, stk. 5, og overførte tab fra tidligere  

 år.
Efter stk. 7 opgøres den skattefri del af udlodningen, som den del af  

 udlodningen, der hidrører fra årets nettogevinster på blåstemplede  

 obligationer.
I disse nettogevinster fradrages de  

 administrationsomkostninger, som efter LL § 16 C, stk. 5, fradrages i  

 nettogevinsterne på blåstemplede obligationer.
Stk. 7 har alene betydning,  

 hvis investeringsforeningen udlodder mere end minimumsudlodningen.
PSL § 4 a, stk. 1, nr. 3 indeholder reglerne for beregningen af den del af  

 udlodningen, der beskattes som aktieindkomst.
Reglen tager sit udgangspunkt i  

 den del af den skattepligtige udlodning, der er tilbage efter beregning af  

 den skattepligtige del af udlodningen efter LL § 16 A, stk. 5-7.
I lighed med LL § 16 A, stk. 5-7, indeholder PSL § 4 a, stk. 1, nr. 3, to  

 beregningsmetoder, hvor det er det mindste af de to beregnede beløb, der  

 beskattes som aktieindkomst.
Den første maksimeringsregel går ud på, at den  

 aktieindkomstbeskattede del af udlodningen beregnes som den skattepligtige  

 del af udlodningen fratrukket de kapitalindkomstbeskattede elementer, som  

 indgår i minimumsudlodningen.
De kapitalindkomstbeskattede elementer opgøres  

 efter fradrag for tab, som kan fratrækkes generelt ved indkomstopgørelsen,  

 administrationsomkostninger og tab, der er fremført fra tidligere år.
Den anden maksimeringsregel går ud på, at den aktieindkomstbeskattede del  

 af udlodningen ikke kan overstige den del af udlodningerne, der hidrører fra  

 aktieudbytter, som ved direkte investering ville blive beskattet som  

 aktieindkomst, samt årets nettogevinster på aktier, som  

 investeringsforeningen har ejet i tre år eller mere.
Det er i denne  

 forbindelse investeringsforeningens ejertid, der er afgørende.  

 Aktieudbytterne opgøres efter fradrag for den del af  

 administrationsomkostningerne, der efter LL § 16 C, stk. 5, henføres til  

 udbytterne.
Gevinster på aktier ejet i tre år eller mere er ikke omfattet af  

 minimumsudlodningen.
Disse gevinster udloddes derfor kun i de tilfælde, hvor  

 investeringsforeningen vælger at udlodde mere end minimumsudlodningen.
Reglen i PSL § 4 a, stk. 1, nr. 3, gennemfører transparensprincippet for  

 så vidt angår udbytter, som ville blive beskattet som aktieindkomst ved en  

 direkte investering.
Endvidere bevirker reglen, at i det omfang, der udloddes  

 et beløb, der er større end minimumsudlodningen, anses det overskydende beløb  

 for at hidrøre fra investeringsforeningens gevinster på aktier ejet i tre år  

 eller mere.
Disse beløb beskattes i overensstemmelse med  

 transparensprincippet som aktieindkomst.
Den del af udlodningen, der anses  

 for at hidrøre fra ved salg af aktier ejet i tre år eller mere, kan dog ikke  

 overstige investeringsforeningens nettogevinster i det pågældende indkomstår  

 på sådanne aktier.
Transparensprincippet fraviges på to punkter.
For det første er det altid investeringsforeningens ejertid, der er  

 afgørende, når det skal afgøres, om aktierne er ejet i tre år eller mere.
For  

 det andet finder 100.000 kr.'s reglen for børsnoterede aktier ikke  

 anvendelse.
 Den del af den skattepligtige udlodning, som ikke beskattes som  

 aktieindkomst, beskattes som kapitalindkomst efter PSL § 4, stk. 1, nr. 4.
Beskatning hos selskaber, foreninger og fonde af udlodninger Ved SEL § 13, stk. 7-10, og FBL § 10, stk. 5-8, gennemføres  

 transparensprincippet for selskaber.
De to regelsæt er identiske.
I det  

 følgende gennemgås reglerne i SEL § 13, stk. 7-10, men de samme regler gælder  

 efter FBL § 10, stk. 5-8. Reglerne går ud på, at den af udlodningen, der  

 hidrører fra gevinster ved salg af aktier ejet i tre år eller mere, er  

 skattefri, mens den del af udlodningen fra en udloddende  

 investeringsforening, der hidrører fra aktieudbytter, beskattes som  

 aktieudbytter, hvilket vil sige, at alene 66% af indtægten medregnes ved  

 indkomstopgørelsen.
Den resterende del af udlodningen medregnes fuldt ud ved  

 indkomstopgørelsen.
SEL § 13, stk. 7-10, regulerer beregningen af den del af udlodningen fra  

 udloddende investeringsforeninger, der er skattefri for selskaber og  

 foreninger.
Da gevinster på aktier ejet i tre år eller mere ville være  

 skattefri hos selskaber og foreninger ved en direkte investering, er det den  

 del af udlodningen, der hidrører fra sådanne avancer, der er skattefritaget.
I stk. 7 afgrænses den kreds af skattepligtige, der er skattefri af den  

 del af udlodningen fra udloddende investeringsforeninger, der hidrører fra  

 foreningens nettogevinster på aktier ejet i tre år eller mere.
Denne kreds  

 udgøres af selskaber og foreninger, der ikke udøver næring med køb og salg af  

 aktier, jf.
ABL § 3.
I stk. 8 og 9 findes de nærmere regler for fastsættelse af den skattefri  

 del af udlodningen.
Begge regler indeholder regler om beregning af  

 maksimumsbeløb for den skattefri del af udlodningen, og den skattefri del  

 udgør det mindste af de beløb, som beregnes efter henholdsvis stk. 8 og 9.
Efter stk. 8 opgøres den skattefri del som udlodningen fratrukket  

 minimumsudlodningen.
Denne opgørelsesmetode er begrundet i, at gevinster på  

 aktier ejet i tre år eller mere ikke er omfattet af minimumsudlodningen.
 Det er således den del af udlodningen, der overstiger minimumsudlodningen,  

 der kan hidrøre fra sådanne gevinster.
 Efter stk. 9 opgøres den skattefri del af udlodningen som den del af  

 udlodningen, der hidrører fra årets nettogevinster på aktier ejet i tre år  

 eller mere.
Det er investeringsforeningens ejertid, der er afgørende.
Stk. 9 får alene  

 betydning, hvis investeringsforeningen udlodder mere end minimumsudlodningen  

 tillagt årets nettogevinster på aktier ejet i tre år eller mere.
Reglerne bevirker, at i det omfang der udloddes et beløb, der er større  

 end minimumsudlodningen anses det overskydende beløb for at hidrøre fra  

 gevinster på aktier ejet i tre år eller mere, og disse beløb er i  

 overensstemmelse med transparensprincippet skattefri.
Den del af udlodningen,  

 der anses for at hidrøre fra gevinster ved salg af aktier ejet i tre år eller  

 mere, kan dog ikke overstige investeringsforeningens nettogevinster i det  

 pågældende indkomstår på sådanne aktier.
 Stk. 10 indeholder reglerne for beregning af den del af udlodningen, der  

 alene medregnes med 66% ved indkomstopgørelsen for selskaber og foreninger.  

 Reglen tager sit udgangspunkt i den del af skattepligtig udlodning, dvs. den  

 del af udlodningen, der er tilbage efter beregning af den skattefri del af  

 udlodningen efter stk. 7-9. I lighed med stk. 7-9 indeholder stk. 10 to  

 beregningsmetoder, hvor det er det mindste af de to beløb, der medregnes med  

 66% ved indkomstopgørelsen.
Den første maksimeringsregel går ud på, at den udbyttebeskattede del af  

 udlodningen beregnes som den skattepligtige del af udlodningen fratrukket de  

 elementer i minimumsudlodningen, som ville blive beskattet fuldt ud ved en  

 direkte investering.
De fuldt ud beskattede elementer opgøres efter fradrag  

 for tab, som kan fratrækkes generelt ved indkomstopgørelsen,  

 administrationsomkostninger og tab, der er fremført fra tidligere år.
 Den anden maksimeringsregel går ud på, at den del af udlodningen, der  

 medregnes med 66% ved indkomstopgørelsen ikke kan overstige den del af  

 udlodningerne, der hidrører fra aktieudbytter, som ved en direkte investering  

 alene ville blive medregnet med 66% ved indkomstopgørelsen.
 Aktieudbytterne opgøres efter fradrag for den del af  

 administrationsomkostningerne, der efter LL § 16 C, stk. 5, henføres til  

 udbytterne.
 Den del af den skattepligtige udlodning, der ikke medregnes med 66% ved  

 opgørelsen af den skattepligtige indkomst, medregnes fuldt ud ved  

 indkomstopgørelsen.
Om selskabers skattepligt af udbytte fra udlandet se SEL § 13, stk. 5. For  

 så vidt angår udlodninger fra udenlandske udloddende investeringsforeninger  

 se SEL § 13, stk. 7-10, jf. ovenstående.
Se i øvrigt S.C.1.2.4.5 om  

 selskabers skattepligt af udbytte fra investeringsforeninger. * S.F.1.4 Fikseret løn, rente, leje Fikseret løn Aftale mellem en hovedaktionær og det af ham beherskede selskab kan gå ud  

 på, at hans arbejdsvederlag fastsættes til en værdi, der ligger under, hvad  

 selskabet skulle betale til en udenforstående person.
I disse tilfælde må man i almindelighed acceptere det af parterne aftalte  

 vederlag. * Skatteministeren har i TfS 1997,80 redegjort for den  

 administrative praksis om lønfiksering i hovedaktionærforhold.
Det fremgår af  

 Ministerens redegørelse, at der har været en helt klar administrativ praksis  

 om, at der som absolut altovervejende hovedregel ikke blev foretaget  

 lønfiksering.
Lønfikseringssager skulle indtil 1992 forelægges for Told- og Skattestyrelsen.
På baggrund af denne klare praksis fandt Ligningsrådet  

 det ubetænkeligt ved TS-cirkulære 1992-14 at lægge beføjelsen til at foretage  

 forhåndsgodkendelse af lønfikseringer ud til told- og skatteregionerne.
Der  

 var ikke herved tilsigtet nogen praksisændring, hvilket blev tilkendegivet i  

 cirkulæret.
I 1995 udsendtes TS-cirkulære 1995-24 om fiksering af rente m.v.  

 i hovedaktionærforhold.
I dette cirkulære, der erstattede 1992-cirkulæret,  

 blev det atter fastslået, at lønfikseringssager skulle forelægges told- og  

 skatteregionerne.* Landsskatteretten har underkendt lønfikseringen i en offentliggjort sag,  

 se således TfS 1996,750 (LSR), hvor klageren, en direktør og tillige  

 hovedaktionær ikke havde modtaget løn fra selskabet i 1990-91, ligesom han  

 havde et uforrentet stiftertilgodehavende i selskabet.
Klageren havde ikke  

 modtaget løn fra selskabet i 1990 og havde kun modtaget løn fra selskabet i  

 2. halvår af 1991. De stedlige ligningsmyndigheder havde fundet, at klageren  

 var skattepligtig af et fikseret lønvederlag på henholdsvis 240.000 kr. og  

 120.000 kr. for indkomstårene 1990 og 1991, jf. det tidligere TSS-cirk.  

 1992-14. Landsskatteretten traf afgørelse om, at der, henset til selskabets  

 skattemæssige regnskaber samt til, at det i øvrigt måtte anses for  

 forretningsmæssigt begrundet, at der i en virksomheds opstartsfase blev  

 foretaget en konsolidering af virksomheden, ikke var grundlag for at statuere  

 indkomstforvridning.
Der var således ikke grundlag for fiksering af løn hos  

 klageren efter SL § 4, jf. cirk. nr. 437 af 5. nov. 1975.
Det er således en altovervejende hovedregel, at der ikke foretages  

 lønfiksering.
Fiksering af renter og leje kan afgøres af de lokale  

 skattemyndigheder, hvorimod fiksering af vederlag skal forelægges told- og  

 skatteregionen forinden kendelse afsiges.
 Der henvises i øvrigt til TSS cirk. 1995-24.
 Det her omhandlede spørgsmål må ikke forveksles med spørgsmålet om hvem  

 der er rette indkomstmodtager, se S.C.1.1.1.
Fikseret rente * Ligningsrådet har i TSS-cirk. 1995-24 af 31/12 1995 med virkning fra  

 indkomståret 1996 i medfør af skattestyrelseslovens § 13 vedtaget følgende  

 anvisning om fiksering af rente m.v. i hovedaktionærforhold:
 1. Såfremt en hovedaktionær yder lån til selskabet og det konstateres, at  

 der ikke beregnes rente, eller parterne har fastsat en for lav rente i  

 forhold til, hvad der må anses for sædvanlig markedsrente for et tilsvarende  

 lån mellem uafhængige parter, skal der skattemæssigt ske korrektion herfor.
Der kan alene foretages korrektion, når det efter en konkret bedømmelse må  

 lægges til grund, at rentefriheden eller den lavere rente ikke er  

 forretningsmæssigt begrundet. 1.1. Hovedaktionæren beskattes i disse tilfælde  

 af en fikseret årlig rente, svarende til Nationalbankens diskonto på  

 tidspunktet for lånets stiftelse med tillæg af 4 procentpoint.
Der kan dog  

 anvendes en lavere rente, hvis det påvises, at markedsrenten for det af  

 selskabet optagne lån er lavere.
Der vil normalt ikke være grundlag for at  

 ændre selskabets indkomst, idet renteudgiften anses modsvaret af det modtagne  

 tilskud.
 2. De kommunale skattemyndigheder skal fortsat forelægge sager om  

 fiksering af vederlag (løn og lignende) for told- og skatteregionerne,  

 forinden kendelse afsiges.
 3. Cirkulæret har virkning fra indkomståret 1996. I det omfang, dette  

 cirkulære bevirker, at der skal foretages rentefiksering, ud over hvad der  

 følger af hidtidig praksis, skal renteberegningen dog først foretages fra 1.  

 januar 1996.
4. Med nærværende cirkulære ophæves TS-cirkulære 1992-14.Den 4. juli 1997  

 har Told- og Skattestyrelsen udsendt TSS-cirk.1997-23 om fiksering af rente i  

 hovedaktionærforhold.
Cirkulæret vedrører udelukkende indkomstår til og med  

 1995. For tiden efter indkomståret gælder TSS-cirk. 1995-24. TSS-cirk.  

 1997-23 er udsendt på baggrund af de nedenfor omtalte domme, der er afsagt af  

 henholdsvis Højesteret og Vestre Landsret.
 1. Højesteret har ved en dom afsagt den 20. august 1996 (TfS 1996,642)  

 statueret, at der ikke var fornødent grundlag for at beskatte sagsøgeren af  

 en fikseret rente vedrørende et rentefrit stiftertilgodehavende på hans  

 selskab.
 Sagen omhandlede indkomstårene 1989, 1990 og 1991. 1.1 Højesteret  

 bemærkede følgende:
 Spørgsmålet om den skattemæssige behandling af rentefri og lavt forrentede  

 lån fra hovedaktionærer har - som det fremgår af en delredegørelse af 19/10  

 1995 fra Skatteministeriets retssikkerhedsudvalg (TfS 1996,37) - givet  

 anledning til betydelig tvivl såvel med hensyn til hjemmelsgrundlaget som den  

 nærmere gennemførelse af beskatningen.
 I mangel af en særlig lovregulering kan tilsidesættelse af rentefriheden  

 for appellantens tilgodehavende hos anpartsselskabet for indkomstårene  

 1989-91 ikke ske i videre omfang end angivet i de administrativt fastsatte  

 retningslinjer, som gjaldt for de pågældende indkomstår.
 Det følger af Ligningsdirektoratets cirkulære af 5/11 1975 og af  

 ligningsvejledningerne for 1987-1991, at man ved aftaler mellem en  

 hovedaktionær og det af ham beherskede selskab om lån til selskabet i  

 almindelighed må acceptere parternes aftale med hensyn til forrentning, men  

 at sådanne aftaler kan tilsidesættes i særlige tilfælde.
Appellanten ydede lånet i forbindelse med stiftelsen af anpartsselskabet,  

 og lånet hidrørte fra overdragelse til selskabet af det fartøj, som skulle  

 danne grundlag for selskabets virksomhed.
Fartøjet havde ikke tidligere været  

 anvendt erhvervsmæssigt, og det måtte ved overdragelsen anses for usikkert, i  

 hvilket omfang indtægter kunne forventes.
Under disse omstændigheder finder  

 Højesteret, at der - uanset de skattemæssige fordele, der kan være forbundet  

 med ordningen - ikke er fornødent grundlag for at tilsidesætte rentefriheden  

 mellem hovedanpartshaveren og selskabet.
Som følge heraf tager Højesteret  

 appellantens principale påstand til følge.
2. Vestre Landsret har ved en dom afsagt den 2. april 1997 (TfS 1997, 329)  

 statueret, at der ikke var grundlag for at tilsidesætte en aftalt rentefrihed  

 vedrørende sagsøgerens udlån til hans selskab.
Sagen vedrørte indkomståret  

 1990 og angik en person, som lånte sit selskab, der havde købt et gods, et  

 beløb over mellemregningskontoen, der ved årets udgang udgjorde godt kr. 4,6  

 mio.
 Vestre Landsret udtalte i tilslutning til Højesterets dom af 20. august  

 1996 bl.a. følgende:
Det må efter bevisførelsen lægges til grund, at lånet blev ydet som  

 alternativ til et banklån med kaution af sagsøgeren, da svigtende indtægter  

 og uforudsete store udgifter til modernisering og ombygning nødvendiggjorde,  

 at selskabet blev tilført likviditet.
Efter sagsøgerens forklaring lægges det  

 endvidere til grund, at han, da han ydede lånet, betragtede selskabets  

 økonomiske problemer som rent forbigående og forventede, at godsets drift på  

 længere sigt var rentabel, og det findes ikke godtgjort, at det på dette  

 tidspunkt var klart, at selskabet ikke ville være i stand til at udnytte et  

 rentefradrag.
 Dommen er endelig.
 3. Ved anvendelse af dette cirkulære lægges Højesterets dom af 20. august  

 1996 til grund, hvorefter der alene kan ske rentefiksering i særlige  

 tilfælde.
 Den af Højesteret fastslåede retstilstand har virkning til og med  

 indkomståret 1995. For tiden herefter gælder TS-cirkulære 1995-24.
 3.1 I tilfælde, hvor skattemyndighederne har foretaget fiksering af en  

 hovedaktionærs/hovedanpartshavers rentefri- eller lavtforrentede udlån til  

 sit selskab, medfører de nævnte to domme, at der for lignende tilfælde kan  

 tillades genoptagelse, bortset fra tilfælde, hvor der må anses at foreligge  

 særlige omstændigheder.
 Afgørelse af om der kan ske genoptagelse baseres på en samlet konkret  

 vurdering af sagens omstændigheder.
Følgende vejledende momenter taler for genoptagelse:   

 lån af begrænset størrelse lån modtaget som betaling for overdragelse af  

 fysiske aktiver - herunder som apportindskud ved nystiftelse af selskaber -  

 der ikke tidligere har været anvendt erhversmæssigt og / eller, hvor det er  

 usikkert i hvilket omfang indtægter må forventes. midlertidige lån til  

 afværgning af forbigående økonomiske problemer. rentefriheden eller den lave  

 rente anses forretningsmæssigt begrundet Følgende vejledende momenter taler imod genoptagelse:   

 længerevarende lån af en en vis størrelse det er på lånetidspunktet klart, at  

 selskabet ikke skattemæssigt vil kunne udnytte sit rentefradrag selskabet har  

 skattemæssige underskud pludselig rentefrihed / rentenedsættelse lånet  

 finansierer ikke i øvrigt erhvervsmæssig virksomhed hovedaktionæren har selv  

 optaget rentebærende lån til at finansiere udlånet til selskabet 4. Ansøgning om genoptagelse kan ske vedrørende indkomstårene 1993, 1994  

 og 1995.
Ansøgninger om genoptagelse som skattemyndighederne ikke agter at  

 imødekomme forelægges via den stedlige Told- og Skatteregion for Told- og Skattestyrelsen.
 5. Nærværende cirkulære omfatter ikke rentefrie eller lavt forrentede lån  

 i koncernforhold.
6. Ansøgning om genoptagelse af skatteansættelserne skal indgives til  

 skattemyndighederne inden udgangen af 1997, på hvilket tidspunkt cirkulæret  

 bortfalder. * Fra praksis kan nævnes:
TfS 1997, 752 (HRD). En hovedaktionær havde for årene 1987-1989 udlånt et  

 beløb på mellem 1 og 2 mio. kr. til sit selskab.
Lånet havde været aftalt som  

 anfordringstilgodehavende uden aftalt afvikling og uden renteberegning.
Der  

 forelå ikke nogen skriftlig låneaftale.
Skattemyndighederne fikserede en  

 rente af udlånet på 11% p.a., der blev beskattet som kapitalindkomst.  

 Landsretten fandt, at aktionæren og det af ham ejede selskab var  

 interesseforbundne parter, og at aktionæren ikke havde godtgjort, at aftalen  

 om rentefrihed for aktionærens udlån til selskabet var forretningsmæssigt  

 begrundet.
Landsretten tiltrådte derfor, at sagsøgeren efter reglerne i SL §  

 4 - og uanset formuleringen af teksten i ligningsvejledningen for de  

 pågældende år - var skattepligtig af en beregnet rente af lånet som sket.  

 (Aktionæren havde bl.a. anført, at der ikke kunne ske beskatning som sket, da  

 lånet var etableret før praksis ved ligningsvejledningen fra 1992 - efter  

 hans opfattelse- var blevet skærpet.) *For Højesteret tog Skatteministeriet  

 bekræftende til genmæle overfor hovedaktionærens påstand (tidligere VLD i TfS  

 1995,800). Sagen er kommenteret af Skatteministeriet i TfS 1997,778.
I kommentaren henviser Skatteministeriet til de kriterier, der opregnes i Told- og Skattestyrelsens genoptagelsescikrulære (TSS-cirk. 1997-23), for  

 under hvilke omstændigheder der for de pågældende indkomstår kan ske  

 rentefiksering.
Ministeriet vurderede på baggrund af samtlige de i sagen  

 foreliggende omstændigheder sammenholdt med cirkulærets retningslinier, at  

 der ikke var tilstrækkeligt grundlag for at opretholde den foretagne  

 rentefiksering og valgte derfor at tage bekræftende til genmæle under sagens  

 behandling ved Højesteret.
Skatteministeriet tillagde det herved navnlig  

 betydning, at skatteyderen - i lighed med, hvad der var tilfældet i TfS  

 1997,329 - måtte anse selskabets økonomiske problemer som forbigående og  

 forvente, at selskabets drift på lidt længere sigt igen ville vise sig  

 rentabel.
 Ministeriet henså herved til, at bilbranchen generelt er meget  

 konjunkturfølsom og kendetegnes ved bratte omsætningsop- og nedgange.
Skatteministeriet fandt det derfor heller ikke med tilstrækkelig sikkerhed  

 godtgjort, at det måtte stå skatteyderen klart, at selskabet ikke ville kunne  

 udnytte et rentefradrag.
Det bemærkes i denne forbindelse, at selskabet rent  

 faktisk i et vist omfang kunne have udnyttet et rentefradrag, hvis der var  

 foretaget en regulering af de skattemæssige varelagernedskrivninger.
TfS 1997,665 (VLD) Dommen drejer sig om en rentefiksering ved en  

 hovedaktionærs uforrentede lån til sit selskab.
Skatteyderen ejede 25 pct. af  

 aktiekapitalen i et anpartsselskab, mens den øvrige del af aktiekapitalen  

 ejedes af hans 3 børn med 25 pct. hver.
I 1986 solgte skatteyderen en ejendom  

 til et aktieselskab, og han fik herved et pantebrev på nominelt 692.527 kr.,  

 som forrentedes med 9 pct. p.a.
I 1989 solgte aktieselskabet ejendommen til  

 skatteyderens ApS, og pantebrevet var nu nedbragt til 635.698 kr.
Til og med  

 1989 indtægtsførte skatteyderen renter af pantebrevet.
For 1990, 1991 og 1992  

 anså den stedlige skattemyndighed ham for skattepligtig af 57.212 kr. pr. år,  

 svarende til 9 pct. p.a. af restgælden på pantebrevet, og hans ansættelse  

 forhøjedes i overensstemmelse hermed.
Skatteyderen havde over for skattemyndighederne gjort gældende, at han  

 havde givet renteafkald, inden første terminsydelse forfaldt i juni 1989,  

 idet selskabet ikke havde tilstrækkelig likviditet til at betale ydelserne,  

 og at en betaling således ville medføre, at selskabet ikke opfyldte  

 lovgivningens kapitalkrav.
Landsretten henviste til Højesterets dom af 20/8  

 1996 (TfS 1996, 642) og bemærkede endvidere, at der ikke fandtes grundlag for  

 at tilsidesætte skatteyderens forklaring om renteafkaldet og baggrunden  

 herfor.
Skattemyndighedens rentefiksering fandtes herefter ikke berettiget. * TfS 1995,180 (ØLD) Skattemyndighederne forhøjede en skatteyders  

 skattepligtige indkomst for 1986 med en fikseret rente af et tilgodehavende i  

 et selskab, hvori skatteyderen var hovedaktionær.
Det var mellem skatteyderen  

 og selskabet aftalt, at der ikke skulle betales renter.
Der fandtes ingen lov  

 om, at der i sådanne tilfælde skulle ske beskatning af en fiktiv renteindtægt  

 af en bestemt størrelse, og forhøjelsen blev anset som en skønsmæssig  

 forhøjelse, der var omfattet af den dagældende SSL § 15, stk. 5 (nu § 35,  

 stk. 1). Da der var forløbet mere end 3 år efter udløbet af det pågældende  

 indkomstår, var der herefter ikke hjemmel til forhøjelse af  

 skatteansættelsen.
 TfS 1996,642 (HRD) En skatteyder, der var kano- og kajakbygger og drev en  

 personligt ejet virksomhed, stiftede et selskab med det formål at eje  

 sejlskibe eller andre fartøjer og drive udlejnings- og chartervirksomhed mv.
I forbindelse med stiftelsen fik han et tilgodehavende i selskabet, der  

 ikke skulle forrentes.
Skatteankenævnet fastsatte for 1989-1991 en fikseret  

 rente svarende til diskontoen + 4% af gennemsnittet af mellemregningskontoen  

 primo og ultimo.
Ansættelsen blev stadfæstet af Landsskatteretten, og senere  

 af Østre Landsret (TfS 1995,798) (ØLD), der mente, at der ikke var tale om en  

 forretningsmæssig normal disposition, og fandt derfor at betingelsen for  

 beskatning af en fiktiv rente var opfyldt.
Højesteret fandt, at  

 skattemyndighederne i mangel af særlig lovgivning ikke kunne foretage  

 rentefiksering i videre omfang end angivet i det tidligere  

 ligningsdirektorats cirkulære af 5. nov. 1975 og i ligningsvejledningen for  

 1987-1991. Højesteret lagde vægt på, at fartøjet ikke tidligere havde været  

 anvendt erhvervsmæssigt, og det måtte ved overdragelsen anses for usikkert, i  

 hvilket omfang indtægter kunne forventes.
Højesteret fandt således ikke  

 fornødent grundlag for at tilsidesætte den aftalte rentefrihed, uanset de  

 skattemæssige fordele, der var forbundet med ordningen, og skatteyderens  

 ansættelse blev nedsat til det selvangivne.
TOLD*SKAT Nyt 1993.13.615  

 (ØLD)(Appelleret) (TfS 1993,236). En aftale om rentefrihed vedrørende et  

 stiftertilgodehavende i et 50% ejet datterselskab blev anset for indgået  

 mellem interesseforbundne parter.
Långiveren havde ikke sandsynliggjort, at  

 vilkåret om rentefrihed skyldtes forretningsmæssige grunde.
Aftalen om  

 rentefrihed måtte herefter anses som en vilkårlig løbende indkomstoverførsel,  

 som ikke skulle respekteres i skatteretlig sammenhæng, og  

 skattemyndighedernes fastsættelse af en fiktiv rente blev således fastholdt.
TfS 1994,813 (ØLD) (Appelleret). En hovedaktionær, hvis aktieselskab ejede  

 12 ejendomsanpartsselskaber, overdrog i 1989 12 af ham personligt ejede  

 ejendomme til disse.
I forbindelse med overdragelsen indestod betydelige  

 kontante udbetalinger uforrentede og uden sikkerhed.
Landsretten fandt, at da  

 rentefriheden ikke var et sædvanligt forretningsmæssigt arrangement, skulle  

 der beregnes fikseret rente af de i selskaberne indestående beløb.
 Tilsvarende skal der ved udleje fra en hovedaktionær til hans selskab  

 fastsættes en markedsleje for det udlejede.
S.F.1.5 Manglende personindtægter Transaktioner mellem en hovedaktionær og det af ham beherskede selskab  

 skal, hvad enten det drejer sig om løbende samhandel, enkeltstående  

 overdragelser eller andre økonomiske dispositioner, ske efter "arms  

 length"-princippet, hvilket vil sige, at retshandler skal foretages på  

 samme måde, som hvis kontrahering fandt sted med en uafhængig tredjemand.
I specielle tilfælde kan det forekomme, at hovedaktionæren overdrager  

 aktiver til det af ham beherskede selskab til underpris.
Hvis hovedaktionæren  

 f.eks. overdrager sin virksomhed til et af ham behersket selskab, kan han  

 have en interesse i at fastsætte f.eks. en goodwill-værdi, der er væsentligt  

 lavere end handelsværdien.
Ligningsmyndighederne er i sådanne tilfælde  

 berettiget til at ændre værdiansættelsen af goodwill samt evt. ændre den  

 aftalte fordeling af vederlaget på de enkelte aktiver, der overdrages.
Dette  

 kan medføre forhøjelser af hovedaktionærens skattepligtige indkomst.
I en  

 stiftelsessituation, hvor hovedaktionæren vederlægges med aktier i det  

 nystiftede selskab, er der ikke grundlag for også at forhøje selskabets  

 indkomst, idet merværdien må anses for overkurs på aktierne og dermed  

 skattefri efter SEL § 13, stk. 1, nr. 1. Berigtiges overdragelsen af  

 virksomheden ikke med aktier, men f.eks. kontant, er der derimod grundlag for  

 også at forhøje selskabets indkomst, idet selskabet i så fald har modtaget en  

 gave/et tilskud fra hovedaktionæren svarende til forskellen mellem  

 underprisen og handelsværdien.
 Om samhandel i koncernforhold, se S.D.4.
