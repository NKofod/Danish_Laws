 Ved aftale af 22. april 1976 mellem direktoratet for kriminalforsorgen og  

 Dansk fængselsforbund, kriminalforsorgsforeningen og Danmarks- jurist og  

 økonomforbund om særlige regler for godtgørelse af merudgifter ved  

 tjenesterejser, jfr. § 21 i aftale af 28. april 1975 mellem finansministeriet  

 og tjenestemandsorganisationerne er det i § 2 bestemt:
 Stk. 1: For tjenesterejser, der efter reglerne i aftalen af 28. april 1975  

 berettiger til godtgørelse af merudgifter, ydes ikke time- og dagpenge,  

 såfremt det er åbenbart at tjenestemanden ikke påføres merudgifter af en  

 sådan størrelsesorden, at de står i rimeligt forhold til time- og  

 dagpengebeløbene.
 Stk. 2: For sådanne tjenesterejser kan i stedet for time- og dagpenge  

 udbetales en fast godtgørelse til dækning af merudgifter til forplejning m.v.
 Ved skrivelse af 15. juni og 22. november 1976 og ved møde afholdt i  

 direktoratet den 23. juni 1977 har direktoratet fortolket aftalen.
 Efter henstilling fra rigsrevisionen har de nævnte fortolkningsbidrag  

 været forelagt finansministeriet, lønnings- og pensionsdepartementet.  

 Ministeriet har tilkendegivet, at man er enig med rigsrevisionen i, at der  

 ikke i den omhandlede aftale er hjemmel til den af direktoratet godkendte  

 indskrænkende fortolkning.
Direktoratet skal således meddele, at tjenestestederne ved hver enkelt  

 tjenesterejse må skønne, hvorvidt en medarbejder, der i øvrigt opfylder  

 betingelserne for at modtage time- og dagenge, åbenbart ikke er påført  

 merudgifter af en sådan størrelsesorden, at de står i rimeligt forhold til  

 time- og dagpengebeløbene.
I så fald skal den pågældende alene have udbetalt  

 godtgørelse i henhold til aftalens § 2.
 E.B.
Jon Johnsen Kriminalforsorgens anstalter, afdelinger, pensioner samt  

 arrestinspektørerne.
