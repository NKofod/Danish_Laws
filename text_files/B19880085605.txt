 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988 meddeles:
 § 1.  Industriministeren har den 29. november 1988  

 godkendt frikommuneregulativ nr. 13 for Aabenraa kommune om kommunal  

 lejegaranti for lokaler i iværksætterhus på Egelund, Aabenraa.
 § 2.  Frikommuneregulativet indebærer, at Aabenraa  

 kommune kan yde en lejegaranti på 50 pct. af udlejningsprisen for lokaler,  

 der ikke er udlejet i perioden 15. august 1988 til 15. februar 1990. I stedet  

 for garantiydelsen kan Aabenraa byråd beslutte at leje de lokaler, der ikke  

 er udlejet pr. 15. august 1988.
 § 3.  Frikommuneregulativet har virkning fra den 15.  

 august 1988. Frikommuneregulativet bortfalder den 15. februar 1990.
 Stk. 2.  Frikommuneregulativet vil være fremlagt de  

 samme steder som kommunens mødedagsordener, jf. lov om kommunernes styrelse §  

 8, stk. 4.
