Vejledning  

 om ordination af afhængighedsskabende lægemidler og om  

 substitutionsbehandling  

 af personer med opioidafhængighed Til landets læger m.fl.
Indhold 1 Indledning 2 Generelt om afhængighedsskabende lægemidler 2.1 Anvendte ord og begreber 2.1.1 Afhængighedsskabende  

 lægemidler 2.1.2 Afhængighed 2.1.3 Misbrug 2.1.4 Fysisk afhængighed og  

 abstinenssymptomer 2.2 Generelt om ordination af  

 afhængighedsskabende lægemidler 2.2.1 Ordination til lægens  

 sædvanlige patienter 2.2.2 Ordination til andre end  

 lægens sædvanlige patienter, herunder vagtlægers ordinationer 2.2.3 Information og samtykke  

 samt videregivelse af  

 helbredsoplysninger 2.2.4 Journalføring 2.2.5 Rekvirering og opbevaring  

 af afhængighedsskabende lægemidler 2.2.6 Tilsyn 2.2.7 Sanktioner m.v.
3 Ordination af smertestillende lægemidler i form af  

 opioider 3.1 Generelt om opioider 3.2 Dosisindstilling 3.3 Smertebehandling 3.3.1 Akutte/postoperative  

 smertetilstande 3.3.2 Langvarige  

 smertetilstande 3.4 Recidiverende (akutte)  

 smertetilstande 4 Ordination af benzodiazepiner og stoffer, der virker  

 på benzodiazepin- receptorerne 4.1 Anvendelsesområde og valg  

 af præparat 4.1.1 Særligt ved søvnløshed 4.1.2 Særligt ved  

 angsttilstande 4.1.3 Ordination på andre  

 indikationer 4.2 Særligt vedrørende  

 ordination til ældre 5 Ordination af afhængighedsskabende lægemidler med  

 centralstimulerende virkning og snævert anvendelsesområde 5.1 Centralt stimulerende  

 midler som dexamphetamin, methylphenidat og modafinil 5.2 Appetithæmmende midler  

 med centralstimulerende virkning 6 Ordination af visse andre afhængighedsskabende  

 lægemidler 7 Substitutionsbehandling af personer med opioidafhængighed 7.1 De grundlæggende  

 principper i substitutionsbehandlingen 7.1.1 Kommunernes ansvar for  

 den samlede substitutionsbehandling 7.1.2 Retten til at ordinere  

 afhængighedsskabende lægemidler som led i stofmisbrugsbehandling 7.1.3 Handleplaner 7.1.4 Samarbejde om og  

 sammenhæng i stofmisbrugsbehandlingen 7.2 Lægens ansvar i den  

 samlede behandling af stofmisbrugeren 7.2.1 Udredning og visitation 7.2.2 Lægelige  

 behandlingsplaner 7.2.3 Lægelige optegnelser 7.2.4 Kontakt mellem  

 stofmisbrugeren og behandlingsstedet 7.2.5 Samarbejdet med den  

 alment praktiserende læge 7.2.6 Delegation af behandlingskompetencen 7.2.7 Lægens benyttelse af  

 medhjælp 7.3 Faglige anvisninger  

 vedrørende den medikamentelle substitutionsbehandling ved opioidafhængighed 7.3.1 Indikationer 7.3.2 Buprenorphin 7.3.3 Metadon 7.3.4 Akut iværksættelse af  

 afgiftning og substitutionsbehandling hos personer som lægen har et ringe  

 eller intet kendskab til 7.3.5 Behandlingen af særlige  

 grupper 7.3.6 Substitutionsbehandling  

 og kørekort 7.4 Ordination af  

 benzodiazepiner til patienter i substitutionsbehandling 7.5 Kontrol af behandlingen 7.5.1 Nye behandlingsforløb 7.5.2 Stabile behandlingsforløb 7.5.3 Kontrolforanstaltninger 7.5.4 Afbrydelse af  

 substitutionsbehandlingen 8 Ikrafttræden 1. Indledning I medfør af § 17 i lov nr. 451 af 22. maj 2006 om autorisation  

 af sundhedspersoner og om sundhedsfaglig virksomhed (autorisationsloven) er  

 en  

 læge under udøvelsen af sin virksomhed forpligtet til at udvise omhu og  

 samvittigheds-fuldhed.
Sundhedsstyrelsens tolkning af denne forpligtelse i  

 relation til ordination og anvendelse af afhængighedsskabende lægemidler  

 beskrives i denne vejledning, herunder de særlige forhold, der gør sig  

 gældende  

 for de forskellige stofgrupper.
 Da der i medfør af autorisationslovens § 41 gælder særlige  

 begrænsninger i retten til at ordinere euforiserende stoffer som led i  

 behandlingen af personer for stofmisbrug, er behandlingen af patienter med  

 stofmisbrugsproblemer særligt omtalt i afsnit 7, herunder en detaljeret  

 beskrivelse af indikationer, præparatvalg og behandlingsregi for  

 substitutionsbehandling af personer med opioidafhængighed.
 Vejledningen beskriver endvidere regler for kommunernes ansvar  

 for den samlede substitutionsbehandling af opioidafhængige, jf.  

 sundhedslovens  

 § 142 og servicelovens § 101.
2. Generelt om  

 afhængighedsskabende lægemidler 2.1  

 Anvendte ord og begreber 2.1.1  

 Afhængighedsskabende lægemidler Ved afhængighedsskabende lægemidler forstås de lægemidler, som  

 hos brugeren kan ligge til grund for udviklingen af afhængighedssyndrom, som  

 defineret i WHO-ICD 10 sygdomsklassifikationen:
-  

 	  

 Morfin og  

 morfinlignende midler (opioide analgetika) -  

 	  

 Benzodiazepiner og  

 stoffer der virker på benzodiazenreceptorerne -  

 	  

 Lægemidler med  

 centralstimulerende virkning og snævert anvendelsesområde -  

 	  

 Visse andre lægemidler  

 med afhængigheds-/misbrugspotentiale 2.1.2  

 Afhængighed Afhængighed defineres efter WHO ICD-10 sygdomsklassifikationen  

 som et syndrom bestående af en række adfærdsmæssige, kognitive og  

 fysiologiske  

 fænomener, som udvikler sig (hos nogle individer) ved gentagen brug af et  

 eller  

 flere afhængighedsskabende lægemidler eller stoffer.
Diagnosen kræver at  

 mindst  

 tre af følgende symptomer er til stede i mindst en måned eller gentagne gange  

 inden  

 for 1 år:
-  

 	  

 Trang (Craving) -  

 	  

 Periodisk eller  

 vedvarende svækket evne til at styre indtagelsen, standse eller nedsætte  

 brugen -  

 	  

 Abstinenssymptomer  

 eller stofindtagelse for at ophæve eller undgå disse -  

 	  

 Toleransudvikling -  

 	  

 Dominerende rolle med  

 hensyn til prioritering eller tidsforbrug -  

 	  

 Vedblivende brug trods  

 erkendt skadevirkning.
2.1.3  

 Misbrug Misbrug defineres efter WHO ICD-10 sygdomsklassifikationen som  

 skadelig brug.
For at diagnosen kan stilles, kræves følgende kriterier  

 opfyldt:
-  

 	  

 Fysisk og/eller  

 psykisk skade (herunder skadet dømmekraft og adfærd) -  

 	  

 Skaden klart påviselig -  

 	  

 Varighed mindst en  

 måned eller gentagne gange inden for et år.
Misbrug kan således opfattes som en form for social og psykisk  

 afvigelse præget af en destruktiv adfærd, først og fremmest selvdestruktiv,  

 men  

 også omgivelserne (familie, venner) og samfundet kan skades.
Det vil ofte  

 dreje  

 sig om et blandingsmisbrug, hvor udbuddet af illegale stoffer og lægemidler  

 er  

 afgørende.
Typisk foretrækkes imidlertid stoffer og indtagelsesmåder, der  

 medfører en kraftig og hurtig indsættende rusvirkning.
2.1.4  

 Fysisk afhængighed og abstinenssymptomer Fysisk afhængighed er en forudsigelig farmakologisk virkning  

 som udtryk for adaptation til stoffet.
Fysisk afhængighed er karakteriseret  

 ved  

 abstinenssymptomer i forbindelse med behandlingsophør eller dosisreduktion.  

 Som  

 ledsagesymptom til fysisk afhængighed ses varierende grader af  

 toleransudvikling.
2.2  

 Generelt om ordination af afhængighedsskabende lægemidler Læger skal ved ordination af afhængighedsskabende lægemidler  

 være særligt opmærksomme på, at der ved brug af de ordinerede midler kan  

 fremkaldes eller vedligeholdes lægemiddelafhængighed.
Det er som hovedregel ikke acceptabelt, at en læge behandler  

 sig selv gennem længere tid med afhængighedsskabende lægemidler.
Såfremt en  

 læge har behov for behandling med afhængighedsskabende lægemidler, bør  

 behandlingen  

 varetages af en anden læge.
Skulle en læge undtagelsesvis have behov for at  

 ordinere lægemidler, indeholdende afhængighedsskabende stoffer til sig selv,  

 indskærpes det, at lægen ved ordinationen udviser samme omhu og  

 samvittighedsfuldhed,  

 som han skal udvise ved tilsvarende ordinationer til patienter.
 En læge bør som hovedregel ikke ordinere afhængighedsskabende  

 lægemidler gennem længere tid til nærtstående.
Mange patienter er gennem årerne blevet afhængige ved ukritisk  

 behandling med opioider, benzodiazepiner m.v.
For at undgå afhængighed bør  

 lægen, inden behandling med afhængighedsskabende lægemidler indledes, sammen  

 med patienten lægge en behandlingsplan, hvoraf det bl.a. fremgår, hvilken  

 effekt, hvilke bivirkninger m.v. der forventes af behandlingen, og hvor lang  

 tid behandlingen forventes at vare.
 Endelig gælder det for de afhængighedsskabende lægemidler, at  

 lægen skal rådgive om og tilråde forsigtighed vedrørende bilkørsel og  

 maskinbetjening, samt oplyse om faren ved samtidig indtagelse af alkohol.
2.2.1  

 Ordination til lægens sædvanlige patienter Behandling af patienter med afhængighedsskabende lægemidler bør  

 som hovedregel varetages/koordineres af patientens sædvanlige læge.
 Har lægen patienter, der med regelmæssige mellemrum behandles  

 med afhængighedsskabende lægemidler, bør lægen i tilfælde af ferie eller  

 lignende træffe aftale med patient og apotek om udlevering eller eventuelt  

 med  

 en anden læge om ordination i den pågældende periode, således at patienten  

 ikke  

 selv er henvist til at søge andre læger, herunder vagtlæger.
Såfremt lægen får kendskab til, at en af hans patienter hyppigt  

 behandles af lægevagten med afhængighedsskabende lægemidler, bør lægen  

 orientere lægevagten om hans behandling af patienten, efter indhentet  

 samtykke  

 fra patienten.
Nægter patienten at give sit samtykke hertil, skal lægen  

 overveje  

 at ophøre med at behandle med afhængighedsskabende lægemidler.
 Lægen bør i de tilfælde, hvor der er tvivl om  

 indikationsstillingen ved længerevarende behandling med afhængighedsskabende  

 lægemidler, lade patienten vurdere af en speciallæge i neurologi eller  

 anæstesiologi, evt. en smerteklinik, og lade denne vurdering indgå i sin  

 bedømmelse.
 Ordination af afhængighedsskabende lægemidler ved  

 telefonkonsultation forudsætter et indgående kendskab til patientens  

 helbredstilstand.
2.2.2  

 Ordination til andre end lægens sædvanlige patienter, herunder vagtlægers  

 ordinationer De lægemidler, der er omfattet af denne vejledning, bør som  

 udgangspunkt ikke ordineres til andre end lægens sædvanlige patienter.
Såfremt omstændighederne nødvendiggør udstedelse af recept, bør  

 der alene ordineres en sådan mængde af det pågældende lægemiddel, at  

 behandlingen er tilstrækkelig ind til egen læge kan kontaktes.
Lægen bør  

 sikre  

 sig patientens identitet ved forevisning af sygesikringskort eller eventuel  

 anden legitimation med navn, cpr.nr. og adresse.
Endvidere vil der være  

 mulighed for at søge oplysninger om patienten i den Personlige Elektroniske  

 Medicinprofil.
Lægen bør underrette patientens sædvanlige læge om den givne  

 behandling/ ordination.
Nægter patienten at give sit samtykke hertil, skal  

 lægen overveje at afstå fra at behandle med afhængighedsskabende lægemidler.
2.2.3  

 Information og samtykke samt videregivelse af helbredsoplysninger Før og under behandlingen skal patienten informeres om bl.a.  

 den forventede virkning af behandlingen, bivirkninger og komplikationer og på  

 dette grundlag give sit samtykke til behandlingen, jf. sundhedslovens kapitel  

 5  

 om patienters medinddragelse i beslutninger.
Med hensyn til muligheden for at videregive oplysninger om  

 patienten og dennes behandling henvises til sundhedslovens kapitel 9 om  

 tavshedspligt og videregivelse af helbredsoplysninger m.v.
Som udgangspunkt  

 skal patienten give samtykke til enhver form for videregivelse af  

 oplysninger.  

 Også videregivelse af oplysninger om patientens behandling til andre  

 sundhedspersoner forudsætter som udgangspunkt samtykke, men loven nævner en  

 række undtagelser, fx hvis der er tale om et aktuelt behandlingsforløb,  

 således  

 at de behandlende sundhedspersoner løbende kan udveksle oplysninger.
 Der kræves ikke samtykke til de indberetninger og anmeldelser,  

 som lægen i henhold til autorisationslovens § 19 eller den øvrige lovgivning  

 er  

 forpligtet til at afgive, fx anmeldelserne til den regionale  

 embedslægeinstitution af delegation af behandlingskompetence til egen læge.
Det samme gælder, hvor en læge i sin virksomhed bliver bekendt  

 med, at en person lider af sådanne sygdomme (fx misbrug) eller mangler i  

 fysisk  

 eller sjælelig henseende, at personen, i betragtning af de forhold hvorunder  

 denne lever eller arbejder, udsætter andres liv eller helbred for nærliggende  

 fare.
Her er lægen i medfør af autorisationslovens § 44 forpligtet til at  

 søge  

 faren afbødet ved henvendelse til vedkommende selv eller om fornødent ved  

 anmeldelse til pågældende regionale embedslægeinstitution eller  

 Sundhedsstyrelsen.
Sådan anmeldelse kræver heller ikke samtykke.
2.2.4  

 Journalføring Lægen skal journalføre sine ordinationer af de lægemidler, der  

 er omhandlet i denne vejledning.
 Optegnelserne skal være udarbejdet i overensstemmelse med  

 Sundhedsstyrelsens bekendtgørelse om bl.a. lægers pligt til at føre ordnede  

 optegnelser.
2.2.5  

 Rekvirering og opbevaring af afhængighedsskabende lægemidler De nærmere regler om rekvirering af afhængighedsskabende  

 lægemidler fremgår af Receptbekendtgørelsen.
 Afhængighedsskabende lægemidler samt receptblanketter til brug  

 ved ordination heraf skal opbevares forsvarligt og utilgængeligt for  

 uvedkommende personer, såvel når beholdningen forefindes i  

 konsultationslokale  

 m.v. samt ved medtagelse under besøg.
 Beholdningen af afhængighedsskabende lægemidler bør indskrænkes  

 til det mindst mulige.
 Med hensyn til de nærmere regler for udlevering og opbevaring  

 m.v. af afhængighedsskabende lægemidler henvises til Bekendtgørelse om  

 euforiserende stoffer.
2.6  

 Tilsyn I medfør af autorisationslovens § 26 og sundhedslovens § 215 er  

 sundhedspersoner underlagt Sundhedsstyrelsens tilsyn.
Dette tilsyn udføres  

 lokalt af de regionale embedslægeinstitutioner og indebærer bl.a., at  

 udskrivningen af kopieringspligtige lægemidler overvåges.
På baggrund af  

 konkret mistanke foretages endvidere stikprøvekontrol af ordinationer af  

 andre  

 afhængighedsskabende lægemidler på baggrund af oplysninger fra apotekerne og  

 /eller Lægemiddelstyrelsens lægemiddelstatistikregister.
Det er  

 Lægemiddelstyrelsen, der afgør hvilke lægemidler, der skal underkastes særlig  

 overvågning (kopipligt), jf. § 4 i receptbekendtgørelsen.
 2.2.7  

 Sanktioner m.v.
Autorisationsloven giver Sundhedsstyrelsen mulighed for, at  

 pålægge en læge at føre nøjagtige optegnelser (lister) over dennes  

 ordinationer  

 af afhængighedsskabende lægemidler, såfremt styrelsen anser det for ønskeligt  

 at der føres kontrol med disse.
Dette fremgår af autorisationslovens § 35.  

 Listerne  

 indsendes til den regionale embedslægeinstitution Begår en læge væsentlig overtrædelse af pålægget om at føre  

 optegnelser (lister) eller dersom Sundhedsstyrelsen finder en anden  

 begrundelse  

 for, at afhængighedsskabende lægemidler ordineres på uforsvarlig måde, kan  

 Sundhedsstyrelsen i henhold til autorisationslovens § 36 fratage lægen retten  

 til at ordinere alle eller enkelte grupper af disse stoffer fra 1 til 5 år  

 eller indtil videre.
 Sundhedsstyrelsen kan også til Sundhedsvæsenets  

 Patientklagenævn indbringe sager, som styrelsen finder, vil kunne give  

 grundlag  

 for kritik eller anden sanktion.
 Såfremt en læge i forbindelse med ordination af  

 afhængighedsskabende lægemidler findes skyldig i grovere eller gentagen  

 forsømmelse eller skødesløshed, kan denne straffes med bøde eller fængsel i  

 indtil 4 måneder, jf. autorisationslovens § 75. Sagen påtales af  

 anklagemyndigheden.
Såfremt en sundhedsperson har udvist alvorlig eller gentagen  

 kritisabel faglig virk-somhed, kan Sundhedsstyrelsen påbyde vedkommende at  

 ændre  

 denne, jf. autorisationslovens § 7, stk. 2, 1 pkt.
Endvidere kan en  

 autoriseret  

 sundhedspersons virksomhedsområde indskrænkes i medfør af autorisationslovens  

 §  

 7, stk. 2, 2. pkt.
3.0 Ordination af  

 smertestillende lægemidler i form af opioider 3.1  

 Generelt om opioider Opioider er samlebetegnelsen for morfin og morfinlignende  

 præparater, overfor hvilke naloxon er den specifikke antagonist.
Opioder  

 anvendes i behandlingen af patienter med langvarige/kroniske non-maligne  

 smertetilstande og til behandling af smertetilstande af malign oprindelse  

 samt  

 i den akutte terapi.
3.2  

 Dosisindstilling I praksis øges opioiddosis gradvist indtil smertefrihed, eller  

 indtil patienten får vedvarende bivirkninger af central art (sedation,  

 svimmelhed, eufori, hallucinationer, kvalme etc.). I sidste tilfælde  

 reduceres  

 dosis herefter til nærmeste lavere bivirkningsfri niveau.
Langtidsbehandling  

 med opioider, gennemført efter dette princip, bør ikke være kompliceret af  

 væsentlige bivirkninger af ovennævnte art.
Langtidsbehandling med opioider er  

 en vedligeholdelsesbehandling, hvor det blandt andet ved præparatvalg bør  

 tilstræbes, at patienten ikke direkte vil kunne registrere den enkelte  

 dosisindgift.
3.3  

 Smertebehandling 3.3.1  

 Akutte/postoperative smertetilstande Moderne principper for behandling med opioider, herunder nyere  

 administrationsformer og kombinationsregimer har gjort det muligt at opnå  

 effektiv analgesi ved langt de fleste akutte/postoperative smertetilstande.
3.3.2  

 Langvarige smertetilstande I behandlingen af smerter af malign oprindelse er opioider et  

 af hovedbehandlings-midlerne, medens der ved opioidanvendelse ved non-maligne  

 smertetilstande bør udvises stor tilbageholdenhed.
Komplicerende forhold af  

 psykologisk/psykiatrisk og socioøkonomisk karakter vil hyppigt være en  

 integreret del af den langvarige/-kroniske smertetilstand.
3.3.2.1 Cancersmertetilstande Hovedprincippet i en palliativ behandling af patienter med  

 cancer er, at de for patienten generende symptomer, herunder smerter, skal  

 søges behandlet.
Behandling af patienter med cancer bør desuden altid  

 indeholde  

 en psykosocial indsats tilpasset patientens behov.
 Opioider er de vigtigste grundpræparater i behandlingen af  

 smerter ved cancer-lidelser.
 Behandlingen bør være døgndækkende og skal primært søges gennemført  

 ved en peroral administration med et langtidsvirkende præparat.
Indikationen for supplerende behandling med non-opioidt  

 analgetikum (NSAID, inkl. acetylsalicylsyre og paracetamol), foruden  

 sekundære  

 analgetika i form af antikonvulsiva, antidepressiva m.v. skal løbende  

 vurderes.  

 Ca. 1/3 af patienter med cancer har helt eller delvist opioidufølsomme  

 smerter,  

 hyppigst af neuropatisk karakter.
Behovet for hjælpepræparater (fx  

 antiemetika)  

 skal løbende vurderes, og der vil ofte være indikation for en effektiv  

 lakserende behandling.
 Hvis acceptabel smertelindring ikke kan opnås uden betydende,  

 intraktable bivirk-ninger ved en i øvrigt regelret peroral opioidbehandling,  

 kan andre administrations-former være indiceret  transkutan,  

 kontinuerlig  

 subkutan, epidural (i kombination med lokalanalgetikum) eller spinal  

 (intermitterende  

 eller kontinuerligt) og intravenøs.
3.3.2.2 Langvarige/kroniske  

 non-maligne smertetilstande Smertetilstande af denne type bør vurderes som et kompleks, der  

 i individuelt varierende grad involverer ikke blot fysiske, men også psykiske  

 og socioøkono-miske faktorer.
Behandlingen bør således bero på en vurdering  

 af  

 såvel de(n) biologiske smertemekanisme(r) som af de i tilstanden eventuelt  

 indgående behandlingskrævende psykologiske og sociale faktorer.
Som hovedregel bør man være tilbageholdende med opioider til  

 denne patient-kategori.
Hos enkelte patienter med svære kroniske/langvarige  

 smertetilstande kan opioider imidlertid være et relevant middel til opnåelse  

 af  

 smertelindring.
Kroniske/langvarige smertetilstande vil ofte ikke, eller kun  

 delvist, kunne behandles med opioider, og det vil næsten aldrig være muligt  

 bivirkningsfrit at opnå en total smertefrihed.
Effekt kan forventes ved  

 smerter  

 af nociceptiv karakter, hvorimod sædvanligvis kun begrænset virkning vil  

 kunne  

 opnås ved non-nocicep-tive smertetilstande.
 Bivirkninger af central art, som fx sedation eller eufori, skal  

 betragtes som overdoseringsfænomener og bør ikke forekomme i en  

 langtidsterapi.
 Indikationen for opioidbehandling skal være gennemtænkt.  

 Patienten skal på anden måde være ubehandlelig og have stærke smerter af  

 opioidfølsom type.
For at undgå abstinensproblemer og minimere risikoen for  

 toleransudvikling er en stabil, døgndækkende terapi med langtidsvirkende  

 præparater  

 afgørende.
Behandlingen bør altid være profylaktisk, peroral og døgndækkende  

 med stabile og identiske enkeltdoser indtaget med faste og identiske  

 tidsintervaller.  

 Der er yderst sjældent/aldrig indikation for behandling med korttidsvirkende  

 opioider oven i behandlingen med de langtidsvirkende præparater.
I en  

 langtidsbehandling  

 af smerter vil anvendelse af kortvarigt virkende præparater resultere i en  

 vekslen mellem præparatpåvirkning og lette til svære abstinenssymptomer  

 (gennembrudsabstinenser) - et forhold der kan resultere i et gradvist øget  

 forbrug af de pågældende præparater.
Patienten bør gøres medansvarlig for sin behandling, og  

 inddrages i beslutninger herom.
Der bør etableres en aftale mellem patient og  

 behandler, hvoraf det fremgår, at kun én læge er behandlingsansvarlig og  

 ansvarlig for udstedelse af recepter.
Dosisændringer bør kun ske efter aftale  

 med den behandlingsansvarlige læge.
 Kontinuerlig parenteral behandling i en langtidsterapi er som  

 hovedregel kontraindiceret.
3.4  

 Recidiverende (akutte) smertetilstande Behandlingsmæssigt skal man skelne mellem egentlige akutte  

 smertetilstande og smertetilstande af et mere kronisk tilsnit visende sig ved  

 exacerbationer i forløbet af en kronisk smertetilstand eller hyppigt  

 recidiverende smertetilstande som fx menstruationssmerter, kroniske  

 rygsmerter,  

 migræne, kronisk pancreatitis o. lign.. Ved sådanne tilstande er risikoen for  

 etablering af et afhængighedsforløb stort, og man bør være yderst  

 tilbageholdende med ordination af opioider.
Ved parenteral administration  

 skal  

 der udvises stor tilbageholdenhed.
4. Ordination af  

 benzodiazepiner og stoffer, der virker på benzodiazepinreceptorerne Benzodiazepiner er afhængighedsskabende, og indtagelse vil over  

 tid ofte føre til toleransudvikling, samt udvikling af abstinenssymptomer ved  

 seponering.
Risikoen for at udvikle afhængighed af benzodiazepiner tiltager  

 desuden med behandlingens varighed og dosis størrelse.
De benzodiazepiner,  

 der  

 hyppigst misbruges, er de hurtigt absorberbare, som fx diazepam og  

 flunitrazepam Benzodiazepiner indgår ofte i et blandingsmisbrug med alkohol  

 og andre afhængighedsskabende stoffer.
Man skal være tilbageholdende med  

 ordination af benzodiazepiner til personer med tidligere eller aktuel  

 afhængighed af alkohol/og eller andre rusmidler, eller med kroniske  

 angsttilstande, fordi risikoen for udvikling af misbrug her er særlig stor.
 Lægen skal, evt. støttet af en specialistvurdering, nøje afveje  

 gevinsten ved behandlingen overfor de ulemper, den kan medføre, herunder  

 risiko  

 for udvikling af tolerans og afhængighed.
 Lægen bør i samråd med patienten ved start af enhver behandling  

 med benzodiazepiner udfærdige en behandlingsplan/behandlingsaftale, der  

 beskriver formålet med behandlingen, forventet behandlingsvarighed, tidspunkt  

 for seponering, dosis, kontrol og tilbagemelding om bivirkninger.
4.1  

 Anvendelsesområde og valg af præparat Benzodiazepiner har et bredt indikationsområde og kan anvendes  

 til behandling af søvnforstyrrelser, akut situationsbetinget og  

 stress-relateret angst og spænding, samt længerevarende angsttilstande.  

 Benzodiazepiner anvendes desuden ved abstinenstilstande og delir, forårsaget  

 af  

 alkohol- eller medicinmisbrug.  

 Ved behov  

 for uspecifik dæmpning af angst og uro ved en række psykiatriske tilstande  

 (fx  

 skizofreni, paranoide psykoser, agiteret depression) kan benzodiazepiner  

 anvendes.
Benzodiazepiner anvendes desuden som beroligende medicin før og  

 under  

 operation, ved mindre kirurgiske indgreb og ved akutte kramper fx  

 feberkramper  

 og kramper forårsaget af indtagne gifte, samt ved muskelspasmer (fx  

 hemiplegisk  

 spasticitet).
Alle benzodiazepinerne har næsten identiske terapeutiske  

 virkninger og bivirkninger.
Valg af præparat bør ske ud fra viden om det  

 enkelte præparats omsætning i organismen, herunder absorbtionshastighed,  

 lipofili, forekomst af aktive metabolitter og halveringstid. Ønsker man en  

 kortvarig  

 angstdæmpende eller hypnotisk virkning, er det mest hensigtsmæssigt at  

 benytte  

 et præparat med en relativt kort plasmahalveringstid.
Er der derimod tale om  

 en  

 længerevarende behandling af fx kronisk svær angst, er et præparat med lang  

 halveringstid et bedre valg.
 Skift mellem de forskellige benzodiazepiner løser ikke de  

 problemer, der kan opstå ved udvikling af tolerans og forekomst af  

 rebound-fænomener, dvs. forstærkede symptomer efter seponering.
 Behandlingen bør på grund af abstinenssymptomer gradvist  

 aftrappes over flere uger, og støttende psykoterapi kan anvendes for at lære  

 patienterne at klare eventuelle abstinenssymptomer på en rationel måde.
 Der skal i forbindelse med ordination af disse midler gøres  

 opmærksom på, at patienten skal udvise forsigtighed ved bilkørsel og  

 maskinbetjening, og at midlerne forstærker effekten af alkohol.
4.1.1  

 Særligt ved søvnløshed Indledning af en behandling med benzodiazepiner mod søvnløshed,  

 bør som hovedregel kun ske i tilfælde, som belaster patienten alvorligt, og  

 hvor tilstanden ikke er tilgængelig for anden form for behandling.  

 Sovemidlerne  

 bør kun bruges i 1-2 uger, og lægen bør kun ordinere en mængde svarende  

 hertil,  

 hvorefter situationen og den medicinske behandling bør vurderes på ny.  

 Førstevalgspræparat ved søvnløshed bør være et af de nyere  

 benzodiazepin-lignende præparater på grund af ringere risiko for afhængighed.
4.1.2  

 Særligt ved angsttilstande Benzodiazepiner bør kun ordineres, hvor den sygelige tilstand  

 kan betragtes som belastende, alvorlig og af en vis varighed, samt ikke  

 tilgængelig for anden, evt. non-medikamentel behandling.
Det skal dreje sig  

 om  

 velbeskrevne angstsyndromer eller beslægtede tilstande, hvis forløb bør  

 følges  

 løbende og konsekvent under behandlingen.
Det er vigtigt, at benzodiazepiner  

 ikke bruges kritikløst mod stress, kriser eller bekymring over  

 almenmenneskelige problemer.
For så vidt angår benzodiazepiner som  

 angstdæmpende behandling, bør man stræbe efter en behandlingsperiode på ca. 4  

 uger.
Herefter bør tilstanden vurderes på ny.
Hos patienter i antipsykotisk behandling skal man være  

 opmærksom på, at det kan være risikabelt at kombinere 2. generations  

 antipsykotiske lægemidler (primært clozapin og clozapinlignende præparater  

 som  

 olanzapin og quetiapin) med benzodiazepiner, hvorfor denne kombination  

 almindeligvis bør undgås.
Samtidig behandling med 1. generations  

 antipsykotiske  

 lægemidler og benzodiazepiner kan godt finde sted.
4.1.3  

 Ordination på andre indikationer Ved forskellige somatiske sygdomme kan der være indikation for  

 en kortvarig anvendelse af benzodiazepiner, men man bør være opmærksom på  

 risikoen for maskering af somatiske symptomer.
Benzodiazepiner kan benyttes i  

 akut behandling af visse epileptiske anfald, men ikke forebyggende, fraset  

 clonazepam og clobazam.
4.2  

 Særligt vedrørende ordination til ældre Ældre er specielt følsomme for præparaternes bivirkninger, dels  

 på grund af aldersbetingede ændringer i farmakokinetik, men også grundet en  

 øget følsomhed på receptorniveau.
 Længerevarende behandling med benzodiazepiner kan blandt andet  

 medføre øget faldhyppighed og psykiske forandringer.
Langtidsbehandling (mere end få uger) med benzodiazepiner bør  

 principielt ikke finde sted hos ældre.
Såfremt dette undtagelsesvis måtte  

 være  

 indiceret, skal lægen altid meget nøje overveje fordele og ulemper ved  

 behandlingen, og indikationer og overvejelser skal journalføres.
 Benzodiazepiner bør ikke ordineres til demente.
5 Ordination af afhængighedsskabende  

 lægemidler med centralstimulerende virkning og snævert anvendelsesområde 5.1  

 Centralt stimulerende midler som dexamphetamin, methylphenidat og modafinil Bør kun anvendes til behandling af narkolepsi og hyperkinetisk  

 forstyrrelse.
 Behandling af  

  

 børn  

 med centralstimulerende midler er  

 nærmere omtalt i Sundhedsstyrelsens vejledning om behandling af børn med  

 antidepressiva, antipsykotika og centralstimulerende midler af den 1.  

 december  

 2000. Vejledningen tilsigter, at udredning og iværksættelse af behandling af  

 børn med centralstimulerende midler foregår på specialistniveau.
Der er betydelige vanskeligheder med at stille diagnosen  

 hyperkinetisk forstyrrelse (F90)/ADHD (Attention-Deficit Hyperactivity  

 Disorder) hos voksne, bl.a. fordi de diagnostiske kriterier er udfærdiget med  

 henblik på at stille diagnosen hos børn og der ikke findes specifikke  

 diagnosekriterier for voksne i henhold til WHO ICD-10  

 sygdomsklassifikationen.  

 Hyperkinetisk forstyrrelse/ADHD hos voksne kan desuden være vanskelig at  

 diagnosticere,  

 idet voksne i højere grad end børn kompenserer for de deficit, de har.
Der  

 ses  

 hyppigt psykiatrisk komorbiditet (personlighedsforstyrrelser, depression,  

 angst, misbrug), hvorfor differential-diagnostikken kan være vanskelig.
I de  

 senere år er tilstanden fundet hyppigt associeret med stofmisbrug hos voksne.
 Diagnosen hos unge/voksne bør altid, bl.a. på grund af den høje  

 psykiatriske komorbiditet, konfirmeres ved speciallæge i  

 børne-ungdomspsykiatri  

 eller speciallæge i psykiatri, inden patienten sættes i behandling med  

 CNS-stimulerende midler.
 Sideløbende med behandlingen skal et evt. samtidigt  

 forekommende misbrug af narkotiske stoffer, alkohol eller  

 afhængighedsskabende  

 medicin behandles.
Hos aktive misbrugere er behandling med CNS-stimulerende midler  

 kontraindiceret.
Imidlertid kan behandling med CNS-stimulerende midler  

 iværksættes hos opioidafhængige personer i stabil substitutionsbehandling.  

 Behandlingen skal nøje følges af hensyn til risiko for udvikling af misbrug  

 af  

 CNS-stimulerende midler.
5.2 Appetithæmmende  

 midler med centralstimulerende virkning Behandlingen med appetithæmmende midler med centralstimulerende  

 virkning bør kun ordineres ved væsentlig overvægt med væsentlige medicinske  

 gener, og når andre foranstaltninger findes ineffektive.
Behandlingen bør  

 følges tæt sammen med kostvejledning og kontrol af vægttab.
6. Ordination af visse andre  

 afhængighedsskabende lægemidler Erfaringer viser, at visse hostestillende midler,  

 antiparkinson-midler, antihistaminer, præparater med centralnervøs virkning  

 og  

 obstiperende midler kan være afhængighedsskabende og indgå i et misbrug.
Som  

 eksempler kan nævnes biperiden, codein, og andre morfinlignende hostemidler.  

 Lægen  

 skal ved ordination af disse stoffer være opmærksom på, at der foreligger  

 risiko for at fremkalde eller vedligeholde afhængighed.
7. Substitutionsbehandling af  

 personer med opioidafhængighe 7.1  

 De grundlæggende principper i substitutions-behandlingen 7.1.1  

 Kommunernes ansvar for den samlede substitutionsbehandling De lovmæssige rammer for tilrettelæggelsen af behandlingen  

 fremgår af sundhedsloven (lov nr. 546 af den 24. juni 2006 ),  

 autorisationsloven (lov nr. 451 af den 22. maj 2006), serviceloven  

 (lovbekendtgørelse  

 nr. 58 af 18. januar 2007) samt retssikkerhedsloven (lovbekendtgørelse nr. 56  

 af 18. januar 2007).
 Det påhviler fra 1. januar 2007 kommunalbestyrelsen at tilbyde  

 vederlagsfri lægelig behandling med afhængighedsskabende lægemidler til  

 stofmisbrugere (substitutionsbehandling). Denne forpligtigelse fremgår  

 af.sundhedslovens  

 § 142, stk. 1. Kommunalbestyrelsen har fortsat ansvaret for den sociale  

 behandling for stofmisbrug, jf. servicelovens § 101.
 Den lægelige behandling forudsættes at være en integreret del  

 af den enkelte kommunes samlede behandlings- og omsorgstilbud til  

 stofmisbrugere.  

 Det er kommunens ansvar at tilrettelægge behandlingsindsatsen, og de  

 relevante  

 behandlingstilbud kan tilvejebringes ved at kommunalbestyrelsen selv  

 etablerer  

 behandlingspladser, ved at kommunalbestyrelsen træffer aftale med andre  

 kommunalbestyrelser  

 eller med et regionsråd om at stille behandlingspladser til rådighed, eller  

 ved  

 at kommunalbestyrelsen indgår aftale med private institutioner.
 Kommunalbestyrelsen bør ifølge bemærkningerne til  

 sundhedslovens § 142 ved sin afgørelse af, hvorvidt og i hvilken udstrækning  

 behandlingen skal udføres udenfor kommunalt regi lægge betydelig vægt på at  

 sikre den fornødne sammenhæng mellem den lægelige behandling og den hermed  

 forbundne psykosociale indsats og indsatsen mod de sociale problemer,  

 stofmisbrugeren i øvrigt måtte have.
 Vælger kommunalbestyrelsen at overlade behandlingen til  

 regionsrådet i den region, hvori kommunen er beliggende, er regionsrådet  

 forpligtet til  efter nærmere aftale med kommunalbestyrelsen  at  

 stille  

 behandlingspladser til rådighed og til at yde faglig bistand og rådgivning.
Et regionsråd, med hvilket kommunalbestyrelsen har indgået  

 aftale, kan tilvejebringe behandlingspladser ved aftale med private  

 institutioner.
Regionsrådet kan ligeledes tilvejebringe behandlingspladser  

 ved  

 aftale med et andet regionsråd i tilfælde, hvor dette måtte anses for  

 hensigtsmæssigt på grund af fx geografiske forhold eller til varetagelse af  

 særlige behandlingsbehov.
 Adgangen til ved aftale at overlade behandlingen til en anden  

 kommune, til et regionsråd eller til en privat behandlingsinstitution  

 omfatter  

 alle stofmisbrugere med bopæl i kommunen.
Såfremt en kommune vælger at tilvejebringe den lægelige  

 behandling ved at kommunalbestyrelsen træffer aftale med andre  

 kommunalbestyrelser eller med et regionsråd om at stille behandlingspladser  

 til  

 rådighed, eller ved at kommunal-bestyrelsen indgår aftale med private  

 institutioner, har kommunen dog fortsat det overordnede ansvar for, at  

 patienterne får den behandling, de har krav på.
Myndighedsansvaret er således  

 entydigt placeret hos kommunalbestyrelsen i den kommune hvor stofmisbrugeren  

 bor.
Det er denne kommune der koordinerer stofmisbrugerens samlede  

 behandling,  

 såvel den lægelige som den sociale.
7.2 Retten  

 til at ordinere afhængighedsskabende lægemidler som led i  

 stofmisbrugsbehandling Den lægelige behandling for stofmisbrug omfatter primært  

 undersøgelse for og behandling af misbruget/afhængigheden.
Herudover omfatter  

 den lægelige behandling af stofmisbrugere undersøgelse for og sikring af  

 behandling  

 af de fysiske og psykiske problemstillinger knyttet til stofmisbruget.
 Vurdering af behovet for substitutionsbehandling er en  

 lægefaglig vurdering.
Ordination af afhængighedsskabende lægemidler som led i  

 behandling af personer for stofmisbrug kan i medfør af § 41 i  

 autorisationsloven foretages af læger ansat i kommunale eller regionale  

 lægestillinger  

 samt i lægestillinger ved Kriminalforsorgen.
Enkeltstående ordinationer som  

 led  

 i abstinensbehandling af kort varighed kan foretages af andre læger.
Retten til at ordinere afhængighedsskabende lægemidler som led  

 i stofmisbrugs-behandling kan efter aftale i nærmere bestemte tilfælde  

 delegeres til en anden læge, herunder en alment praktiserende læge eller en  

 praktiserende speciallæge.
Det kommunale ansvar omfatter dog også disse  

 situationer,  

 således at det fortsat er bopælskommunen der holder sig orienteret om og  

 følger  

 op på behandlingen og kan tilbagetrække delegationen.
Såfremt delegation finder sted, skal den regionale  

 embedslægeinstitution underrettes herom af den læge, der har delegeret  

 behandlingen.
Embedslægeinstitutionen underrettes ligeledes, når behandlingen  

 ikke længere er delegeret.
 Såfremt ordination af afhængighedsskabende lægemidler finder  

 sted til en stofmisbruger som led i stofmisbrugsbehandling under  

 længerevarende  

 sygehusophold bør der ske underretning til den læge, der er ansvarlig for den  

 lægelige behandling i det kommunale behandlingssystem for stofmisbrug,  

 såfremt  

 stofmisbrugeren ønsker misbrugsbehandlingen fortsat efter udskrivelse fra  

 sygehus.
De kommunale læger, der er ansvarlige for opioid  

 substitutionsbehandling af personer for stofmisbrug, skal i medfør af  

 autorisationslovens § 19 afgive månedlige indberetninger herom til  

 Sundhedsstyrelsen.  

 Indberetningerne skal også omfatte de personer, hvis behandling er delegeret  

 til andre læger.
Indberetningen afgives først i en måned og omfatter  

 oplysning  

 på de personer, som har fået ordineret opioider i den foregående måned som  

 led  

 i behandling af deres stofmisbrug.
Den lægelige indberetningsforpligtelse  

 varetages gennem den kommunale indberetning til Sundhedsstyrelsen  

 Register  

 over stofmisbrugere i behandling (SIB).
7.1.3  

 Handleplaner Kommunalbestyrelsen har i henhold til serviceloven §  

 141ansvaret for visitation af stofmisbrugere til sundhedsfaglig og  

 socialfaglig  

 behandling og for at der udarbejdes en handleplan for det nærmere  

 behandlingsforløb m.v.
Planen skal omhandle såvel socialfaglige som  

 sundhedsfaglige forhold.
 Udarbejdelse af handleplanen for hver enkelt stofmisbruger er  

 nødvendig for at sikre sammenhæng mellem den sundhedsfaglige og den  

 socialfaglige behandling og de sociale problemstillinger i øvrigt.
Den lægelige behandlingsplan, som er nærmere beskrevet i afsnit  

 7.2.2, indgår som en del af den samlede handleplan og skal vurderes og  

 justeres  

 efter behov.
Det gælder også i de tilfælde, hvor en del af behandlingen  

 udføres  

 udenfor kommunens regi, fx på private behandlingsinstitutioner eller hos  

 alment  

 praktiserende læger eller speciallæger.
Handleplanen danner endvidere udgangspunkt for den løbende  

 opfølgning efter servicelovens § 150 af den sociale indsats.  

 Kommunalbestyrelsen skal løbende følge de enkelte sager for at sikre sig, at  

 hjælpen fortsat opfylder sit formål.
Hvis det kan konstateres, at den  

 tildelte  

 hjælp ikke længere opfylder sit formål, må det overvejes, om der er behov for  

 andre former for hjælp.
7.1.4  

 Samarbejde om og sammenhæng i stofmisbrugsbehandlingen I forhold til den enkelte stofmisbruger danner handleplanen  

 rammen for en samarbejdsproces.
 Stofmisbrugere skal give deres informerede samtykke til  

 behandlingen forud for behandlingens iværksættelse og i den forbindelse  

 orienteres om behandlingens indhold og forløb samt de organisatoriske rammer  

 herfor.
Misbrugsbehandlingen skal tilrettelægges således, at  

 stofmisbrugeren så vidt muligt ikke hindres i fx at påtage sig et arbejde,  

 flytte til en anden kommune, holde ferie, etc.
Behandlingen skal også kunne  

 fungere i situationer, hvor stofmisbrugeren fx indsættes i Kriminalforsorgens  

 institutioner, ligesom misbrugsbehandling påbegyndt i Kriminalforsorgens  

 institutioner skal kunne videreføres i kommunalt regi.
Det skal derfor  

 tilstræbes, at der etableres en kommunikation i god tid inden evt. kendt  

 indsættelse eller løsladelse med henblik på at sikre kontinuitet i  

 behandlingen.
Søger en person behandling for stofmisbrug, skal denne  

 behandling og stofmisbrugerens evt. øvrige behandling koordineres med egen  

 læge.
Der skal derfor indhentes samtykke fra stofmisbrugeren til udveksling  

 af  

 relevante helbredsmæssige oplysninger mellem den læge, der er ansvarlig for  

 misbrugsbehandlingen,  

 og stofmisbrugerens egen læge.
Uden samtykke kan der ikke udveksles  

 oplysninger  

 mellem behandlerne.
Samtykket skal journalføres.
Mundtligt samtykke er  

 tilstrækkeligt.
 Det bemærkes, at samtykke efter en konkret vurdering kan være  

 en forudsætning for, at det vil være forsvarligt at iværksætte eller  

 videreføre  

 behandling.
 Stofmisbrugeren har samme ret som andre patienter til at  

 modtage ydelser fra sundhedsvæsenet, uanset om han/hun i øvrigt er i  

 behandling  

 for stofmisbrug.
Påbegyndes behandling for stofmisbrug i sygehusvæsenets regi,  

 skal der med stofmisbrugerens samtykke ligeledes etableres forbindelse til  

 det  

 kommunale misbrugsbehandlingssystem med henblik på at sikre, såfremt  

 stofmisbrugeren måtte ønske det, videreførelse af behandlingen efter  

 udskrivelse  

 fra sygehus.
Ved anden behandling med afhængighedsskabende lægemidler, fx  

 psykiatrisk behandling, skal der ligeledes også med stofmisbrugerens samtykke  

 etableres kontakt til det kommunale misbrugsbehandlingssystem.
7.2  

 Lægens ansvar i den samlede behandling af stofmisbrugeren 7.2.1  

 Udredning og visitation De kommunale behandlingstilbud retter sig mod flere  

 forskelligartede tilstande omfattende misbrug af et eller flere illegale og  

 legale stoffer.
Det kliniske billede er ofte komplekst, og valget af  

 relevante  

 behandlingstilbud forudsætter en tværfaglig vurdering.
 Der skal indgå en aktuel lægelig vurdering i forbindelse med  

 iværksættelse af behandling for stofmisbrug.
I lægens vurdering/udredning indgår undersøgelse af den enkelte  

 stofmisbruger, optagelse af en grundig misbrugsanamnese og afdækning af evt.  

 ledsagende somatiske og psykiatriske sygdomme.
Med stofmisbrugerens samtykke  

 indhentes oplysninger fra tidligere relevante hospitalsindlæggelser og  

 lægekonsultationer,  

 der indgår i den samlede vurdering.
 Indikationen for substitutionsbehandling med opioider er altid  

 lægelig og fremgår af afsnit 7.3.1.
7.2.2  

 Lægelige behandlingsplaner For hvert enkelt behandlingsforløb skal der udarbejdes en  

 lægelig behandlingsplan.
Behandlingsplanen skal understøtte handleplanen  

 efter  

 serviceloven.
Af behandlingsplanen skal fremgå, hvad sigtet med den  

 sundhedsfaglige behandling aktuelt er, og hvilke aftaler der er indgået  

 omkring  

 forløbet.
Er der foretaget eller planlagt delegation af behandlingen til fx  

 læger ved private eller regionale institutioner, alment praktiserende læge  

 eller anden speciallæge, skal dette nærmere beskrives i behandlingsplanen.  

 Evt.  

 samarbejde og koordinering vedr. stofmisbrugerens sideløbende behandling ved  

 speciallæge skal også beskrives.
Det er den kommunalt ansatte læge, der har ansvaret for de  

 lægefaglige elementer vedrørende stofmisbrugsbehandlingen i den samlede  

 handleplan.
Det er også denne der skal sikre sig relevant tilbagemelding,  

 opfølgning og koordination såfremt den lægelige behandling helt eller delvist  

 delegeres til andre, fx en privat eller regional behandlingsinstitution eller  

 en anden kommune/region.
7.2.3  

 Lægelige optegnelser Journaloptegnelserne skal opfylde de generelle bestemmelser om  

 lægers journal-føring.
 Det er den læge, der er ansvarlig for behandlingen, der har  

 ansvaret for, at de fornødne oplysninger vedrørende stofmisbrugerens  

 tilstand,  

 undersøgelser, observationer, behandling, indikation for medicinering,  

 patientinformation, m.v. journalføres.
 Endvidere skal stofmisbrugerens samtykke til videregivelse af  

 helbredsoplysninger journalføres.
 Det er som udgangspunkt alene de sundhedspersoner, der deltager  

 i den sundheds-faglige behandling af stofmisbrugeren, der har adgang til  

 patientjournalen.  

 Herudover kan også andre personalegrupper, der deltager i den sundhedsfaglige  

 behandling af stofmisbrugeren, have adgang hertil, se de almindelige regler  

 om  

 tavshedspligt og videregivelse af helbredsoplysninger i Sundhedslovens  

 kapitel  

 9. Stofmisbrugeren har adgang til aktindsigt i sin journal.
I det omfang lægen benytter medhjælp, som omtalt i 7.2.7, skal  

 medhjælpens observationer, handlinger mv. af betydning for behandlingen  

 ligeledes tilføres journalen.
Lægen har et selvstændigt ansvar for, at dette  

 sker.
7.2.4  

 Kontakt mellem stofmisbrugeren og behandlingsstedet For at kunne varetage den nødvendige diagnosticering og  

 behandling må lægen have en tilstrækkeligt hyppig kontakt med  

 stofmisbrugeren.  

 Det er ikke muligt at angive meget håndfaste normer herfor.
Men i den  

 indledende fase af behandlingen, hvor der evt. skal tages stilling til en  

 dosisindstilling af substitutionsbehandlingen, skal stofmisbrugeren ses  

 hyppigt, og mindst en gang ugentligt af lægen eller dennes medhjælp, og  

 herefter ca. en gang månedligt med variationer afhængig af stofmisbrugerens  

 tilstand  

 og behandlingsforløb.
Ved sygdom, inklusive misbrugsrelaterede lidelser, bør den  

 læge, der er ansvarlig for misbrugsbehandlingen, medvirke til at  

 stofmisbrugeren henvises til relevant diagnostik og behandling i det  

 almindelige  

 sundhedsvæsen.
Herfra skal man i videst muligt omfang koordinere evt.  

 behandling med afhængighedsskabende lægemidler med den læge, der på kommunens  

 vegne forestår stofmisbrugs-behandlingen af patienten.
7.2.5  

 Samarbejdet med den alment praktiserende læge Kontakten mellem behandlingsinstitutionen og stofmisbrugerens  

 alment praktiserende læge har til formål at koordinere stofmisbrugerens  

 samlede  

 medicinske behandling således, at der hos de involverede behandlere er  

 klarhed  

 over, hvilke ordinationer der foretages, og på hvilke indikationer.  

 Stofmisbrugerens alment praktiserende læge bør altid informeres, når  

 stofmisbrugeren indskrives til og udskrives af misbrugsbehandling, ligesom  

 der  

 fra misbrugsbehandlingsinstitutionernes side bør være et stående tilbud om  

 faglig rådgivning til alment praktiserende læger vedrørende behandling af  

 misbrugere.
7.2.6 Delegation af behandlingskompetencen I henhold til § 41, stk. 2, i autorisationsloven kan  

 ordinationsretten, efter aftale i nærmere bestemte tilfælde, overlades fra  

 læger ansat i kommunale eller regionale lægestillinger til en anden læge,  

 herunder  

 en alment praktiserende læge eller en praktiserende speciallæge.
Det er den  

 kommunalt ansatte læge, der afgør om substitutionsbehandlingen kan varetages  

 af  

 andre, herunder om behandlingen i større eller mindre udstrækning kan foregå  

 på  

 private eller regionale (døgn)institutioner.
Det skal i denne sammenhæng  

 præciseres, at stofmisbrugeren ikke har krav på, at den lægelige behandling  

 delegeres.
Delegation af substitutionsbehandlingen til alment  

 praktiserende læge eller special-læge forudsætter først og fremmest, at  

 stofmisbrugeren ønsker, at behandlingen delegeres, og at den alment  

 praktiserende  

 læge/speciallægen er indstillet på at forestå behandlingen.
Herudover skal  

 stofmisbrugeren kunne honorere de krav, som en behandling hos en alment  

 praktiserende læge/speciallæge stiller.
Dette indebærer først og fremmest, at  

 stofmisbrugeren er socialt, psykisk og farmakologisk stabiliseret og har  

 opnået  

 en tilfredsstillende social funktion i forhold til fx bolig,  

 forsørgelsesgrundlag  

 og et rimeligt netværk, samt at stofmisbrugeren kan håndtere  

 apoteksadministreret udlevering af lægemidlet.
Den kommunalt ansatte læge har fortsat ansvaret for den  

 lægelige behandling af stofmisbrugeren, også i de perioder, hvor behandlingen  

 er delegeret til ambulant behandling hos praktiserende læge eller speciallæge  

 eller stofmisbrugeren befinder sig i en privat behandlingsinstitution.
Den  

 kommunalt  

 ansatte læge har således ansvaret for, at der er retningslinier/instrukser  

 for  

 behandlingen og skal holde sig orienteret om forløbet og resultatet af et  

 delegeret behandlingsforløb, herunder evt. interkurrente sygdomme og  

 medicinstatus.
En delegation bør trækkes tilbage, og et delegeret  

 behandlingsforløb  

 hjemtages, hvis den behandlingsansvarlige læge finder, at behandlingen ikke  

 forløber hensigtsmæssigt.
Den kommunalt ansatte læge har dog intet ansvar for  

 stofmisbrugere, der varetægtsfængsles eller afsoner i Kriminalforsorgens  

 institutioner uanset friheds-berøvelsens varighed.
I disse tilfælde har  

 Kriminalforsorgens egne læger det fulde ansvar for den medicinske behandling,  

 inkl. en evt. substitutionsbehandling.
Den kommunalt ansatte læge skal ikke  

 føre tilsyn med den medicinske misbrugsbehandling i Kriminalforsorgens  

 institutioner, selvom den kommunalt ansatte læge sædvanligvis vil blive  

 kontaktet af Kriminalforsorgens læge i forbindelse med tilrettelæggelsen af  

 behandlingen af den indsatte.
Der bør dog være størst mulig gensidig  

 information mellem den kommunalt ansatte læge og Kriminalforsorgens læge om  

 stofmisbrugerens helbredsmæssige forhold, selvsagt med pågældendes samtykke  

 med  

 henblik på at sikre fortsat hensigtsmæssig behandling efter løsladelse.
Det forhold, at det er kommunen, der har det overordnede ansvar  

 for den samlede misbrugsbehandling, indebærer, at kommunen har et ansvar for  

 at  

 følge stofmisbrugeren, også efter at den medicinske misbrugsbehandling er  

 delegeret til en læge tilknyttet en privat behandlingsinstitution eller en  

 alment praktiserende læge/speciallæge, fx i form af aftalte, regelmæssige  

 tilbagemeldinger.
Det indebærer endvidere, at den medicinske  

 misbrugsbehandling  

 skal kunne tilbageføres til kommunen uden ventetid, hvis der på grund af  

 ændringer i stofmisbrugerens tilstand er behov for det, og/eller lægen eller  

 stofmisbrugeren ønsker det.
De private behandlingsinstitutioner har ofte tilknyttet  

 sundhedsfagligt personale til varetagelse af bl.a. abstinensbehandling.
Der  

 bør  

 altid, med stofmisbrugerens samtykke, fremsendes fyldestgørende lægelige  

 oplysninger fra den henvisende kommune, herunder behandlingsplan, til brug  

 for  

 det sundhedsfaglige personale ved behandlingsinstitutionen.
7.2.7  

 Lægens benyttelse af medhjælp Ordination af receptpligtige lægemidler er forbeholdt læger.
En  

 læge kan delegere medicingivning til en medhjælp.
Lægen kan som medhjælp  

 benytte såvel autoriserede sundhedspersoner som andre uanset uddannelse og  

 baggrund, herunder social- og sundhedsassistenter, plejere, socialpædagoger,  

 socialrådgivere, fængsels-funktionærer m.m.
De personer på en  

 behandlingsinstitution, der varetager medicingivning, fungerer i denne  

 relation  

 som lægens medhjælp.
En læges forpligtelse i medfør af autorisationsloven til at  

 udvise omhu og samvittighedsfuldhed under udøvelsen af sin gerning, gælder  

 også  

 i relation til lægens udvælgelse og brug af medhjælp.
Ved brug af medhjælp er  

 lægen ansvarlig for fornøden instruktion og supervision af medhjælpen.
Lægen  

 skal afpasse instruktionen og supervisionen efter medhjælpens individuelle  

 behov, hvilket bl.a. vil afhænge af pågældendes uddannelsesmæssige baggrund  

 og  

 kliniske erfaring.
 Både autoriserede og ikke-autoriserede sundhedspersoner har et  

 selvstændigt ansvar, når de handler som lægens medhjælp.
I nogle situationer kan en læge benytte medhjælp til vurdering  

 af behandlingsbehov og iværksættelse af behandling med medicin.  

 Lægen skal have taget stilling til den  

 konkrete patient, hvilket skal fremgå af journalen.  

 Det skal ligeledes fremgå af journalen,  

 hvilke indikationer og symptomer der skal være til stede, før medhjælpen kan  

 behandle patienten med medicin.
Lægen skal sikre sig, at medhjælpen er oplyst  

 om de forskellige lægemidlers virkninger og bivirkninger.
Instruktionen bør  

 intensiveres i det omfang, der er tale om anvendelse af mere potente  

 lægemidler.
 Lægen kan ordinere medicin til en konkret patient efter behov  

 (p. n.). I disse situationer kan lægen benytte medhjælpen til at vurdere  

 patientens behandlingsbehov og iværksætte behandling med medicin inden for  

 fastsatte rammer (dosis, doseringshyppighed eller  interval og maksimal  

 dosis).
Ved nogle velbeskrevne sygdomstilfælde kan lægen benytte  

 medhjælpen til at iværksætte en standardbehandling med medicin.
En læge kan i  

 så fald ordinere med henvisning til fastsat instruks vedrørende det  

 pågældende  

 lægemiddel (efter skema). Ordinationen skal indføres i journalen.
7.3  

 Faglige anvisninger vedrørende den medikamentelle substitutionsbehandling ved  

 opioid-afhængighed Formålet med substitutionsbehandling er at stabilisere  

 stofmisbrugeren farmakologisk, socialt og psykisk.
Det kan som regel opnås  

 ved  

 en lægeligt styret behandling med peroral indgift af en tilstrækkelig og  

 konstant dosis af et langtidsvirkende opioid.
Den medikamentelle behandling skal ledsages af en psykosocial  

 behandling, der retter sig mod stofmisbrugerens psykiske symptomer og de  

 sociale problem-stillinger, stofmisbrugeren frembyder, inklusive bolig-,  

 uddannelses-, forsørgelses- og beskæftigelsesmæssige problemer.
For de fleste  

 stofafhængige vil en substitu-tionsbehandling i kortere eller længere  

 perioder  

 være en forudsætning for, at de kan indgå i den psykosociale behandling.
Stofmisbrugere, der er i substitutionsbehandling, har mindre  

 dødelighed end ubehandlede stofmisbrugere.
Endvidere ses reduceret  

 risikoadfærd  

 i relation til blodoverførte sygdomme og en mindre forekomst af andre  

 misbrugsrelaterede sygdomme.
Endelig udøver stofmisbrugere i  

 substitutionsbehandling  

 erfaringsmæssigt mindre berigelseskriminalitet, ligesom de i nogen grad har  

 øget  

 beskæftigelse.
Udbyttet af behandlingen afhænger både af korrekt dosering og  

 af omfanget og kvaliteten af den ledsagende psykosociale behandling.
Ved  

 korrekt dosering, og forudsat at patienten ikke har andet misbrug eller  

 modtager anden behandling med sederende medicin, er der ingen nævneværdig  

 påvirkning  

 af de psykomotoriske eller kognitive funktioner, inklusive reaktionstid og  

 hukommelse.
Personen kan fungere normalt og opretholde et arbejde på lige fod  

 med andre.
7.3.1  

 Indikationer Substitutionsbehandling indgår som en del af den sociale  

 handleplan.
Beslutningen om at tilbyde substitutionsbehandling skal således  

 vurderes i lyset af, hvorvidt substitutionsbehandling er relevant i forhold  

 til  

 at realisere de mål, der indgår i denne plan.
Supplerende til disse generelle  

 overvejelser skal følgende betingelser være opfyldt:
 -  

 	  

 Der skal foreligge  

 afhængighed af opioider (F11.2), som defineret i WHO ICD-10: Psykiske  

 lidelser  

 og adfærdsmæssige forstyrrelser.
-  

 	  

 Stofmisbrugeren skal  

 ønske behandlingen.
Dette indebærer for det første, at behandlingen er  

 frivillig, og for det andet, at ønsket om denne behandlingsform  

 (substitutionsbehandling) skal tillægges betydelig vægt.
-  

 	  

 Andre relevante  

 behandlingsalternativer skal være overvejet.
Substitutionsbehandling er en  

 krævende  

 behandlingsform, hvor den stofafhængige og behandlingsinstitutionen binder  

 sig  

 i et forpligtende samarbejde over en ukendt, men oftest meget lang  

 tidsperiode.
 -  

 	  

 Gravide  

 stofmisbrugere, der ønsker at gennemføre graviditeten, bør tilbydes  

 substitutionsbehandling, hvis afgiftning ikke er realistisk.
Metadon, buprenorphin eller buprenorphin/naloxon er de  

 præparater, der anvendes i substitutionsbehandlingen.
I det følgende dækker  

 betegnelsen buprenorphin både buprenorphin alene og kombinationspræparatet  

 buprenorphin/naloxon.
 Buprenorphin bør være førstevalgspræparat pga. den lave  

 toksicitet og den formentlig ringere risiko for udvikling af afhængighed.
 Principperne for induktion med henholdsvis buprenorphin og  

 metadon er afgørende forskellige og fremgår af nedenstående tabel:
Buprenorphin Metadon Klinisk tilstand ved 1. dosis Begyndende abstinenssymptomer (mhp at undgå præcipiterende abstinensymptomer) Ikke påvirket (mhp at undgå metadonforgiftning) Startdosis Startdosis  

 (testdosis) 4 mg,  

  

 herefter dosisøgning i 1. døgn Lav,  

 20-30 mg i første døgn Dosisindstilling Hurtig dosisøgning.
Steady  

 state opnås efter 2-3 døgn Langsom dosisøgning.
Steady  

 state opnås efter 2-6 uger 7.3.2  

 Buprenorphin Buprenorphin er en partiel agonist på µ-opioid receptoren med  

 høj affinitet til denne.
 Buprenorphin findes i to lægemiddelformer:
-  

 	  

 Buprenorphin alene -  

 	  

 Buprenorphin i  

 kombination med naloxon (buprenorphin/naloxon).
 Naloxon er en antagonist på µ-opiod-receptoren.
 Formålet med naloxon-bestanddelen er at begrænse intravenøst  

 misbrug og mindske spredning til det illegale marked.
Når buprenorphin/naloxon indtages sublingualt, optages  

 buprenorphin i løbet af kort tid, mens der kun er ringe optagelse af naloxon  

 sublingualt.
Ved intravenøs indtagelse får man en påvirkning af naloxon med  

 udvikling af abstinenssymptomer eller manglende stofvirkning.
 Naloxon påvirker ikke opioideffekten af buprenorphin, hvorfor  

 behandlingsregiet er det samme for buprenorphin og buprenorphin/naloxon.
 Kombinationspræparatet buprenorphin/naloxon er registreret i  

 2006, og det bør på grund af den bedre sikkerhedsprofil tilstræbes i videst  

 muligt omfang at anvende buprenorphin/naloxon i stedet for buprenorphin.
 Administrationsformen er for både buprenorphin og  

 buprenorphin/naloxon sublingual og dosering sædvanligvis 1 gang dagligt.  

 Graden  

 af superviseret indtagelse og udleveringsregi afhænger af patientens  

 funktionsniveau.
 Ved patienter i stabil behandling med buprenorphin, og især ved  

 behandling med buprenorphin/naloxon, kan udleveringsregimet tilrettelægges  

 mindre restriktivt end ved metadon.
 Buprenorphin fortrænger andre opioidagonister fra receptorerne,  

 og indtagelse af buprenorphin udløser derfor abstinenssymptomer hos  

 stofmisbrugere i behandling med metadon og morfin samt hos heroinmisbrugere.  

 Hos stofmisbrugere i buprenorphinbehandling vil buprenorphin også blokere for  

 virkningen af andre agonister, og det beskytter derfor i vid udstrækning mod  

 forgiftning med disse stoffer.
Buprenorphin er mindre respirationsdeprimerende og sederende end  

 fulde agonister som morfin og metadon.
Risikoen for dødelige forgiftninger er  

 minimal, selv hos utilvænnede.
På grund af buprenorphins større sikkerhed sammenlignet med  

 metadon, bør flest mulige opioidafhængige behandles med buprenorphin, både  

 ved  

 nedtrapning og ved vedligeholdelsesbehandling.
Buprenorphin bør være  

 førstevalgspræparat til opioidafhængige, som ikke har været i behandling før.  

 Ved behandling af et langvarigt misbrug af opiater med lang halveringstid (f.  

 eks metadon) kan umiddelbar iværksættelse af behandling med buprenorphin være  

 vanskeliggjort af høje doser metadon.
Her kan det være hensigtsmæssigt  

 initialt  

 at substituere med metadon med henblik på et senere skift til buprenorphin.  

 Metadondosis bør være reduceret til højest 40 mg før skift til buprenorphin.
Induktion Forudsætning for iværksættelse af buprenorphinbehandling er, at  

 patienten er begyndende abstinent efter sidste indtag af opioider, dvs. i en  

 tilstand hvor µ-receptorerne er frie for opioider.
 Vejledende tidsintervaller fra sidste opioidindtag til  

 begyndende abstinens-symptomer er:
Heroin Ca. 8  

 timer Metadon 20 mg Ca. 24  

 timer Metadon 30 mg Ca. 30-36  

 timer Metadon 40 mg Ca. 48  

 timer Dag O:  

  

 Det er  

 vigtigt for en vellykket induktion med buprenorphin, at patienten informeres  

 om  

 buprenorphins virkningsmekanisme, nødvendigheden af opnået opioidabstinens  

 samt, hvordan induktionen skal foregå den følgende dag.
Det kan evt. være  

 hensigtsmæssigt med en kortvarig symptombehandling med et benzodiazepin for,  

 at  

 patienten kan udholde abstinenssymptomerne i dette døgn.
 Når behandling iværksættes rettidigt, vil patienten kunne  

 forvente, at abstinens-symptomerne forsvinder i løbet af 1-1½ døgn.
Dag 1:  

  

 Normal  

 begyndelsesdosis (testdosis) er 4 mg, som øges med 2 mg ca.  

 hver 2. time, indtil der ikke er klager over  

 abstinenssymptomer/stoftrang.
Er man i tvivl om, hvorvidt der er risiko for  

 udvikling af abstinenssymptomer, kan der påbegyndes med en testdosis på 1-2  

 mg.  

 Normal mætningsdosis er mellem 8 og 16 mg pr. døgn, men doser op til 24 mg i  

 første døgn kan være nødvendige.
Det kan være hensigtsmæssigt at medgive  

 patienten 2-4 mg til selvadministration det første døgn med henblik på at  

 behandle evt. abstinenser.
 På grund af buprenorphins sikkerhedsprofil kan man alternativt  

 overveje at medgive patienten første dosis (2-4 mg, evt. gentaget) til  

 påbegyndelse i hjemmet ved begyndende abstinenser med henblik på umiddelbar  

 opfølgning ved læge.
Det er afgørende for en vellykket induktion, at der gives  

 sufficient dosis i de første døgn.
Alt for mange mislykkede induktioner  

 skyldes  

 for lav dosering, hvor patienten unødigt fortsætter med at have abstinenser  

 på  

 grund af undermedicine-ring.
 Dag 2:  

  

 Samme dosis  

 som dag 1, evt. yderligere suppleret med 2-4 mg efter behov.
Dag 3-4:  

  

 Stabilisering er opnået, når der ikke er abstinenssymptomer og ingen brug af  

 opioid udover medicineringen med buprenorphin.
Vedligeholdelsesdosis er  

 individuel,  

 normalt mellem 8-16 mg.
Maksimal dosis er 24 mg dagligt.
 Dag 5 og frem:  

  

 Herfra kan vedligeholdelsesbehandling eller nedtrapning planlægges.
 I de første 2 uger af behandlingen vil patienterne ofte klage  

 over forbigående gener med forekomst af dysphori, angst og søvnproblemer.  

 Symptomatisk behandling kan være nødvendig.
Præcipiterede  

 abstinenssymptomer Hvis første dosis buprenorphin indtages, hvor  

 abstinenssymptomerne ikke er tydelige, kommer buprenorphin til at fungere som  

 antagonist.
 Behandlingen af de præcipterede abstinenssymptomer er  

 supplering af det allerede givne buprenorphin for at opnå fuld mætning med  

 buprenorphin på receptorerne.
Bivirkninger,  

 interaktioner Der henvises til  

  

 www.medicin.dk Nedtrapning Skal tidligst påbegyndes efter passende stabilisering og bør  

 ikke foregå hurtigere end aftrapning med ½-1 mg pr. dag under monitorering af  

 patientens almene tilstand.
Det er hensigtsmæssigt på forhånd med patienten  

 at  

 aftale, om der skal være mulighed for at forlænge nedtrapningen.
På grund af  

 buprenorphins lange halveringstid, er abstinenssymptomer under nedtrapning,  

 også ved pludselig seponering, beskedne.
Symptomatisk behandling kan være  

 nødvendig.
Intervaldosering Ved tilfredsstillende stabilisering kan man øge  

 dosisintervallerne til hver 2. dag med den dobbelte individuelt justerede  

 dosis.
Dosisinterval kan øges til 3 gange ugentlig, f. eks mandag, onsdag og  

 fredag;  

 dosis mandag og onsdag bør være dobbelt dosis af den individuelt justerede  

 daglige dosis og dosis fredag bør være 3 gange den individuelt justerede  

 daglige  

 dosis.
Dosis for en enkelt dag bør dog aldrig overskride en maksimal  

 enkeltdosis på 32 mg/daglig.
Skift fra metadon til  

 buprenorphin Det er ikke rekommanderet at skifte fra højere doser end 40 mg  

 metadon til buprenorphin.
Ved metadondoser over 40 mg kan skift til buprenorphin foregå  

 ved først at omstille patienten fra metadon til et korterevirkende opiat som  

 f.  

 eks morfin.
Dette foregår ved en gradvis erstatning af metadon med  

 ækvieffektive doser morfin (15 mg metadon peroralt svarer til 25-30 mg morfin  

 peroralt). Skiftet til morfin kan ske over nogle dage, hvor man f. eks  

 fjerner  

 50 mg metadon pr. dag og substituerer det med morfin.
Man skal være opmærksom  

 på morfins hyppigere doseringsinter-valler.
Når hele metadondosis er  

 substitueret med morfin og patienten er stabil, bør morfinbehandlingen  

 vedligeholdes ca. en uge før skift til buprenorphin.
Ved skift til  

 buprenorphin  

 seponeres morfinbehandlingen, udvikling af abstinenssymptomer afventes og  

 behandlingen med buprenorphin kan påbegyndes som beskrevet tidligere.
Skift fra buprenorphin  

 til metadon Buprenorphin kan seponeres på en hvilken som helst dosis.
Ved  

 ophør med buprenorphin kan metadonbehandling initieres ca. 24 timer efter med  

 10-30 mg metadon og herefter med langsom øgning under monitorering af  

 patientens tilstand.
Akut smertebehandling Når supplerende opioid er nødvendig ved akutte smerter hos  

 patienten i substitutionsbehandling med buprenorphin, vil en øgning af  

 buprenorphindosering kun have begrænset effekt.
I stedet skal først afsøges  

 muligheder for regional anæstesi.
Hvis det ikke er muligt, kan buprenorphin  

 seponeres og behandling med morfin i høje doser kan blive nødvendigt.
Man  

 skal  

 være opmærksom på, at sædvanlige doser morfin ikke er tilstrækkeligt, så  

 længe  

 der fortsat er buprenorphin tilstede på receptorerne.
Rådføring med  

 anæstesilæge/smertelæge tilrådes.
Når de akutte smerter er overstået, kan  

 patienten  

 skiftes tilbage til buprenorphin efter vanligt induktionsregi.
Antagonistbehandling ved  

 overdosering Indgift af naloxon udløser abstinenssymptomer, men de doser,  

 der kræves hertil, er ca. 10 gange større hos stofmisbrugere i behandling med  

 buprenorphin end hos stofmisbrugere i behandling med metadon eller morfin.  

 Væsentligste behandling ved overdosering er sikring af fri luftveje og  

 assisteret  

 ventilation.
7.3.  

 Metadon Metadon er en komplet opioid agonist.
Metadon kan blokere abstinenssymptomer i mere end 24 timer.
Hos  

 flertallet af stofmisbrugere, kan metadon reducere eller eliminere stoftrang.  

 Forudsat at metadon er korrekt doseret, kan metadon blokere for den  

 euforiserende virkning af normalt anvendte heroinmængder uden at påvirke de  

 psykomotoriske  

 funktioner.
 Princippet ved dosering af metadon er at give så meget, at  

 stoftrangen reduceres mest muligt, og abstinenssymptomer blokeres i 24 timer,  

 og så lidt at de normale psykomotoriske funktioner ikke påvirkes  

 nævneværdigt.
Induktion Når en behandling iværksættes, har man normalt ikke kendskab  

 til den behandledes tolerans overfor opioider (som kan være nul), og  

 behandlingen skal derfor altid indledes med en lav dosering, 2030 mg  

 pr. døgn.  

 Dødeligt forløbende forgiftning er beskrevet ved indgift af doser på 40 mg  

 pr.  

 døgn.
Pga. risikoen for akkumulation skal dosisøgning foretages gradvist, med  

 dosisøgning på 5-10 mg hyppigst hver anden dag, indtil tilstanden er stabil,  

 således at der hverken er abstinenssymptomer eller symptomer på overdosering.  

 Dosisindstillingsperioden er 23 uger eller længere.  

 Vedligeholdelsesdosis vil  

 normalt ikke overskride 120 mg.
Metadon administreres normalt en gang dagligt.
Under afgiftning  

 ved reduktion til doser under 40 mg pr. døgn, kan det være nødvendigt at  

 administrere 2 gange dagligt for at opnå en tilstrækkelig døgndækkende  

 virkning.
Administrationsformen kan være mikstur, tabletter eller  

 injektionsopløsning til intravenøs brug.
Afhængigt af stofmisbrugerens  

 stabilitet og funktionsniveau kan indtagelse ske overvåget og dagligt (i  

 praksis 5 dage/uge), eller der kan udleveres flere døgndoser til  

 selvadministration.
 Behandling med injicerbar metadon er ikke standardbehandling og  

 skal ske under iagttagelse af Sundhedsstyrelsens vejledning om anvendelse af  

 injicerbar metadon i forbindelse med substitutionsbehandling af 25. juli  

 2006.
Bivirkninger,  

 interaktioner Der henvises til  


  

 www.medicin.dk Lægen skal være opmærksom på, at metadon i høje doser kan give  

 anledning til udvikling af kardielle overlednings-forstyrrelser.
Alvorlige  

 hjerterytmeforstyrrelser (ventrikulær takykardi, ventrikelflimmer, torsade de  

 pointes) og vedvarende abnormt hjertekardiogram (QT-forlængelse) er  

 observeret  

 hos stofmisbrugere i behandling med metadon.
Der bør derfor indføres  

 rutinemæssig brug af EKG ved behandling med 120 mg metadon eller derover,  

 samt  

 ved svimmelhed og ved besvimelsestilfælde hos metadon-behandlede og ved kendt  

 hjertesygdom.
Nedtrapning Skal tidligst påbegyndes efter passende stabilisering og bør  

 ikke foregå hurtigere end aftrapning med 5 mg pr. dag under monitorering af  

 patientens almene tilstand.
Det er hensigtsmæssigt på forhånd med patienten  

 at  

 aftale, om der skal være mulighed for at forlænge nedtrapningen.
Mange  

 patienter,  

 som ophører eller forsøger at ophøre med metadonbehandling, klager over  

 udtalte  

 og langvarige abstinenssymptomer.
Der er næppe tvivl om, at det er reelt og  

 hænger sammen med dels metadons lange virkningstid, dels at stofmisbrugere i  

 metadonbehandling får større opioiddoser, end det normalt er muligt  

 regelmæssigt at erhverve sig og indtage som illegal misbruger.
Det er  

 imidlertid  

 ikke vanskeligere for stofmisbrugere i metadonbehandling at blive stoffri end  

 for misbrugere på heroin.
7.3.4  

 Akut iværksættelse af afgiftning og substitutionsbehandling hos personer som  

 lægen har et ringe eller intet kendskab til Der skal udvises stor forsigtighed ved akut ordination af  

 substitutionsmedicin til personer, som lægen har et ringe eller intet  

 kendskab  

 til, ex. i arresthuse.
Substitutionsbehandling må først indledes efter, at lægen har  

 sikret sig -  

 	  

 at der er tydelige  

 abstinenssymptomer og -  

 	  

 at patienten ikke er  

 medicinpåvirket.
 Iværksættelse af substitutionsbehandling under disse  

 omstændigheder følger også de generelle vejledninger for iværksættelse af  

 behandling med henholdsvis buprenorphin og metadon, jf. afsnit 7.3.2 og  

 7.3.3.
 Der skal generelt udvises tilbageholdenhed med ordination af  

 psykoaktive stoffer, hvis adækvat observation ikke kan sikres.
7.3.5 Behandlingen af særlige grupper Der er grupper af stofmisbruger, hvor det er nødvendigt at  

 iværksætte særlige sikkerhedsforanstaltninger, og/eller hvor  

 substitutionsbehandlingen nødvendiggør særlige organisatoriske/  

 administrative  

 rammer.
Gravide Substitutionsbehandling af gravide er en specialistopgave på  

 grund af risikoen for fosterskader og bør varetages i samarbejde med  

 obstetrisk  

 afdeling.
Evt. afgiftning bør normalt foretages i 2. trimester for ikke at  

 fremprovokere spontan abort/for tidlig fødsel.
Metadondosisreduktion bør være  

 beskeden  svarende til 5 mg metadon pr. uge.
Da der ikke foreligger  

 tilstrækkelige erfaringer med brug af buprenorphin i graviditeten, bør  

 gravide  

 i substitutionsbehandling med dette præparat normalt skiftes til metadon.  

 Hensynet til komplians med den obstetriske behandling kan dog tale for, at  

 gravide i stabil buprenorphinbehandling kan fortsætte denne.
Blandingsmisbrugere Blandingsmisbrugere bør kun tilbydes substitutionsbehandling  

 med opioider, når der foreligger opioidafhængighed, og ikke kun et mere eller  

 mindre sporadisk misbrug af heroin i tillæg til misbrug af en række andre  

 stoffer (alkohol, amphe-tamin, kokain, hash, benzodiazepiner).
Psykotiske  

 stofmisbrugere Behandlingen af psykotiske stofmisbrugere er en  

 specialistopgave.
Psykotiske stof-misbrugere bør tilbydes  

 substitutionsbehandling efter samme retningslinier som ikke-psykotiske.
De  

 profiterer sædvanligvis af behandlingen, og denne vil oftest være nødvendig  

 for  

 at sikre komplians til den antipsykotiske behandling.
Behandlingen bør  

 normalt  

 foregå i psykiatrisk regi.
Smertebehandling Stofmisbrugere i substitutionsbehandling har normal eller  

 nedsat smertetolerans, og de skal derfor behandles lige så intensivt som  

 andre  

 patienter med smerter.
Misbrugere med akutte, svære smerter behandles med  

 opioider og ikke-opioide analgetika, samt ændret dosering af metadon.
Der  

 skal  

 lægges en plan for smertebehandlingen ved indledningen.  

 Substitutionsbehandlingen i øvrigt ændres primært ved at fordele  

 stofmisbrugerens døgn-metadondosis på 3 4 doser.
7.3.6  

 Substitutionsbehandling og kørekort Sundhedsstyrelsen anbefaler sædvanligvis ét års tidsbegrænsning  

 for kørekort til kategori A, B, C, D og E til ansøgere i fast  

 vedligeholdelsesbehandling med metadon, såfremt daglig dosis ikke overstiger  

 120 mg  og såfremt der ikke er helbredsmæssige forhold i øvrigt, som  

 taler  

 imod kørekort.
 Der anbefales ikke kørekort til personer, som behandles med  

 stærkt smertestillende medicin, indgivet som injektion eller suppositorium.
 Ækvianalgetiske doser stærk smertestillende medicin til  

 personer med kronisk smertetilstand og fast behandling gennem længere tid  

 fremgår af www.medicin.dk.
 Sundhedsstyrelsen anbefaler ikke kørekort til erhverv B og D  

 til personer i behandling med metadon eller stærkt smertestillende medicin.
 Ved vurdering af egnethed til at oppebære kørekort vil personer  

 i buprenorphin-behandling, uanset dosis, blive vurderet som personer i  

 behandling med mindre end 120 mg metadon.
7.4  

 Ordination af benzodiazepiner til patienter i substitutionsbehandling Det er ikke ualmindeligt, at patienter, der er i behandling for  

 opioidmisbrug, har et lægeordineret forbrug af benzodiazepiner.
Hertil  

 kommer,  

 at benzodiazepiner er et ofte benyttet misbrugsstof.
Det skønnes, at over  

 halvdelen af alle misbrugere har et årelangt forbrug af benzodiazepiner, som  

 enten er ordineret legalt eller erhvervet på det illegale marked.  

 Sædvanligvis  

 indtages benzodiazepiner af misbrugere i meget større doser end normalt  

 rekommanderet.
Det er en udbredt klinisk erfaring, at benzodiazepinafhængige  

 udøver et solidt pres for at få lægen til at ordinere benzodiazepiner.
Dette  

 har i en række tilfælde resulteret i betænkeligt høje doser og polyfarmaci og  

 medført, at et én gang etableret forbrug nemt stiger på grund af  

 toleransudvikling.
Benzodiazepiner har som udgangspunkt ingen plads i behandlingen  

 af stofmis-brugere på grund af afhængighedspotentialet og den negative  

 påvirkning af de kognitive funktioner, som svækker udbyttet af den  

 psykosociale  

 behandling.
Ordineres benzodiazepiner undtagelsesvis til stofmisbrugere, skal  

 ordinationen overvejes kritisk i hvert enkelt tilfælde, og præparatvalget  

 skal  

 forenkles.
Ordinationen skal være tidsbegrænset til max. 4 uger.
Langtidsbehandling (mere end få uger) med benzodiazepiner bør  

 principielt ikke finde sted hos stofmisbrugere.
Såfremt dette undtagelsesvis  

 måtte være indiceret, skal lægen altid meget nøje overveje fordele og ulemper  

 ved behandlingen.
 Det er vigtigt, at den læge, der behandler patienten for  

 stofmisbrug, tillige tager stilling til patientens forbrug af  

 benzodiazepiner,  

 således at disse ordinationer ikke sker ved patientens egen læge eller evt.  

 speciallæge uafhængigt af misbrugsbehandlingen.
De anbefalede doser for korttidsbehandling bør ikke væsentligt  

 overskrides.
Det mest hensigtsmæssige benzodiazepin til behandling af  

 stofmisbrugere er karakteriseret ved langsom absorption, lav lipofilitet og  

 uden ophobning af farmakologiske aktive metabolitter.
Oxazepam udmærker sig  

 ved  

 at opfylde ovenstående kriterier og bør derfor vælges, hvis behandling med  

 benzodiazepiner er uom-gængelig.
 Til misbrugere, der ikke er benzodiazepinafhængige, evt. kun  

 har et sporadisk misbrug, er det kun yderst sjældent indiceret, at der  

 indledes  

 behandling med benzodiazepiner.
Benzodiazepinafhængighed diagnosticeres efter ICD  

 10-kriterierne.
Diagnosen er klinisk og baserer sig på observation og grundig  

 stofanamnese, evt. suppleret med urinprøver samt oplysninger om andre lægers  

 ordinationer.
Abstinensbehandling kan ske med oxazepam maksimalt 60 mg i  

 døgnet, hvilket effektivt forebygger abstinenskramper.
Døgndosis reduceres  

 med  

 1020 % med 12 ugers interval.
Kontrolleret indgift bør  

 tilstræbes.
 Generaliseret angst, panikangst og angsttilstande relateret til  

 posttraumatisk stress-syndrom, (PTSD) behandles primært med antidepressiva.
Benzodiazepiner bør helt undgås i behandlingen af søvnproblemer  

 hos stofmisbrugere.
Alternativt kan vælges højdosisantipsykotikym til natten,  

 eventuelt benzodiazepin-analog (zolpidem, zopiclon, zaleplon) i 12  

 uger.
 Til brug for ambulant behandling af alkoholabstinenssymptomer  

 er chlordiaze-poxid velegnet i overvåget og lægestyret behandling efter  

 almindelige principper, der benyttes til ikke-stofmisbrugende personer.
7.5  

 Kontrol af behandlingen Al medicinsk behandling forudsætter kontrol af, om behandlingen  

 virker efter hensigten.
Ved substitutionsbehandling af stofmisbrugere er det  

 overordnede mål at sikre, at substitutionsbehandlingen understøtter  

 indfrielsen  

 af målene for den enkelte stofmisbrugers behandlingsforløb.
Formålet med  

 kontrollen  

 er således primært at sikre behandlingens kvalitet, og er ikke rettet mod  

 stofmisbrugeren.
Dog bør administrationen af den medikamentelle behandling  

 tilrettelægges på en sådan måde, at risikoen for videresalg af det ordinerede  

 begrænses mest muligt.
7.5.1  

 Nye behandlingsforløb Ved alle nye behandlingsforløb skal det ordinerede  

 substitutionspræparat som udgangspunkt indtages dagligt og under opsyn indtil  

 stofmisbrugeren er indstillet på en passende dosis, og stofmisbrugerens  

 samarbejde om behandlingen er sikret.
Udenfor hverdage bør der udleveres  

 mindst  

 mulige mængde medicin til selvadministration.
7.5.2  

 Stabile behandlingsforløb Når behandlingsforløbet er stabiliseret, kan der udleveres  

 medicin til selvadministration.
Der bør som hovedregel ikke udleveres medicin  

 til mere en 1 uge ad gangen, og en sådan administration skal nøje vurderes i  

 forhold til stofmisbrugerens aktuelle muligheder for selv at administrere  

 medicinen.  

 Undtagelser herfra kan dog forekomme, fx i forbindelse med ferier.
 Overvåget indtagelse bør genoptages på ethvert tidspunkt i  

 behandlingsforløbet, hvis det af lægen anses for hensigtsmæssigt for at opnå  

 det aftalte mål med behandlingen.
7.5.3  

 Kontrolforanstaltninger Urinanalyse og klinisk vurdering kan indgå i den løbende vurdering  

 af, om behand-lingsmålet opnås.
Substitutionsbehandling og kontrol må aldrig  

 stå alene, men skal være et led i en samlet behandlingsplan.
Arten og omfanget af kontrollen varierer og afhænger af målet  

 for det konkrete behandlingsforløb.
Det afgørende er, at der kun stilles de  

 kontrolkrav, der er nødvendige for at opnå indfrielse af de individuelle  

 behandlingsmål.
Kontrolforanstaltningerne skal afpasses efter den enkelte  

 stofmisbrugers ressourcer og færdigheder, og der skal tages hensyn til  

 stofmisbrugerens muligheder for at leve en så normal tilværelse som muligt.
7.5.4  

 Afbrydelse af substitutionsbehandlingen En beslutning om at afbryde en substitutionsbehandling i utide  

 mod stofmisbrugerens ønske skal overvejes nøje.
En beslutning om at afslutte  

 en  

 substitutionsbehandling fordi den er nytteløs, er en lægefaglig vurdering.  

 Behandlingen bør altid genoptages, når stofmisbrugeren er motiveret, og der  

 kan  

 opnås enighed om en behandlingsplan.
Stofmisbrugere, der optræder truende eller voldelige overfor  

 personalet eller andre på behandlingsinstitutionen, kan bortvises fra  

 behandling.
Dette bør dog benyttes med varsomhed, og stofmisbrugeren bør i  

 videst muligt omfang gives andre tilbud, herunder tilbud der sikrer den  

 fortsatte medikamentelle behandling.
8. Ikrafttræden Vejledningen træder i kraft den 8. juni  

 2007. Samtidig ophæves Sundhedsstyrelsens cirkulære nr. 12 af 13. januar 2003  

 om ordination af afhængighedsskabende lægemidler med tilhørende vejledning og  

 vejledning vedrørende akut iværksættelse af afgiftning og  

 substitutionsbehandling hos personer som lægen har et ringe eller intet  

 kendskab til af 12. februar 2007.
