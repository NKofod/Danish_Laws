Den pågældende havde ført personbil efter at have indtaget spiritus i  

 et sådant omfang, at alkoholkoncentrationen i blodet var på mindst 1,38  

 promille.
Valgbarhedsnævnet fandt, at den pågældende var valbar I brev af 6. maj 1994 har byrådet i henhold til § 101, stk. 4, i den  

 kommunale valglov indberettet, at byrådsmedlem NN har vedtaget et af  

 Politimesteren i X-by meddelt bødeforlæg på 28.000 kr. samt ubetinget  

 frakendelse af førerretten i 1 år for overtrædelse af færdselsloven.
 Det fremgår af sagen, at den pågældende den 7. februar 1994 kl. 13.24 har  

 ført personbil i nordlig retning af Y-vej i X-by efter at have indtaget  

 spiritus i et sådant omfang, at alkoholkoncentrationen i blodet under eller  

 efter kørselen oversten 1,20 promille.
 Blodprøve udtaget den 7. februar 1994 kl. 13.38 viste en  

 alkoholkoncentration i blodet på mindst 1,38 promille.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
