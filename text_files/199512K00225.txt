Nr LSF 225 Forslag til Lov om ændring af lov om godtgørelse i forbindelse med  

 indsamling af blyakkumulatorer og hermetisk forseglede  

 nikkel-cadmium-akkumulatorer (lukkede nikkel-cadmium-batterier), lov om  

 afgift af blyakkumulatorer og hermetisk forseglede  

 nikkel-cadmium-akkumulatorer (lukkede nikkel-cadmium-batterier) og lov om  

 ændring af lov om registreringsafgift af motorkøretøjer m.v.
Fremsat af energiministeren (Svend Auken) den 27. marts 1996 Vedtaget ved tredjebehandling den 30. april 1996 Lov nr. 397 af 22/05/1996 § 1 I lov nr. 404 af 14. juni 1995 om godtgørelse i forbindelse med indsamling  

 af blyakkumulatorer og hermetisk forseglede nikkel-cadmium-akkumulatorer  

 (lukkede nikkel-cadmium-batterier) foretages følgende ændringer:
 1. I lovens titel udgår »blyakkumulatorer og«.
 2. § 1, stk. 1, affattes således:
»Miljø- og energiministeren yder en godtgørelse på 120 kr. pr.  

 indsamlet kilogram hermetisk forseglede nikkel-cadmium-akkumulatorer (lukkede  

 nikkel-cadmium-batterier) til private og offentlige virksomheder, foreninger,  

 kommuner m.v., der indsamler og afleverer eller forestår aflevering af  

 nikkel-cadmium-batterier til genanvendelse.« 3. I § 1, stk. 2, ændres »indsamlingsordningerne«  

 til: »indsamlingsordningen«.
 4. I § 1, stk. 3, udgår »blyakkumulatorerne  

 eller«.
 5. I § 3 udgår »blyakkumulatorer eller«.
§ 2 I lov nr. 414 af 14. juni 1995 om afgift af blyakkumulatorer og hermetisk  

 forseglede nikkel-cadmium-akkumulatorer (lukkede nikkel-cadmium-batterier)  

 foretages følgende ændringer:
 1. I lovens titel udgår »blyakkumulatorer og«.
 2. I § 1 udgår »blyakkumulatorer og«.
 3. § 2, stk. 1, affattes således:
»Afgiften udgør for 1) nikkel-cadmium løse rundceller, enkelte eller sammenbyggede knapceller  

 eller fladpak 6 kr. pr. stk.
2) sammenbyggede nikkel-cadmium-rundceller 36 kr. pr. pakke dog mindst 6 kr. pr. celle.« 4. I § 2, stk. 2, udgår »og 1 kr. pr. kg  

 blyakkumulator«.
 5. I § 3, stk. 1, 1. pkt., udgår »blyakkumulatorer  

 eller«.
 6. § 3, stk. 1, 2. pkt., ophæves.
 7. § 19, stk. 5, affattes således:
»Stk. 5. Ved fortoldningen, udleveringen eller modtagelsen af  

 varer som nævnt i stk. 1 skal stykantallet af de afgiftspligtige varer  

 angives.« 8. I § 26, stk. 1, nr. 2, udgår »eller  

 kapaciteten«.
 9. § 34, stk. 1, 3. pkt., ophæves.
 10. I § 34, stk. 5, 2. pkt., udgår »1 kr. pr. kg  

 blyakkumulator og«.
§ 3 I lov nr. 413 af 14. juni 1995 om ændring af lov om registreringsafgift af  

 motorkøretøjer m.v. (Afgiftsfritagelse for mobile daginstitutioner og  

 nedsættelse af den afgiftspligtige værdi, for så vidt angår afgift af  

 blyakkumulatorer m.v.) foretages følgende ændringer:
 1. § 1, nr. 2, affattes således:
 » 2. I § 8 indsættes efter stk. 4 som nyt stykke:
»Stk. 5. Gebyrer for blyakkumulatorer fastsat af de statslige  

 miljømyndigheder samt merværdiafgift heraf kan holdes uden for den  

 afgiftspligtige værdi.«» 2. § 2, stk. 3, affattes således:
»Stk. 3. For køretøjer som nævnt i lovens § 1, nr. 2, der  

 afgiftsberigtiges efter lov om registreringsafgift af motorkøretøjer m.v. §  

 9, stk. 2 eller 4, har loven virkning, når der fra og med lovens ikrafttræden  

 ved anmeldelse af en pris er fradraget det gebyr indbefattet merværdiafgift i  

 den afgiftspligtige værdi, der for det pågældende køretøj skal opkræves efter  

 de statslige miljømyndigheders bestemmelse herom.« § 4 Loven træder i kraft den 1. juni 1996.
Oprindeligt fremsat forslag § 1 I lov nr. 404 af 14. juni 1995 om godtgørelse i forbindelse med indsamling  

 af blyakkumulatorer og hermetisk forseglede nikkel-cadmium-akkumulatorer  

 (lukkede nikkel-cadmium-batterier) foretages følgende ændringer:
 1. I lovens titel udgår: »blyakkumulatorer og«.
 2. § 1, stk. 1, affattes således:
 »Miljø- og energiministeren yder en godtgørelse på 120 kr. pr.  

 indsamlet kilogram hermetisk forseglede nikkel-cadmium-akkumulatorer (lukkede  

 nikkel-cadmium-batterier) til private og offentlige virksomheder, foreninger,  

 kommuner m.v., der indsamler og afleverer eller forestår aflevering af  

 nikkel-cadmium-batterier til genanvendelse«.
 3. I § 1, stk. 2, udgår: »indsamlingsordningerne«  

 og i stedet indsættes »indsamlingsordningen«.
 4. I § 1, stk. 3, udgår: »blyakkumulatorerne  

 eller«.
 5. I § 3 udgår: »blyakkumulatorer eller«.
§ 2 I lov nr. 414 af 14. juni 1995 om afgift af blyakkumulatorer og hermetisk  

 forseglede nikkel-cadmium-akkumulatorer (lukkede nikkel-cadmium-batterier)  

 foretages følgende ændringer:
 1. I lovens titel udgår: »blyakkumulatorer og«.
 2. I § 1 udgår: »blyakkumulatorer og«.
 3. § 2, stk. 1, affattes således:
 »Afgiften udgør for:
 4. I § 2, stk. 2, udgår: »og 1 kr. pr. kg  

 blyakkumulator«.
 5. I § 3, stk. 1, 1. pkt., udgår: »blyakkumulatorer  

 eller«.
 6. § 3, stk. 1, 2. pkt., ophæves.
 7. § 19, stk. 5, affattes således:
»Stk. 5. Ved fortoldningen, udleveringen eller modtagelsen af  

 varer, som nævnt i stk. 1, skal stykantallet af de afgiftspligtige varer  

 angives.« 8. I § 26, stk. 1, nr. 2, udgår: »eller  

 kapaciteten«.
 9. § 34, stk. 1, 3. pkt., ophæves.
 10. I § 34, stk. 5, 2. pkt., udgår: »1 kr. pr. kg  

 blyakkumulator og«.
§ 3 I lov nr. 413 af 14. juni 1995 om ændring af lov om registreringsafgift af  

 motorkøretøjer m.v. foretages følgende ændringer:
 1. § 1, nr. 2, affattes således:
 »2. I § 8 indsættes efter stk. 4 som nyt stykke:
Stk. 5. Gebyrer for blyakkumulatorer fastsat af de statslige  

 miljømyndigheder samt merværdiafgift heraf kan holdes uden for den  

 afgiftspligtige værdi.« 2. § 2, stk. 3, affattes således:
»Stk. 3. For køretøjer som nævnt i lovens § 1, nr. 2, der  

 afgiftsberigtiges efter lov om registreringsafgift af motorkøretøjer m.v. §  

 9, stk. 2 eller 4, har loven virkning, når der fra og med lovens ikrafttræden  

 ved anmeldelse af en pris er fradraget det gebyr indbefattet merværdiafgift i  

 den afgiftspligtige værdi, der for det pågældende køretøj skal opkræves efter  

 de statslige miljømyndigheders bestemmelse herom.« § 4 Loven træder i kraft den 1. juni 1996.
Bemærkninger til lovforslaget Almindelige bemærkninger 1. Baggrunden for lovforslaget I 1995 vedtog Folketinget lov nr. 404 om godtgørelse til indsamling af  

 blyakkumulatorer og hermetisk forseglede nikkel-cadmium-akkumulatorer  

 (lukkede nikkel-cadmium-batterier) og lov nr. 414 om afgift af  

 blyakkumulatorer og hermetisk forseglede nikkel-cadmium-akkumulatorer  

 (lukkede nikkel-cadmium-batterier).
Lovene skal sikre, at batterier og akkumulatorer, der indeholder  

 tungmetaller, særskilt indsamles og bortskaffes til genanvendelse.
Afgiften  

 skaber grundlag for, at der ydes en indsamlingspræmie for brugte  

 blyakkumulatorer og nikkel-cadmium-batterier.
Indsamlingspræmien danner det  

 finansieringsmæssige grundlag for og tilskynder til indsamling og  

 genanvendelse af disse tungmetalholdige batterier.
Miljø- og energiministeren har efterfølgende indgået en aftale med  

 Foreningen til indsamling af blyakkumulatorer i Danmark (ReturBat) om  

 indsamling af blyakkumulatorer.
I aftalen indgår som forudsætning, at  

 indsamlingen finansieres ved et statsligt gebyr og ikke en afgift.
Som  

 konsekvens heraf fjerner lovændringsforslaget alle bestemmelser om  

 blyakkumulatorer fra lov om godtgørelse til indsamling af blyakkumulatorer og  

 nikkel-cadmium-batterier og lov om afgifter på disse batterier.
På samme  

 baggrund ændres lov om registreringsafgift af motorkøretøjer.
 Da der ikke foregår oparbejdning af nikkel-cadmium-batterier med henblik  

 på fremstilling af nye nikkel-cadmium-batterier, har bestemmelsen i § 3, stk.  

 1, 2. pkt., i batteriafgiftsloven (lovforslagets § 2, nr. 5) ingen relevans  

 og foreslås derfor ophævet.
 Der er i tilknytning til aftalen udstedt de nødvendige bekendtgørelser om  

 gebyr og miljøkrav til indsamlingsvirksomhederne.
2. Miljømæssige, erhvervsøkonomiske og økonomiske og administrative  

 konsekvenser Lovforslaget anses ikke for at have miljømæssige, erhvervsøkonomiske eller  

 økonomiske og administrative konsekvenser.
3. Høring af myndigheder og organisationer Der har ikke været foretaget høring af myndigheder og organisationer i  

 forbindelse med det foreliggende lovændringsforslag.
 Der har været ført forhandlinger med de involverede myndigheder og  

 organisationer, hvilket har medført, at miljø- og energiministeren har  

 indgået den nævnte aftale om indsamling af blyakkumulatorer med Foreningen  

 til indsamling af blyakkumulatorer i Danmark (ReturBat).
4. Forslagets forhold til EU-retten Indsamlingsordningerne for nikkel-cadmium-batterier som fastlagt ved lov  

 nr. 404 og for indsamling af blyakkumulatorerne som fastlagt i aftalen mellem  

 miljø- og energiministeren og Foreningen til indsamling af blyakkumulatorer i  

 Danmark (ReturBat) og dertil hørende bekendtgørelser om gebyr på  

 blyakkumulatorer og om miljøkrav til indsamlingsvirksomhederne er blevet  

 notificeret for EU-Kommissionen i henhold til Traktatens artikel 93 om  

 statsstøtte.
EU-Kommissionen har den 13. december 1995 godkendt begge  

 ordninger som værende i overensstemmelse med Traktatens regler om  

 statsstøtte.
Art. 7 i Rådets direktiv af 18. marts 1991 om batterier og akkumulatorer,  

 der indeholder farlige stoffer (91/157/EØF), indeholder en mulighed for, at  

 medlemsstaterne kan indføre foranstaltninger, f.eks. i form af økonomiske  

 virkemidler, med henblik på at tilskynde til genanvendelse af brugte  

 batterier og akkumulatorer.
Kommissionen er blevet underrettet om vedtagelsen  

 af lovene om godtgørelse til indsamling af blyakkumulatorer og  

 nikkel-cadmium-batterier og om afgifter på disse batterier og om aftalen med  

 tilhørende bekendtgørelser i overensstemmelse med art. 7.
