INDLEDNING Nærværende tekniske bestemmelser indeholder de minimumskrav, udstyr for  

 modtagning af de radiotelexudsendelser om navigationsvarsler m.m,  

 kystradiostationer udsender på frekvensen 518 kHz, skal opfylde for at kunne  

 godkendes af Post- og Telegrafvæsenet til brug om bord i danske skibe.
 Bestemmelserne er baseret på specifikationer udarbejdet af de nordiske  

 teleadministrationer i fællesskab.
INDHOLDSFORTEGNELSE side 1. OPLYSNINGER VEDR.
AFPRØVNING, GODKENDELSE OG GEBYR  

 4 1.1 Anmodning om afprøvning 1.2 Indlevering af anlæg til afprøvning 1.3 Valg af anlæg til afprøvning 1.4 Godkendelse 1.5 Gebyr for afprøvning 2. TEKNISKE DATA FOR RADIOTELEXUDSENDELSER PÅ 518 kHz  

 7 3. GENERELLE KRAV TIL ANLÆGGET 8 3.1 Konstruktion 3.2 Betjeningsmæssige forhold 3.3 Styring af udskrift 3.4 Skriverenhed 3.5 Opmærkning m.m.
 3.6 Overspænding, sikkerhedskrav m.m.
3.7 Opvarmningstid 4. AFPRØVNINGSBETINGELSER 14 4.1 Generelt 4.2 Kunstantenne 4.3 Standard prøvesignal 4.4 Tilkobling af prøvesignaler 4.5 Spændingsforsyning 4.6 Normale afprøvningsbetingelser 4.7 Særlige afprøvningsbetingelser 4.8 Miljøprøver 5. RADIOTEKNISKE MÅLINGER OG KRAV 20 5.1 Følsomhed 5.2 Nabosignalselektivitet 5.3 Dæmpning af uønskede signaler 5.4 Intermodulation 5.5 Uønsket udstråling 5.6 Beskyttelse af indgangskredsene Bilag 1 CCIR rekommandation 476-2 (Kyoto 1978) Bilag 2 CCIR rekommandation 540 (Kyoto 1978) 1. OPLYSNINGER VEDRØRENDE AFPRØVNING, GODKENDELSE OG  

 GEBYR 1.1 Anmodning om afprøvning Ønskes et anlæg afprøvet med henblik på godkendelse, rettes af en dansk  

 fabrikant eller en dansk repræsentant skriftlig henvendelse herom til Anmodning om afprøvning skal indeholde oplysninger om anlæggets fabrikat  

 og typebetegnelse samt de tekniske specifikationer, der er nødvendige for  

 afprøvningen, blandt andet forsyningsspænding.
 Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om afprøvningen skal være ledsaget af en komplet teknisk  

 beskrivelse af anlægget, indeholdende blandt andet diagrammer og styklister.
Endvidere skal der medsendes en målerapport omfattende alle de målinger,  

 der er beskrevet i nærværende bestemmelser.
Har fabrikanten ved sine målinger  

 set sig nødsaget til at anvende målemetoder eller målebetingelser, der ikke  

 er helt identiske med de heri anførte, skal målerapporten indeholde de  

 fornødne oplysninger herom.
Post- og Telegrafvæsenet afgør herefter, om en  

 sådan målerapport kan godtages.
 Målerapporter og beskrivelser, der indleveres i forbindelse med afprøvning  

 af anlæg, er Post- og Telegrafvæsenets ejendom.
1.2 Indlevering af anlæg til afprøvning Anlæg, der ønskes afprøvet, indleveres til Al transport af anlæg til og fra denne adresse påhviler rekvirenten.
 Post- og Telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
1.3 Valg af anlæg til afprøvning Fabrikanten skal normalt stille et eksemplar taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med det afprøvede eksemplar.
1.4 Godkendelse Godkendelse kan efter Post- og Telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede anlæg af typen - både  

 med hensyn til strømskemaer, komponenter og montering - er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives ny  

 typebetegnelse, hvilket vil medføre krav om ny afprøvning, hvis ændringerne  

 har relation til de gældende bestemmelser.
 Post- og Telegrafvæsenet forbeholder sig ret til ved skøn af afgøre, om  

 anlæg er identiske i henhold til ovenstående, og om ny afprøvning er  

 nødvendig.
Det er en forudsætning for opretholdelse af en typegodkendelse, at Post-  

 og Telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende anlægstype fra  

 lager hos fabrikant eller importør, eventuelt forhandler.
Hvis det herved  

 eller på anden måde konstateres, at anlæggene ikke opfylder de gældende  

 bestemmelser, eller hvis godkendelsens vilkår iøvrigt tilsidesættes, kan  

 godkendelsen annulleres, både for anlæg, der er taget i brug, og for ikke  

 ibrugtagne anlæg.
 Givne godkendelser kan annulleres.
 Godkendelsen omfatter kun forhold, der angår de af Post- og  

 Telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
1.5 Gebyr for afprøvning For afprøvning med henblik på godkendelse som type eller enkelteksemplar  

 opkræves et gebyr pr. prøve, uanset afprøvningsresultat.
Til beløbet lægges  

 merværdiafgift.
Post- og Telegrafvæsenet kan efter eget skøn fastsætte et lavere gebyr  

 hvis - en anlægstype eller et enkelteksemplar ikke har kunnet godkendes efter  

 første afprøvning og der ved den fornyede afprøvning efter Post- og  

 Telegrafvæsenets skøn ikke behøver at foretages en komplet afprøvning - anlægstypen eller enkelteksemplaret adskiller sig så lidt fra en  

 allerede godkendt type, at en komplet, fornyet afprøvning efter Post- og  

 Telegrafvæsenets skøn ikke er nødvendig - miljøprøver kan udelades som følge af, at rekvirenten fremlægger  

 fyldestgørende dokumentation for, at anlægget har gennemgået de pågældende  

 prøver med tilfredsstillende resultat på en af Post- og Telegrafvæsenet  

 anerkendt prøvningsanstalt.
2. TEKNISKE DATA FOR RADIOTELEXUDSENDELSER PÅ  

 FREKVENSEN 518 kHz 2.1 Kystradiostationernes radiotelexudsendelser på frekvensen 518 kHz  

 foretages i teknisk henseende i overensstemmelse med CCIR rekommandation  

 476-2 (jfr. bilag 1), driftsform B (d.v.s. uden tilbagemeldinger fra den  

 modtagende part om signalerne er modtaget korrekt).
 For det udsendte signal benyttes således transmissionstype F1B med et  

 frekvensskrift på +/- 85 Hz i forhold til centerfrekvensen 518 kHz, og med en  

 signaleringshastighed på 100 baud.
 2.2 De udsendte meldinger er opbygget i overensstemmelse med CCIR  

 rekommandation 540 (jfr. bilag 2).
 Dette indebærer blandt andet, at der i den enkelte melding er indeholdt  

 information om, fra hvilken kystradiostation, og dermed for hvilket  

 geografisk område, meldingen udsendes (identifikationskarakteren benævnt B1 i  

 CCIR rekommandation 540).
 I meldingerne udsendes signalet for skift mellem bogstav og tegn to gange  

 lige efter hinanden.
3. GENERELLE KRAV TIL ANLÆGGET 3.1 Konstruktion 3.1.1 Anlægget skal omfatte en modtagerenhed afstemt til frekvensen 518  

 kHz, en dekoder- og styreenhed indrettet i overensstemmelse med CCIR  

 rekommandation 476-2 (driftsform B) og CCIR rekommandation 540 samt en  

 skriverenhed.
Enhederne kan være sammenbygget i et enkelt kabinet.
3.1.2 Anlægget skal både i mekanisk og elektrisk henseende være udført i  

 overensstemmelse med god ingeniørmæssig praksis.
Det skal være robust og  

 modstandsdygtigt overfor korrosion og anden påvirkning, som kan forekomme ved  

 langvarig brug i maritimt miljø med høj fugtighed og ekstreme temperaturer.
 3.1.3 Modtageren skal være egnet for tilslutning til antenne med 50 ohms  

 fødeimpedans samt sådanne stav- og trådantenner, som normalt forekommer om  

 bord på skibe.
3.1.4 Anlæget kan være forsynet med en tilslutningsmulighed for et  

 lavfrekvenssignal fra en ekstern modtager.
Tilslutningen bør da være  

 indrettet således, at der opnås korrekt funktion af anlægget, når der gennem  

 en fødeimpedans på 600 ohm tilføres tilslutningspunktet korrekt signal med  

 frekvenssving +/- 85 Hz i forhold til centerfrekvensen 1700 Hz og et niveau  

 på 0 dBm.
3.2 Betjeningsmæssige forhold 3.2.1 Udvælgelse af udsendelsesområder Anlægget skal være indrettet således, at det er muligt at udvælge hvilke  

 geografiske områder - karakteriseret ved identifikationskarakteren benævnt B1  

 i CCIR rekommandation 540 - der ønskes modtaget udsendelser for.
 Det skal fremgå hvilke identifikationskarakterer der i den givne situation  

 er udvalgt, henholdsvis udelukket, enten ved direkte indikation på anlægget  

 eller på anden let tilgængelig måde, f.eks. ved oplysninger udskrevet via  

 skriverenheden.
 Udvælgelsesarrangementet indrettes efter et af følgende 3 hovedprincipper:
 3.2.1.1 Anlægget indrettes med betjeningsorganer således, at der blandt  

 udsendelserne svarende til samtlige mulige identifikationskarakterer manuelt  

 kan udvælges i vilkårligt antal og vilkårlig kombination netop de  

 udsendelser, der ønskes modtaget.
3.2.1.2 Anlægget indrettes med en manuelt betjent områdevælger for valg af  

 farvandsområde med tilhørende automatisk udvælgelse af de relevante  

 identifikationskarakterer inden for det valgte område.
Med områdevælgeren bør  

 kunne vælges mellem mindst 4 forskellige områder, og inden for det enkelte  

 område bør det interne programmeringsarrangement rumme mulighed for  

 udvælgelse af udsendelser svarende til op til mindst 15  

 identifikationskarakterer.
Det skal endvidere være muligt at indstille  

 modtageren således, at udsendelser svarende til samtlige  

 identifikationskarakterer modtages.
3.2.1.3 Anlægget indrettes med interne, men ikke eksterne,  

 programmeringsmuligheder for udvælgelse af udsendelser.
Anlægget skal dog  

 være forsynet med et betjeningsorgan, hvormed det kan indstilles til at  

 modtage udsendelser svarende til samtlige identifikationskarakterer.
3.2.2 Udvælgelse af meldingskategorier Anlægget skal være forsynet med  

 muligheder for udelukkelse af modtagning af mindst 4 meldingskategorier.  

 Meldinger vedrørende må dog ikke kunne udelukkes.
 Det skal ved indikationer på anlægget tydeligt fremgå, hvilke  

 meldingskategorier der er udvalgt, henholdsvis udelukket modtagning af.
3.2.3 Alarmkredsløb 3.2.3.1 Anlægget skal være forsynet med visuelle alarmer, som aktiveres  

 når meldinger vedrørende er modtaget.
 Alarmerne skal forblive i aktiveret tilstand, indtil de udkobles manuelt.
 3.2.3.2 Der skal være mulighed for at fremføre alarmerne til andre steder  

 på skibet.
3.2.4 Afprøvningsfaciliteter Anlægget skal være forsynet med et arrangement, som gør det muligt at  

 foretage en afprøvning af anlægget på simpel måde.
Afprøvningen skal mindst  

 omfatte kontrol af signalvejen fra antenneindgangen til udgangen af  

 demodulatoren, f.eks. under anvendelse af en indbygget højttaler, samt  

 kontrol af styringsenheden og skriverenheden, f.eks. ved udskrift af en  

 kontrolmelding, permanent lagret i styringsenheden.
 3.2.5 Kontrol for neddæmpning af belysning m.m.
 Hvis der på anlægget forefindes lamper for indikation, belysning m.m. skal  

 anlægget være forsynet med et betjeningsorgan, hvormed lyset i alle sådanne  

 lamper kan neddæmpes fuldstændigt.
3.3 Styring af udskrift 3.3.1 Udskrivning af meldinger 3.3.1.1 For nogle meldingskategoriers vedkommende udsendes den samme  

 melding ofte gentagne gange.
Anlægget skal derfor være indrettet med et  

 arrangement som hindrer gentagen udskrift af en melding - karakteriseret ved  

 identifikationskaraktererne benævnt B1 , B2 , B3 , B4 i CCIR rekommandation  

 540 - som allerede er registreret tilfredsstillende modtaget og udskrevet, se  

 dog pkt. 6 i den nævnte rekommandation.
 3.3.1.2 En karakter i en modtaget melding anses for fejlbehæftet, hvis  

 karakteren ikke kan bestemmes i anlæggets dekodningsarrangement, og i  

 udskriften af meldingen skal den pågældende karakter da erstattes med en  

 stjerne.
 3.3.1.3 En melding anses for at være tilfredsstillende modtaget, hvis  

 mindre end 4% af karaktererne i meldingen er fejlbehæftede.
 3.3.1.4 Hvis antallet af fejlbehæftede karakterer i en påbegyndt udskrift  

 af en melding overstiger 10%, skal udskrivningen afbrydes og meldingen  

 behandles som ikke tilfredsstillende modtaget (jfr. pkt. 3.3.1.1).
3.3.2 Lagring af meldingsidentifikationer 3.3.2.1 Anlægget skal være forsynet med et arrangement der bevirker, at  

 meldingsidentifikationerne for meldinger tilfredsstillende modtaget lagres i  

 en intern hukommelse, som skal kunne rumme identifikationer for mindst 30  

 meldinger.
 3.3.2.2 I tilknytning til ovennævnte hukommelse skal forefindes et  

 arrangement, som automatisk sletter meldingsidentifikationer fra hukommelsen  

 tidligst 60 timer og senest 72 timer efter lagringen i hukommelsen.
 3.3.2.3 Overstiger behovet for lagring i hukommelsen dennes kapacitet,  

 skal den meldingsidentifikation, der har været lagret længst tid i  

 hukommelsen, automatisk slettes fra denne.
 3.3.2.4 Der skal være truffet foranstaltninger som sikrer, at  

 informationen lagret i hukommelsen ikke slettes fra denne selv om tilførselen  

 af forsyningsspænding til anlægget svigter i op til 6 timer.
3.4 Skriverenhed 3.4.1 Anlægget skal være forsynet med en skriverenhed, således at de  

 modtagne meldinger udskrives på papir.
 3.4.2 Hvis anlægget er indrettet for tilslutning til  

 vekselspændingsforsyningsnettet, skal skriverenheden opfylde nedenstående  

 krav både ved frekvensen 50 Hz og frekvensen 60 Hz.
 3.4.3 Det skal være muligt på simpel måde at skifte papirmagasin, f.eks.  

 bestående af papirrulle, i skriverenheden.
 Det enkelte papirmagasin skal indeholde tilstrækkeligt papir til mindst 48  

 timers kontinuerlig skrivning.
3.4.4 De udskrevne karakterer skal være tydelige og let læselige.
Der skal  

 kunne udskrives mindst 32 karakterer pr. skrivelinie.
 Når en skrivelinie er fuldført, skal skriverenheden automatisk påbegynde  

 ny linie, d.v.s. fremføre papiret med 1 linieafstand og udskrive næste  

 karakter i skriveliniens yderste venstre side.
 Deles et ord på grund af det automatiske linieskift, skal dette fremgå af  

 den skrevne tekst, f.eks. ved en bindestreg.
 Skriverenheden skal automatisk bevirke en passende fremføring af papiret,  

 når modtagningen af en melding er afsluttet eller afbrydes.
 3.4.5 Skriverenhedens akustiske støjniveau skal være så lavt som muligt.
 3.5 Opmærkning m.m.
 3.5.1 Funktionen af alle måleinstrumenter, kontrollamper,  

 tilslutningsklemmer, betjeningsgreb samt betjeningsgrebenes positioner skal  

 være tydeligt angivet på anlægget.
 Endvidere skal være angivet hvilke(n) forsyningsspænding(er) anlægget er  

 indrettet for.
3.5.2 Anlægget skal være tydeligt mærket med fabrikat, typebetegnelse og  

 serienummer.
Det gælder også det eksemplar, der indleveres til afprøvning.  

 Mærkningen skal være placeret på anlæggets forplade.
 3.5.3 Mærkningen skal være mekanisk solid og holdbar og kan f.eks. udføres  

 ved gravering, prægning eller ved anvendelse af metalskilt.
3.5.4 Alle dele af anlægget, som kræver tilsyn eller justering skal være  

 let tilgængelige.
Anlæggets enkelte dele skal være lette at identificere.
 3.6 Overspænding, sikkerhedskrav m.m.
 3.6.1 Anlægget skal være beskyttet mod virkningerne af overspændinger,  

 transienter og utilsigtet polvending af forsyningsspændingen.
3.6.2 Alle dele og forbindelsesledninger, hvor spændinger på mere end 50  

 volt forekommer, skal være beskyttet mod utilsigtet berøring og skal  

 automatisk frakobles spændingsforsyningen, når beskyttelsen fjernes.
I stedet  

 kan anlægget være konstrueret på en sådan måde, at adgang til sådanne  

 spændingsførende dele kun kan opnås ved brug af værktøj, f.eks. skruetrækker  

 eller skruenøgle.
I sidstnævnte tilfælde skal der anbringes iøjenfaldende  

 advarselsskilte såvel inden i anlægget som på afskærmningen.
3.7 Opvarmningstid Senest 1 minut efter at være tilsluttet forsyningsspændingen skal anlægget  

 være fuldt driftsklart, hvorved forstås, at samtlige krav i nærværende  

 specifikationer skal være opfyldt.
4. AFPRØVNINGSBETINGELSER 4.1 Generelt Godkendelsesmålingerne foretages under normale afprøvningsbetingelser,  

 samt i de tilfælde hvor det er nævnt, også under særlige  

 afprøvningsbetingelser.
 Afprøvningsbetingelserne og fremgangsmåden ved afprøvningen er beskrevet  

 nærmere i det følgende (pkt 4.2 til 4.7).
4.2 Kunstantenne Under godkendelsesmålingerne benyttes som kunstantenne:
4.2.1 en rent ohmsk modstand på 50 ohm 4.2.2 en rent ohmsk modstand på 10 ohm i serie med en kondensator på 150  

 pF.
4.3 Standard prøvesignal Under godkendelsesmålingerne benyttes et standard prøvesignal,  

 FSK-moduleret med et frekvensskift på +/- 85 Hz i forhold til den nominelle  

 centerfrekvens 518 kHz, med følgende signalindhold:
 1234567890ABCDEFGHIJKLMNOPQ påbegyndelse af ny linie (Carriage return,  

 Line feed), 123 o.s.v.
 i den nævnte rækkefølge og i iøvrigt i overensstemmelse med CCIR  

 rekommandation 476-2, driftsform B.
4.4 Tilkobling af prøvesignaler Prøvesignalerne tilføres modtagerindgangen gennem et tilpasningsnetværk,  

 der er indrettet således, at impedansen med modtageren er lig kunstantennens  

 impedans (pkt. 4.2) uanset antallet af samtidigt tilførte signaler.
 Prøvesignalets niveau udtrykkes ved den elektromotoriske kraft, der er på  

 det sted, hvor modtageren tilsluttes netværket.
4.5 Spændingsforsyning Under godkendelsesmålingerne forsynes anlægget fra en udvendig  

 spændingskilde, der kan levere forsyningsspændinger som beskrevet i pkt.  

 4.6.2 og 4.7.3. Spændingsforsyningens indre impedans holdes så lav, at dens  

 indflydelse på målingerne er uden betydning.
 Under afprøvningen holdes forsyningsspændingen inden for +/- 3% af  

 spændingen ved målingens begyndelse.
4.6 Normale afprøvningsbetingelser 4.6.1 Normal temperatur og fugtighed Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem + 15 grader C og + 35 grader C og relative fugtigheder  

 mellem 20% og 75%.
4.6.2 Forsyningsspænding ved afprøvning under normale betingelser 4.6.2.1 Forsyning fra nettet Ved afprøvninger under normale betingelser tilføres anlæg, der er beregnet  

 for tilslutning til det almindelige forsyningsnet, en forsyningsspænding lig  

 nettets nominelle spænding med frekvensen 50 Hz (+/- 1 Hz).
4.6.2.2 Forsyning fra akkumulatorbatteri Hvor anlægget er beregnet til brug i forbindelse med akkumulatorbatteri,  

 anvendes under afprøvningen en forsyningsspænding lig batteriets nominelle  

 spænding (6 volt, 12 volt ect.).
4.6.2.3 Andre spændingskilder For anlæg, der benytter andre typer spændingsforsyninger end ovennævnte,  

 opgives afprøvningsspændingen af fabrikanten.
4.7 Særlige afprøvningsbetingelser 4.7.1 Temperaturer ved afprøvning under særlige betingelser Ved afprøvning under særlige betingelser udføres målingerne i  

 overensstemmelse med den fremgangsmåde, der er beskrevet i pkt. 4.7.2.
 Målingerne udføres ved 0 grader C og 40 grader C.
4.7.2 Fremgangsmåde ved afprøvning ved særlige temperaturer Når afprøvningen ved normal temperatur (pkt. 4.6.1) er afsluttet,  

 anbringes anlægget i et klimakammer, hvori temperaturen kan fastholdes på en  

 konstant værdi (+/- 3 grader C).
Målingerne påbegyndes først, når anlægget er i termisk ligevægt.  

 Ligevægtstilstanden opnås ved at udsætte anlægget for den temperatur, der  

 skal måles ved, i en periode, hvis varighed fastsættes efter Post- og  

 Telegrafvæsenets skøn, dog mindst 1 time.
Anlægget holdes afbrudt i denne  

 periode.
 Fugtigheden i kammeret holdes så lav, at kondensation ikke finder sted.
4.7.3 Forsyningsspænding ved afprøvning under særlige betingelser 4.7.3.1 Forsyning fra nettet Forsyningsspændingerne for anlæg, der er beregnet for tilslutning til det  

 almindelige forsyningsnet, vil ved afprøvninger under særlige betingelser  

 være forsyningsnettets nominelle spænding + 10% henholdsvis - 10%, med  

 frekvensen 50 Hz (+/- 1 Hz).
 4.7.3.2 Forsyning fra akkumulatorbatteri Hvor anlægget er beregnet for  

 brug i forbindelse med akkumulator, anvendes forsyningsspændinger på  

 henholdsvis 1,3 og 0,9 gange batteriets nominelle spænding (6 volt, 12 volt  

 etc.).
4.7.3.3 Andre spændingskilder For anlæg, der benytter andre typer spændingskilder end ovennævnte,  

 angives spændingsgrænserne af fabrikanten.
4.8 Miljøprøver 4.8.1 Generelt Før miljøprøverne påbegyndes, afprøves anlægget med hensyn til de øvrige  

 krav i nærværende tekniske bestemmelser.
 Ved godkendelsesmålingerne kan miljøprøver udelades i det omfang, hvor  

 rekvirenten fremlægger dokumentation for, at anlægget har været underkastet  

 de pågældende prøver med tilfredsstillende resultat på en af Post- og  

 Telegrafvæsenet anerkendt prøvningsanstalt.
 Hvor der i det følgende er anvendt udtrykket funktionsprøve, menes en  

 simpel afprøvning af operationel og elektrisk art, herunder kontrol af  

 anlæggets følsomhed (jfr. pkt. 5.1) ved tilførsel af standardprøvesignal med  

 et niveau, der er 6 dB højere end angivet i pkt. 5.2.
 De elektriske funktionsprøver udføres ved forsyningsspænding som anført i  

 pkt. 4.6.2.
4.8.2 Vibration Anlægget med eventuelle stødabsorberende anordninger fastspændes på  

 vibrationsbordet i normal brugsstilling.
 4.8.2.1 Først udsættes anlægget i 15 minutter for vertikale vibrationer i  

 frekvensområdet 1 Hz til 12,5 Hz med en spids til spids amplitude på 3,2 mm  

 og med en frekvensændring som beskrevet i pkt. 4.8.2.4.
 4.8.2.2 Herefter udsættes anlægget i 15 minutter for vertikale vibrationer  

 i frekvensområdet 12,5 Hz til 25 Hz med en spids til spids amplitude på 0,76  

 mm og med en frekvensændring som beskrevet i pkt. 4.8.2.4.
 4.8.2.3 Endelig udsættes anlægget i 15 minutter for vertikale vibrationer  

 i frekvensområdet 25 Hz til 50 Hz med en spids til spids amplitude på 0,2 mm  

 og med en frekvensændring som beskrevet i pkt. 4.8.2.4.
 4.8.2.4 Ændringshastigheden af vibrationsfrekvensen må ikke være større  

 end 1 oktav pr. minut.
 4.8.2.5 Ovenstående vibrationsprøve gentages herefter i to på hinanden  

 vinkelrette retninger i det horisontale plan.
I den udstrækning det er muligt, holdes anlægget under observation ved  

 afprøvningen.
Hvis dele af anlægget vibrerer unormalt meget, undersøges disse  

 nøjere.
 Anlægget holdes i drift under alle vibrationsprøverne, og enkle  

 funktionsprøver gennemføres for at kontrollere, at anlægget er  

 funktionsdygtigt under disse omstændigheder.
 Når vibrationsprøverne er afsluttet, undersøges anlægget for mekaniske  

 defekter.
4.8.3 Tør varme 4.8.3.1 Anlægget anbringes i et klimakammer, hvorefter temperaturen hæves  

 til + 55 grader C (+/- 3 grader C) og opretholdes i et sådant tidsrum, at  

 anlægget, der er afbrudt, opnår termisk ligevægt.
 4.8.3.2 Derpå sættes anlægget i drift, og temperaturen i kammeret  

 fastholdes på + 55 grader C (+/- 3 grader C). Efter 2 timers forløb foretages  

 ved samme temperatur funktionsprøver med det formål at kontrollere, at  

 anlægget er funktionsdygtigt.
 4.8.3.3 Efter afslutningen af funktionsprøven udsættes anlægget for normal  

 temperatur i mindst 3 timer, før yderligere prøver gennemføres.
4.8.4 Fugtig varme 4.8.4.1 Anlægget anbringes i et klimakammer, hvorefter temperaturen i  

 løbet af 3 +/- 1/2 time hæves jævnt fra stuetemperatur til + 40 grader C (+/-  

 3 grader C). Samtidig øges den relative fugtighed til 93% (+/- 2%), således  

 at kondensdannelse ikke finder sted.
 4.8.4.2 Herefter fastholdes temperatur og fugtighed i mindst 10 timer,  

 hvorpå anlægget sættes i drift og underkastes en funktionsprøve af mindst en  

 halv times varighed for at kontrollere, at anlægget er funktionsdygtigt.
 4.8.4.3 Hvis anlægget er forsynet med ventilatorer, må disse sættes i  

 funktion 30 minutter før påbegyndelsen af funktionsprøven.
 4.8.4.4 Idet anlægget forbliver i klimakammeret, bringes temperaturen heri  

 derpå i løbet af mindst 1 time ned til normal temperatur og fugtighed i et  

 sådant tidsrum - mindst 3 timer - at al synlig fugtighed er forsvundet.
4.8.5 Lav temperatur 4.8.5.1 Anlægget anbringes i et klimakammer, hvorefter temperaturen sænkes  

 til - 15 grader C (+/- 3 grader C) og fastholdes her i mindst 10 timer.
I de  

 sidste 30 minutter af perioden gennemføres funktionsprøver for at  

 kontrollere, at anlægget er funktionsdygtigt.
5. RADIOTEKNISKE MÅLINGER OG KRAV 5.1 Følsomhed 5.1.1 Definition Modtagerens følsomhed er det laveste niveau af et tilført indgangssignal,  

 ved hvilket den relative hyppighed af forkerte karakterer i modtagerens  

 udgangssignal ikke er større end en given værdi.
5.1.2 Målemetode Et standard prøvesignal med et niveau på 2 myV tilføres modtagerens  

 indgang som specificeret i pkt. 4.4. således at modtageren belastes som  

 angivet i pkt. 4.2.1. Den relative hyppighed af forkerte karakterer i  

 skriverenhedens udskrift registreres.
 Derefter tilføres modtageren et standard prøvesignal med et niveau på 5  

 myV som specificeret i pkt. 4.4 således at modtageren belastes som angivet i  

 pkt. 4.2.2. Den relative hyppighed af forkerte karakterer i skriverenhedens  

 udskrift registreres igen.
 Målingerne udføres både ved normale afprøvningsbetingelser og ved særlige  

 afprøvningsbetingelser (pkt. 4.7.1 og 4.7.3 anvendt samtidigt).
5.1.3 Krav Den relative hyppighed af forkerte karakterer må højst være 4 x 10(-2).
5.2 Nabosignalselektivitet 5.2.1 Definition Ved nabosignalselektiviteten forstås her undertrykkelsen af et uønsket  

 signal i nabokanalen til det ønskede signal, udtrykt ved den relative  

 hyppighed af forkerte karakterer, det uønskede signal forårsager i  

 modtagerens udgangssignal.
5.2.2 Målemetode To signaler tilføres modtageren som specificeret i pkt. 4.4 således, at  

 modtageren belastes som angivet i pkt. 4.2.2. Som det ønskede signal benyttes  

 et standard prøvesignal med et niveau på 20 dB/1 myV.
 Som det uønskede signal benyttes et umoduleret signal med frekvensen 517,5  

 kHz og derefter 518,5 kHz, med et niveau på 40 dB/1 myV.
 Den relative hyppighed af forkerte karakterer i skriverenhedens udskrift  

 registreres.
 Målingerne foretages både ved normale afprøvningsbetingelser og ved  

 særlige afprøvningsbetingelser (pkt. 4.7.1 og 4.7.3 anvendt samtidigt).
5.2.3 Krav Den relative hyppighed af forkerte karakterer må højst være 4 x 10(-2).
5.3 Dæmpning af uønskede signaler 5.3.1 Definition Ved dæmpningen af uønskede signaler forstås her undertrykkelsen af et  

 uønsket signal med en frekvens beliggende uden for modtagerens  

 gennemgangsområde for det ønskede signal og nabokanaler, udtrykt ved den  

 relative hyppighed af forkerte karakterer, det uønskede signal forårsager i  

 modtagerens udgangssignal.
5.3.2 Målemetode To signaler tilføres modtageren som specificeret i pkt. 4.4 således, at  

 modtageren belastes som angivet i pkt. 4.2.2. Som det ønskede signal benyttes  

 et standard prøvesignal med et niveau på 20 dB/1 myV.
 Som det uønskede signal benyttes et umoduleret signal med et niveau på 90  

 dB/1 myV og med en frekvens, der varieres over frekvensområdet 100 kHz til 30  

 MHz med undtagelse af frekvensbåndet 515 kHz til 521 kHz.
 Den relative hyppighed af forkerte karakterer i skriverenhedens udskrift  

 registreres.
5.3.3 Krav Den relative hyppighed af forkerte karakterer må højst andrage 4 x 10(-2).
5.4 Intermodulation 5.4.1 Definition Ved modtagerens intermodulationsdæmpning forstås her dæmpningen af  

 intermodulationsprodukter hidrørende fra to uønskede signaler med givne  

 niveauer og frekvenser, udtrykt ved den relative hyppighed af forkerte  

 karakterer, disse produkter forårsager i modtagerens udgangssignal.
5.4.2 Målemetode Tre signaler tilføres modtageren som specificeret i pkt. 4.4 således, at  

 modtageren belastes som angivet i pkt. 4.2.2. Som det ønskede signal benyttes  

 et standard prøvesignal med et niveau på 20 dB/1 myV.
 Som uønskede signaler benyttes to umodulerede signaler, begge med et  

 niveau på 70 dB/1 myV og med frekvenserne 520 kHz og 522 kHz, derefter  

 frekvenserne 514 kHz og 516 kHz.
 Den relative hyppighed af forkerte karakterer i skriverenhedens udskrift  

 registreres.
5.4.3 Krav Den relative hyppighed af forkerte karakterer må højst være 4 x 10(-2).
5.5 Uønsket udstråling over antennetilslutningen 5.5.1 Definition Uønsket udstråling er alle internt genererede signaler - uanset frekvens - der optræder på modtagerens antennetilslutning.
5.5.2 Målemetode Modtagerindgangen belastes med kunstantennen specificeret i pkt.
4.2.1, og den uønskede udstrålings enkelte komponenter inden for frekvensområdet 100 kHz til 30 MHz måles.
Målingen gentages for modtageren belastet med kunstantennen specificeret i pkt. 4.2.2, idet den uønskede udstrålings komponenter måles over den ohmske del af kunstantennen.
5.5.3 Krav Effekten af uønsket udstråling må ikke overstige 2 nW på nogen som helst  

 frekvens.
5.6 Beskyttelse af indgangskredsene 5.6.1 Modtageren må ikke kunne tage skade ved at der gennem netværket  

 omtalt under pkt. 4.4. i 15 minutter tilføres antenneindgangen et umoduleret  

 signal med et niveau på 30 volt EMK og med en vilkårlig frekvens inden for  

 området 100 kHz til 28 MHz.
Når signalet derefter fjernes, skal modtageren  

 uden videre igen fungere normalt.
 5.6.2 Modtageren skal være beskyttet mod skader som følge af sådanne  

 statiske spændinger, som må påregnes at kunne forekomme på antenneindgangen.
