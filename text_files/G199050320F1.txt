Formålet med registeret er at samle oplysninger om den enkelte patients kontakt med sygehuset, således at de let kan fremdrages ved patientens henvisning samt aktuelle og eventuele senere behandling, at gøre det muligt til brug for sygehusets patientbehandling eller forskning at fremdrage oplysninger om patienter, for hvem der er registreret bestemte diagnoser, undersøgelser, behandlinger m.v.
Endvidere er formålet med registeret at lette og hurtiggøre kommunikationen mellem sygehusets afdelinger, at lette det daglige administrative arbejde på sygehuset, at danne grundlag for udarbejdelse af statistikker og de årlige indberetninger til Sundhedsstyrelsen, samt at danne grundlag for amtskommunens planlægning af sygehus- og sundhedsvæsenet.
Personkreds: Registeret må kun indeholde oplysninger om personer, som er henvist til, eller som er eller har været til undersøgelse eller behandling på sygehusene i Aalborg, Aalborg psykiatriske sygehus, Brovst, Brønderslev, Dronninglund, Farsø, Frederikshavn, Hjørring, Hobro, Løgstør, Skagen og Terndrup, eller som har bopæl i amtskommunen.
Registeret må endvidere indeholde oplysninger om læger, tandlæger og fysioterapeuter, der er tilknyttet den offentlige sygesikring.
 Ikrafttrædelsesdato: 13/11/1990.
