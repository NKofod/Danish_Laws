I medfør af bestemmelserne i bekendtgørelse nr. 269 af 2. juni 1968 om  

 tilvirkning, indførsel og forhandling af konsumis m.m., som senest ændret ved  

 bekendtgørelse nr. 71 af 20. februar 1981 og efter bemyndigelse fra  

 Landbrugsministeriet meddeles hermed, at steriliserede eller UHT-behandlede  

 konsumisblandinger uanset bestemmelsen i § 11, stk. 6 i førstnævnte  

 bekendtgørelse, må indføres fra Frankrig på betingelse af, at virksomheden i enhver henseende opfylder bestemmelserne i den til  

 enhver tid gældende bekendtgørelse om konsumis m.m.
 at der for hvert enkelt parti, der indføres, til statskontrollen afleveres  

 et veterinærcertifikat udfærdiget af de franske myndigheder, jfr. det  

 vedlagte certifikat.
 Overtrædelse af de i nærværende cirkulære fastsatte betingelser straffes i  

 medfør af § 16 i fornævnte bekendtgørelse.
 E.B.
 sign.
VETERINÆRCERTIFIKAT FOR INDFØRSEL AF STERILISEREDE OG UHT-BEHANDLEDE  

 KONSUMIS BLANDINGER TIL DANMARK Undertegnede embedsdyrlæge attesterer vedrørende ovennævnte vare:
A. at der ved produktionen af konsumisblandingen er anvende mælk/fløde,  

 der 1. hidrører fra kvægbesætninger, der er officielt fri  

 for tuberculose og brucellose; 2. hidrører fra kvægbesætninger, hvor der ikke er  

 forekommet mund- og klovesyge inden for de sidste 30 dage forud for  

 produktionen, samt at kvægbesætningerne er beliggende i en epizootifri zone,  

 hvor der ikke har været noget tilfælde af mund- og klovesyge; 3. hidrører fra et mejeri/mejerivirksomhed, der ikke i  

 de sidste 30 dage forud for produktionen har fået tilført mælk fra bedrifter,  

 hvor der er konstateret mund- og klovesyge; B. at der ved produktionen af konsumisblandingen er anvendt æg og  

 ægprodukter, der:
hidrører fra fjerkræbesætninger, hvor der ikke er forekommet tilfælde af  

 Newcastle disease i de sidste 3 måneder; C. at samtlige bestanddele i konsumisblandingen er underkastet:
 1. UHT-behandling.
En varmebehandling af det ikke emballerede produkt til mindst 135 grader C  

 i mindst 1 sek. kombineret med aftapning under sterile betingeler i kimtæt  

 emballage.
Den konsumisblanding, der har været underkastet en UHT-behandling,  

 skal være så holdbare, at den ikke bakteriologisk forandres ved opbevaring i  

 14 dage ved 30 grader C eller 7 dage ved 55 grader C.
 2. Sterilisering.
En varmebehandling af det aftappede produkt i kimtæt emballage.
Den  

 konsumisblanding, der har været underkastet sterilisering, skal være så  

 holdbare, at den ikke bakteriologisk forandres ved opbevaring i 14 dage ved  

 30 grader C eller 7 dage ved 55 grader C.
