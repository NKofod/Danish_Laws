(Valutabekendtgørelsen) I henhold til lov nr. 372 af 23. december 1964 om valutaforhold m.v., jf.  

 lovbekendtgørelse nr. 279 af 11. april 1988, samt kgl. anordning nr. 149 af  

 5. maj 1967 om ikraftsættelse i Grønland af lov om valutaforhold m.v.  

 fastsættes:
 § 1.  Fysiske og juridiske personer, der er  

 hjemmehørende her i landet, er valutaindlændinge.
 Stk. 2.  Fysiske og juridiske personer, der ikke er  

 hjemmehørende her i landet, er valutaudlændinge.
 Stk. 3.  Fysiske og juridiske personer, der driver  

 virksomhed (filial), er i forbindelse med virksomheden valutaindlændinge, når  

 virksomheden (filialen) har fast driftssted her i landet, og  

 valutaudlændinge, når virksomheden (filialen) har fast driftssted i udlandet.
 Stk. 4.  Fremmede staters ambassader og andre  

 diplomatiske repræsentationer, internationale organisationers kontorer og  

 internationale militære NATO-stabe og dertil knyttede organer her i landet  

 samt udenlandske statsborgere, der er tjenstgørende her i landet ved disse  

 organer m.v., samt de med sådanne borgere samlevende ægtefæller og  

 hjemmeboende børn er uanset bestemmelserne i stk. 1-3 valutaudlændinge.
 Stk. 5.  Udenlandske statsborgere og udenlandske  

 juridiske personer, der opholder sig eller driver virksomhed i Grønland i  

 henhold til overenskomst af 27. april 1951 om forsvaret af Grønland eller i  

 direkte tilknytning hertil, er uanset bestemmelserne i stk. 1-3  

 valutaudlændinge.
 Stk. 6.  Danske statsborgere udsendt af den danske stat  

 til tjeneste i udlandet samt de med sådanne borgere samlevende ægtefæller og  

 hjemmeboende børn er valutaindlændinge, når de i henhold til dansk  

 skattelovgivning er fuldt skattepligtige i Danmark.
 § 2.  Finansielle institutter, der erhvervsmæssigt  

 formidler betaling mellem valutaindlændinge og valutaudlændinge over konti i  

 eller for udenlandske pengeinstitutter (korrespondenter) er valutahandlere.  

 Danmarks Nationalbank afgør i tvivlstilfælde, om et institut er  

 valutahandler, og udfærdiger en fortegnelse over valutahandlere.
 Stk. 2.  Finansielle institutter omfatter  

 Postgirokontoret, banker, sparekasser, andelskasser, fondsbørsvekselerere,  

 børsmæglerselskaber, realkreditinstitutter, kreditinstitutter, der er  

 oprettet, eller hvis oprettelse skal godkendes i henhold til særlig lov,  

 kreditinstitutter omfattet af lov om visse kreditinstitutter samt andre  

 kreditformidlende institutter efter nærmere bestemmelser fastsat af Danmarks  

 Nationalbank.
Stk. 3.  Danmarks Nationalbank fastsætter bestemmelser  

 for valutahandlernes virksomhed og kan endvidere fastsætte bestemmelser for  

 finansielle institutters mellemværender med valutaudlændinge samt  

 mellemværender med valutaindlændinge i fremmed valuta og i danske kroner, når  

 værdien er fastsat i forhold til fremmed valuta.
Danmarks Nationalbank kan  

 fastsætte bestemmelser for en herværende finansiel koncerns samlede  

 virksomhed, herunder den virksomhed, der drives i udenlandske filialer og  

 datterselskaber.
 § 3.  Bestemmelserne i § 4 og § 5, stk. 1, finder ikke  

 anvendelse på enkeltstående dispositioner til en værdi af 60.000 kr. og  

 derunder, medmindre disse er led i en samlet disposition, der overstiger  

 værdien af 60.000 kr.
 Stk. 2.  Bestemmelsen i § 7, stk. 3, finder ikke  

 anvendelse på dispositioner, hvorved en valutaindlænding afvikler  

 bruttotilgodehavender på valutaudlændinge til en værdi af 60.000 kr. eller  

 derunder, medmindre afregningen er led i en samlet disposition, der  

 overstiger værdien af 60.000 kr.
 Stk. 3.  Bestemmelserne i §§ 8-13 gælder ikke for  

 transaktioner, der foretages af staten, amtskommuner, kommuner, Danmarks  

 Nationalbank, forsikringsselskaber, pensionskasser, investeringsforeninger  

 eller finansielle institutter.
§ 4.  Valutaindlændinge må, med de i § 7 anførte  

 undtagelser, kun foretage betaling fra Danmark til udlandet og modtage  

 betaling fra udlandet til Danmark gennem en valutahandler eller Danmarks  

 Nationalbank.
Valutaindlændinge kan dog foretage betaling til  

 valutaudlændinge i checks trukket på konti i danske pengeinstitutter.
 Stk. 2.  Valutaindlændinge må kun modtage beløb fra  

 valutaudlændinge eller foretage betaling til valutaudlændinge på andre  

 valutaindlændinges vegne, såfremt de har kendskab til betalingsformålet.  

 Betalingsanmeldelsen skal indeholde oplysning om det betalingsformål m.v.,  

 som betalingen udgør for den valutaindlænding, der er den egentlige  

 betalingsmodtager eller betalingsafsender.
 Stk. 3.  Valutahandleres salg af kontant fremmed valuta  

 til valutaindlændinge samt udstedelse af rejsechecks og checks på  

 valutahandleres konti i udenlandske pengeinstitutter til valutaindlændinge  

 skal af valutaindlændingen anmeldes som betaling til udlandet, jf. § 5, stk.  

 1. Valutahandleres køb af sådan fremmed valuta fra valutaindlændinge skal af  

 valutaindlændingen anmeldes som betaling fra udlandet, jf. § 5, stk. 1.
§ 5.  Ved betaling mellem valutaindlændinge og  

 valutaudlændinge, der ikke indberettes efter bestemmelserne i stk. 2 eller §  

 7, stk. 3, skal valutaindlændingen til Danmarks Nationalbank afgive  

 anmeldelse om betalingsformål m.v.
Foretages betalingen gennem en  

 valutahandler, skal valutahandleren indsende anmeldelsen til Danmarks  

 Nationalbank.
Stk. 2.  Betaling over en valutaindlændings konto hos  

 valutaudlændinge skal, medmindre Danmarks Nationalbank tillader andet, af  

 valutaindlændingen månedligt indberettes til Danmarks Nationalbank.
På  

 kontoindberetningen anføres periodens betalinger som samlede beløb for hvert  

 enkelt betalingsformål.
 § 6.  Valutahandlere skal ved effektuering af  

 betalinger til og fra udlandet påse, at bestemmelserne i denne bekendtgørelse  

 samt de af Danmarks Nationalbank i medfør af denne bekendtgørelse fastsatte  

 bestemmelser er overholdt.
 Stk. 2.  Valutahandlere kan effektuere betalinger for  

 andre til eller fra udlandet, uagtet betalingerne foretages i strid med  

 bestemmelserne i denne bekendtgørelse eller de af Nationalbanken fastsatte  

 bestemmelser, men skal indberette eventuelle overtrædelser til Danmarks  

 Nationalbank.
 § 7.  Uanset bestemmelserne i § 4, stk. 1, kan en  

 valutaindlændings tilgodehavender hos og gæld til samme valutaudlænding  

 bringes til helt eller delvist ophør ved modregning, og tilgodehavender hos  

 valutaudlændinge kan endvidere anvendes til hel eller delvis udligning af  

 gæld til andre valutaudlændinge.
 Stk. 2.  En valutaindlænding kan uanset bestemmelserne i  

 § 4, stk. 1, afvikle gæld og tilgodehavender over for valutaudlændinge på  

 andre valutaindlændinges vegne, således at kun et eventuelt nettobeløb  

 afregnes ved betaling.
 Stk. 3.  Når gæld og tilgodehavender er bragt til helt  

 eller delvist ophør skal den valutaindlænding, der afregner med  

 valutaudlændinge, anmelde til Danmarks Nationalbank, hvilke  

 bruttotilgodehavender og hvilken bruttogæld, der er bragt til ophør ved  

 afregningen.
 § 8.  Valutaindlændinge kan have beløb indestående på  

 konti i pengeinstitutter m.v. i udlandet, såfremt de afgiver erklæring til  

 Danmarks Nationalbank efter bestemmelserne i §§ 9 og 10. Indskudsbeviser med  

 en oprindelig løbetid på til og med et år udstedt af udenlandske  

 pengeinstitutter m.v. betragtes som kontoindeståender, såfremt der oprettes  

 en konto hos udstederen, hvorpå bevisernes pålydende værdi, betaling af  

 renter og indfrielsesprovenu bogføres.
 Stk. 2.  Pengeinstitutter m.v. i udlandet omfatter  

 kreditinstitutter beliggende i udlandet, som modtager indskud på  

 standardiserede eller offentliggjorte vilkår, bl.a. om forrentning.
Stk. 3.  SE- eller moms-registrerede valutaindlændinge  

 kan uden at afgive erklæring føre konti til opsamling af betalinger fra  

 valutaudlændinge.
Kontoen må ikke tilføres midler fra valutaindlændinge, og  

 indestående på kontoen skal senest 30 dage efter indsættelsen være hjemført  

 eller anvendt efter § 7.
 Stk. 4.  Valutaindlændinge skal ved afgivelse af  

 betalingsanmeldelser eller kontoindberetninger vedrørende de i stk. 1 nævnte  

 konti eller indskudsbeviser henvise til den erklæring, der er afgivet om  

 kontoen respektive indskudsbeviserne.
 § 9.  Valutaindlændinge, der er SE- eller  

 moms-registrerede eller omfattet af § 1, stk. 6, skal ved oprettelsen  

 respektive erhvervelsen af de i § 8, stk. 1, nævnte konti og indskudsbeviser  

 afgive erklæring, der indeholder oplysning om:
 Stk. 2.  Andre valutaindlændinge skal udover erklæring  

 efter stk. 1 endvidere afgive:
 Stk. 3.  Indberetningen fra det udenlandske  

 pengeinstitut m.v. til de danske skattemyndigheder skal være  

 Statsskattedirektoratet i hænde senest 25. januar i året efter det  

 kalenderår, oplysningen vedrører, og skal foruden de i stk. 1 nævnte  

 oplysninger indeholde oplysning om:
 Stk. 4.  Indsender det udenlandske pengeinstitut m.v.  

 ikke indberetningen til de danske skattemyndigheder rettidigt og i korrekt  

 udfyldt stand, kan Danmarks Nationalbank pålægge valutaindlændingen at  

 afvikle kontoen.
 Stk. 5.  Valutaindlændinge, der ikke kan fremskaffe den  

 i stk. 2, nr. 2, nævnte erklæring, kan få dispensation herfra af Danmarks  

 Nationalbank, såfremt valutaindlændingen dokumenterer et særligt behov for,  

 at kontoen bliver ført, og Danmarks Nationalbank er bekendt med, at  

 pengeinstitutter i det pågældende land ikke ønsker eller ifølge landets  

 lovgivning ikke må påtage sig en indberetningsforpligtelse.  

 Valutaindlændingen skal da afgive erklæring, hvori valutaindlændingen påtager  

 sig sammen med den årlige selvangivelse at indsende dokumentation for  

 rentetilskrivning og indestående til ligningsmyndighederne.
 § 10.  Valutaindlændinge, der har oprettet respektive  

 erhvervet de i § 8, stk. 1, nævnte konti og indskudsbeviser før den 1.  

 oktober 1988, samt valutaudlændinge, der ved indvandring her til landet  

 bliver valutaindlændinge og har oprettet respektive erhvervet de i § 8, stk.  

 1, nævnte konti og indskudsbeviser, medens de var valutaudlændinge, skal  

 afgive erklæring, der indeholder oplysning om:
 Stk. 2.  Erklæring om konti og indskudsbeviser, der er  

 oprettet, respektive erhvervet før 1. oktober 1988, skal være afgivet senest  

 31. marts 1989. Erklæring om indvandreres konti og indskudsbeviser skal være  

 afgivet senest 3 måneder efter, at kontohaveren eller erhververen er blevet  

 valutaindlænding.
 § 11.  Valutaindlændinge, der erhverver udenlandske  

 værdipapirer samt danske obligationer og andre massegældsbreve, der er  

 emitteret i udlandet, skal ved erhvervelsen deponere værdipapirerne hos et  

 dansk pengeinstitut eller efter bestemmelsen i stk. 2. Kontoføring gennem et  

 dansk pengeinstitut eller efter bestemmelsen i stk. 2 træder i stedet for  

 deponering ved erhvervelse af værdipapirer, der alene eksisterer i form af  

 registrering i en værdipapircentral i udstedelseslandet.
 Stk. 2.  Deponering respektive kontoføring kan ske hos  

 et udenlandsk pengeinstitut m.v. eller hos udstederen af værdipapiret, når  

 valutaindlændingen afgiver erklæring til Danmarks Nationalbank, der  

 indeholder:
 Stk. 3.  Indberetninger fra den udenlandske depositar  

 eller kontofører til de danske skattemyndigheder skal være  

 Statsskattedirektoratet i hænde senest den 25. januar året efter det  

 kalenderår, oplysningen vedrører, og skal foruden de i stk. 2, nr. 1-3,  

 nævnte oplysninger indeholde oplysning om:
 Stk. 4.  Indsender den udenlandske depositar eller  

 kontofører ikke indberetningen til de danske skattemyndigheder rettidigt og i  

 korrekt udfyldt stand, kan Danmarks Nationalbank pålægge valutaindlændingen  

 at afvikle depotet respektive kontoen.
 Stk. 5.  De i stk. 1 nævnte værdipapirer, der er  

 erhvervet før den 1. oktober 1988, skal inden den 31. marts 1989 deponeres  

 eller kontoføres efter bestemmelserne i stk. 1-2.
 Stk. 6.  De i stk. 1 nævnte værdipapirer, der ejes af en  

 valutaudlænding, når denne bliver valutaindlænding, skal senest 3 måneder  

 efter, at ejeren har skiftet valutarisk status, deponeres eller kontoføres  

 efter bestemmelserne i stk. 1-2.
 Stk. 7.  Danmarks Nationalbank fastsætter, hvilke  

 udenlandske værdipapirer, der er omfattet af deponerings- eller  

 kontoføringspligten.
 Stk. 8.  Aktier tilhørende valutaindlændinge, der ejer  

 mindst 25% af kapitalen i det udenlandske selskab, er undtaget fra  

 deponerings- og kontoføringspligten.
Stk. 9.  På betalingsanmeldelser og kontoindberetninger,  

 der afgives til Danmarks Nationalbank, skal valutaindlændingen oplyse  

 værdipapirets art, navn og pålydende værdi, hvor værdipapirerne er deponeret  

 respektive kontoført, og såfremt værdipapirerne er deponeret respektive  

 kontoført i udlandet, henvise til den erklæring, der er afgivet om depotet  

 eller kontoen.
Danmarks Nationalbank fastsætter, hvilke oplysninger  

 betalingsanmeldelsen eller kontoindberetningen i øvrigt skal indeholde.
 § 12.  Valutaindlændinge, der tegner direkte livs- og  

 pensionsforsikring hos forsikringsselskaber i udlandet, skal ved tegningen  

 overfor Danmarks Nationalbank afgive erklæring, der indeholder oplysning om:
 Stk. 2.  For forsikringer af den i stk. 1 nævnte art,  

 der er tegnet før 1. oktober 1988, og for forsikringer tegnet af en  

 valutaindlænding, medens denne var valutaudlænding, skal forsikringstageren  

 afgive erklæring senest samtidig med den første præmiebetaling efter 1.  

 oktober 1988, respektive efter at forsikringstageren har skiftet valutarisk  

 status.
 Stk. 3.  På betalingsanmeldelser og kontoindberetninger,  

 som afgives til Danmarks Nationalbank, skal der henvises til den erklæring,  

 som er afgivet om forsikringen.
 § 13.  Valutaindlændinge, der til valutaudlændinge  

 yder gaver til en værdi, der overstiger 60.000 kr., skal på de  

 betalingsanmeldelser eller kontoindberetninger, der afgives til Danmarks  

 Nationalbank, give oplysning om valutaindlændingens navn, adresse og SE-  

 eller moms-nummer respektive CPR-nummer, gavemodtagerens navn og adresse, et  

 eventuelt slægtskabsforhold mellem giveren og modtageren samt gavens  

 størrelse.
 § 14.  Befragtning af udenlandske skibe på indtil 500  

 brt. til godstransporter i indenrigsfart må ikke foretages uden tilladelse  

 fra Industri- og Handelsstyrelsen, medmindre forsendelsen ikke overstiger 30  

 tons efter vægt eller 30 kubikmeter efter rumfang.
 § 15.  Danmarks Nationalbank, Industriministeriet og  

 Industri- og Handelsstyrelsen kan kræve alle oplysninger, der findes  

 nødvendige for kontrollen med overholdelsen af bekendtgørelsen og de i medfør  

 af denne udfærdigede bestemmelser, herunder nærmere bestemmelser om afgivelse  

 af valutastatistiske oplysninger.
 Stk. 2.  Oplysninger, der skal afgives i henhold til  

 denne bekendtgørelse eller bestemmelser fastsat med hjemmel i denne  

 bekendtgørelse, kan kræves afgivet på særlige formularer.
 § 16.  De bestemmelser, fortegnelser m.v., som  

 Danmarks Nationalbank udsteder i medfør af denne bekendtgørelse, skal optages  

 i Danmarks Nationalbanks publikation »Valutaforskrifter«, der skal  

 forefindes hos valutahandlerne og være tilgængelig for offentligheden.
§ 17.  Overtrædelser af § 4, stk. 1-2, § 6, § 8, stk.  

 1 og 3, § 11, stk. 1, 5 og 6 og § 14 samt bestemmelser, der fastsættes i  

 henhold til § 2, stk. 3, straffes med bøde eller hæfte.
Det samme gælder den  

 valutaindlænding, der ikke efterkommer pålæg i henhold til § 9, stk. 4, eller  

 § 11, stk. 4.
 Stk. 2.  Begås de i stk. 1 nævnte overtrædelser af  

 uagtsomhed, kan der alene fastsættes straf af bøde.
 Stk. 3.  Den valutaindlænding, der undlader at afgive  

 anmeldelse, oplysning, indberetning eller erklæring i henhold til § 4, stk.  

 3, § 5, § 7, stk. 3, § 8, stk. 4, § 9, stk. 1-2 og 5, § 10, § 11, stk. 2 og  

 9, § 12 og § 13, eller som afgiver urigtig eller vildledende anmeldelse,  

 oplysning, indberetning eller erklæring i henhold til de anførte  

 bestemmelser, straffes med bøde, medmindre højere straf er forskyldt efter  

 den øvrige lovgivning.
 Stk. 4.  Er de i stk. 1 og 3 nævnte overtrædelser begået  

 af et aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
 § 18.  Denne bekendtgørelse træder i kraft den 1.  

 oktober 1988.
 Stk. 2.  §§ 8-13 gælder ikke for Færøerne og Grønland.
 Stk. 3.  Samtidig ophæves bekendtgørelse nr. 194 af 20.  

 maj 1985, som ændret ved bekendtgørelse nr. 138 af 19. marts 1986.
 Stk. 4.  Vilkår i tilladelser, der er givet i medfør af  

 ophævede bekendtgørelser, bortfalder.
