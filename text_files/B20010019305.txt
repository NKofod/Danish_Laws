Bekendtgørelse om Sundhedsstyrelsens  

 adgang til oplysninger m.v. til brug for evalueringer af  

 sundhedsvæsenet I medfør af § 4 a, stk. 2 i lov om sundhedsvæsenets  

 centralstyrelse mv., jf. lovbekendtgørelse nr. 215 af 9. april 1999,  

 som ændret ved lov nr. 141 af 5. marts 2001 fastsættes:
 § 1. Sundhedsstyrelsen iværksætter  

 evalueringer m.v. af virksomheden i det offentlige sundhedsvæsen med  

 henblik på at fremme kvalitetsudviklingen og en mere effektiv  

 ressourceanvendelse i sundhedssektoren.
 Stk. 2. Evalueringerne kan omfatte alle forhold i og mellem  

 sundhedsvæsenets sektorer, herunder kvalitet, patientvenlighed,  

 teknologianvendelse, service, planlægning, ledelse og  

 ressourceanvendelse i forbindelse med forebyggelse, diagnostik, behandling,  

 pleje, omsorg og rehabilitering samt forskning, uddannelse, udvikling og  

 informationsvirksomhed.
 § 2. Reglerne i denne bekendtgørelse om  

 amtskommuner gælder også for Hovedstadens  

 Sygehusfællesskab.
 § 3. Med henblik på udførelsen af de  

 i § 1 nævnte opgaver kan Sundhedsstyrelsen indsamle, bearbejde og  

 offentliggøre oplysninger vedrørende  

 sundhedsvæsenet.
Stk.2. Oplysninger, der er indhentet til brug for evalueringer, jf.  

 § 1, må ikke senere behandles i andet end statistisk eller  

 videnskabeligt øjemed og kan ikke videregives til  

 Sundhedsvæsenets Patientklagenævn, jf.
Centralstyrelseslovens  

 § 12, stk. 2.
§ 4. Sundhedsstyrelsen kan til brug for de i  

 § 1 nævnte evalueringer indhente oplysninger i elektronisk form  

 fra de under Sundhedsministeriet hørende institutioners registre og  

 fra amtskommunernes og kommunernes registre.
Oplysninger fra registrene kan  

 samkøres.
 Stk. 2. Hvor det er nødvendigt for udførelsen af  

 Sundhedsstyrelsens opgaver i forbindelse med evaluering jf. § 1, kan  

 styrelsen indhente personoplysninger, herunder personnumre og  

 helbredsoplysninger fra patientregistre m.v., herunder patientjournaler.
 Stk. 3. Amtskommunerne, herunder de amtskommunale sygehuse, og  

 kommunerne skal efter anmodning fra Sundhedsstyrelsen meddele de oplysninger,  

 herunder regnskabs- og budgetoplysninger, som de er i besiddelse af.
 § 5. Sundhedsstyrelsen er dataansvarlig for  

 anmeldelser overfor Datatilsynet.
 § 6. Bekendtgørelsen træder i kraft  

 den 1. april 2001.
 Stk. 2. Samtidig ophæves bekendtgørelse nr. 1173  

 af 16. december 1999 om adgang til registeroplysninger m.v. for  

 Evalueringscenter for Sygehuse.
