(Regulering af beløbsgrænser) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 For kalenderåret 1981 udskrives indkomstskatten for personer med 91 pct.  

 af grundbeløbet efter § 3, stk. 1, i lov om udskrivning af indkomst- og  

 formueskatten til staten.
§ 2 I lov om udskrivning af indkomst- og formueskatten til staten  

 (udskrivningsloven), jfr. lovbekendtgørelse nr. 11 af 2. januar 1979, som  

 ændret ved lov nr. 538 af 28. december 1979, foretages følgende ændringer:
 1. § 3, stk. 1, affattes således:
 "Forud for skatteberegningen afrundes den skattepligtige indkomst  

 nedad til nærmeste kronebeløb, der kan deles med 100. Skattens grundbeløb  

 beregnes dernæst efter følgende satser:
 Af de første 87.200 kr. svares 16 pct.
 af de næste 64.200 kr. svares 32 pct.
 af resten svares 44 pct.".
 2. § 4 affattes således:
"§ 4. De indkomstbeløb, der er nævnt i § 3, stk. 1, reguleres efter  

 reguleringspristallet, der har januar 1980 = 100. Reguleringen foretages på  

 grundlag af pristallet for april måned i året forud for det år, for hvilket  

 skatten udskrives.
Beløbene forhøjes eller nedsættes med samme procent som  

 den, hvormed reguleringspristallet er ændret i forhold til et pristal på  

 101,7. Den nævnte procentvise ændring beregnes med en decimal.
De efter  

 procentreguleringen fremkomne beløb afrundes opad til nærmeste kronebeløb,  

 der kan deles med 100.".
§ 3 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 443 af 19. oktober 1979, som ændret  

 senest ved lov nr. 170 af 14. maj 1980, foretages følgende ændringer:
 1. I § 37, stk. 1, 2. pkt., ændres "12.800  

 kr." til: "16.000 kr.".
 2. I § 37, stk. 5, 1. pkt., ændres "24.200  

 kr." til: "29.500 kr.".
 3. I § 37A, stk. 1, ændres to steder "49.700  

 kr." til: "58.900 kr.".
§ 4 I lov om nedslag i skatteansættelsen for renteindtægter m.v., jfr.  

 lovbekendtgørelse nr. 621 af 20. december 1974, som ændret ved lov nr. 538 af  

 1. november 1978, foretages følgende ændring:
 I § 3, stk. 2 og stk. 3, ændres "42.600 kr." til: "50.500  

 kr.".
§ 5 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 399 af 11. september 1979, som  

 ændret ved lov nr. 515 af 21. december 1979, lov nr. 517 af 21. december 1979  

 og lov nr. 63 af 20. februar 1980, affattes § 28, stk. 4, således:
"Stk. 4. Begrænsning af afskrivninger m.v. efter stk. 1 skal dog kun  

 ske, hvis privatforbruget overstiger 76.100 kr.
Beløbsgrænsen på de 76.100  

 kr. reguleres efter udskrivningslovens § 4.
§ 6 I lov om beskatningen af pensionsordninger m.v., jfr. lovbekendtgørelse  

 nr. 444 af 19. oktober 1979, som ændret senest ved lov nr. 112 af 27. marts  

 1980, affattes § 16, stk. 2, således:
"Stk. 2. En arbejdstagers arbejdsgivere kan tilsammen højst anvende  

 62.400 kr. i et indkomstår til kapitalforsikring og opsparing i  

 pensionsøjemed for arbejdstageren.
Beløbet på de 62.400 kr. reguleres efter  

 udskrivningslovens § 4.".
§ 7 I lov om sømandsskat, jfr. lovbekendtgørelse nr. 29 af 24. januar 1979,  

 som ændret ved lov nr. 517 af 21. december 1979 og lov nr. 534 af 28.  

 december 1979, foretages følgende ændringer:
 1. § 7, stk. 1, affattes således:
 "Sømandsskatten beregnes på grundlag af den månedlige indtægt om bord  

 afrundet nedad til nærmeste kronebeløb, der kan deles med 20. Skatten  

 beregnes efter følgende satser:
 Af de første 8.720 kr. svares 39 pct.
 af de næste 6.420 kr. svares 58 pct.
 af resten svares 65 pct.".
 2. I § 7, stk. 4, 1. pkt., ændres "1.280  

 kr." til: "1.600 kr.".
 3. I § 7, stk. 5, 1. pkt., ændres "2.420  

 kr." til: "2.950 kr.".
 4. I § 28, stk. 2 og stk. 3, 1. pkt., ændres  

 "24.200 kr." til: "28.700 kr.".
§ 8 §§ 2-6 har virkning fra og med indkomståret 1981, og § 7 har virkning fra  

 og med lønningsåret 1981.
Givet på Christiansborg slot, den 16.  

 juni 1980 Under Vor Kongelige Hånd og Segl I Dronningens navn:
