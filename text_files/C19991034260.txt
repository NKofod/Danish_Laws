Vejledning om Folkekirkens forsikrings- og  

 selvforsikringsordning 1. Indledning Ved aftale af 8. februar 1999 med forsikringskoncernen  

 Alm.
Brand har Kirkeministeriet på vegne af alle folkekirkens  

 selvejende kirker, præsteembeder, provste- og provstiadministrationer,  

 stiftsadministrationer samt de folkekirkelige uddannelsesinstitutioner m.v.  

 tegnet følgende fællesforsikringer:
 Aftalen har virkning fra og med den 1. april 1999 og  

 udløber den 31. december 2001.
For samme periode har Kirkeministeriet indgået  

 aftale med forsikringskoncernen Alm.
Brand om varetagelse af den  

 løbende administration af folkekirkens forsikrings- og  

 selvforsikringsordning.
 Præmieudgifter for tegningen af de omhandlede  

 forsikringer samt udgiften til den løbende administration afholdes af  

 fællesfonden.
 Aftalerne er indgået med hjemmel i § 5 i lov om  

 folkekirkens kirkebygninger og kirkegårde, jf. lovbekendtgørelse  

 nr. 454 af 11. juni 1992, § 21, stk. 1 og 2, i lov om folkekirkens  

 økonomi, jf. lovbekendtgørelse nr. 537 af 24. juni 1997, samt §  

 22, stk. 1, i lov nr. 310 af 16. maj 1990 om ansættelse i stillinger i  

 folkekirken m.v.
Kirkeministeriet har i samarbejde med Alm.
Brand og  

 ministeriets forsikringskonsulent Bonnor Marsh og McLennan udarbejdet den  

 medfølgende "Forsikringshåndbog for Folkekirken".  

 Håndbogen indeholder forsikringsbetingelser for Folkekirkens  

 forsikrings- og selvforsikringsordning med kommentarer og eksempler.
 Denne vejledning samt "Forsikringshåndbog for  

 Folkekirken" er offentliggjort på Kirkeministeriets hjemmeside,  

 www.km.dk.
2. Tingskadeforsikring Den indgåede aftale indebærer, at  

 fællesfonden inden for et kalenderår afholder udgifter til skader  

 på folkekirkens bygninger og løsøre m.v. på samlet  

 indtil 40 mio. kr.
I perioden 1. april 1999 til 31. december 1999 afholder  

 fællesfonden dog maksimalt skadesudgifter på folkekirkens  

 bygninger og løsøre m.v. på indtil 30 mio. kr.
 Overstiger folkekirkens skadesudgifter på bygninger  

 og løsøre m.v. 40 mio. kr. i et kalenderår (30 mio. kr. i  

 perioden 1. april 1999 til 31. december 1999) betales skaderne af den i Alm.  

 Brand tegnede Stop Loss Forsikring.
Skadelidte (kirker, præsteembeder o.s.v.) en  

 selvrisiko pr. skade.
Selvrisikoen udgør 10% af skadebeløbet,  

 dog mindst 1.000 kr. og maksimalt 5.000 kr. pr. skade.
Selvrisikoen  

 bortfalder, når der er tale om brandskader, herunder f. eks.  

 kortslutning, lynnedslag eller tilsodning.
 Ydelse af erstatning og skadesopgørelse sker efter  

 bestemmelserne fastsat i "Almindelige betingelser for Folkekirkens  

 selvforsikringsordning, (bygning og løsøre m.v.) All risks  

 tingsforsikring". Disse betingelser er optrykt i  

 "Forsikringshåndbog for Folkekirken" på side 7-24.
Skadesbehandlingen sker decentralt på Alm.
Brands 13  

 regionalkontorer.
Der henvises i øvrigt til afsnittet  

 "Fremgangsmåde i tilfælde af skader" på side 5 i  

 "Forsikringshåndbog for Folkekirken".
3. Ansvarsforsikring Ansvarsforsikringens hovedformål er at friholde  

 folkekirken for uberettigede erstatningskrav samt at udbetale erstatninger  

 for de skader, hvor Folkekirken har pådraget sig et  

 erstatningsansvar.
 Både tingsskader og personskader er dækket af  

 forsikringen.
Ved tingsskade bærer skadevolderen (kirker,  

 præsteembeder o.s.v.) en selvrisiko på 1.000 kr. pr. skade.
Ved  

 personskade vil der derimod ikke være nogen selvrisiko.
 Ydelse af erstatning og skadesopgørelse sker efter  

 "Almindelige betingelser for Ansvarsforsikring for Den danske  

 Folkekirke". Disse betingelser er optrykt i  

 "Forsikringshåndbog for Folkekirken" på side 25-37.
Skadesbehandlingen foretages af Alm.
Brand.
Om den  

 nærmere procedure henvises til afsnittet "Hvordan man forholder  

 sig ved skade" på side 33 i "Forsikringshåndbog for  

 Folkekirken".
4. Arbejdsskadeforsikring Arbejdsskadeforsikring er en lovpligtig forsikring mod  

 følger af arbejdsskade.
Forsikringen omfatter personer, der har et  

 ansættelsesforhold i Folkekirken.
Dette gælder uanset, om  

 arbejdet er lønnet eller ulønnet.
Ydelse af erstatning og skadesopgørelse sker efter  

 bestemmelserne i lov om forsikring mod følger af arbejdsskade.  

 Skadesbehandling af mindre skader foretages af Alm.
Brand, hvorimod  

 større skader behandles i Arbejdsskadestyrelsen.
Anmeldelse af skader skal ske på  

 anmeldelsesblanketter.
Disse anmeldelsesblanketter rekvireres hos Alm.
Brands  

 regional- eller lokalkontorer.
 Arbejdsskadeforsikringen er nærmere beskrevet i  

 afsnittet "Arbejdsskadeforsikring" på side 38   42 i  

 "Forsikringshåndbog for Folkekirken".
