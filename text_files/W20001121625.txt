Kendelse fra Pressenævnet i sag nr.  

 33/2000 Radio Unicorn har ved  Jørgen  B.  Jacobsen klaget  

 til Pressenævnet over en udsendelse bragt i Radio Frederiksberg  

 Journalen den 12. februar 2000, idet man mener, at god presseskik er  

 tilsidesat.
 Det fremgår bl.a. af den pågældende  

 udsendelsen, at:
"Speak: Og jeg vil da lige sige, at det vist er  

 første gange, så vidt vi er orienteret, at man overhovedet har  

 taget nogle timer fra en lokalradio.
Vi undrer os også over, at man  

 netop har gjort det med os, fordi vi jo er nok den eneste radio på  

 denne frekvens, der overhovedet sender lokalt, og som dækker det  

 på en professionel journalistisk vis.
Og at man så forlanger, at  

 vi skal sidde og forhandle radioerne imellem.
Vi har ikke tænkt os og  

 sætte os og forhandle med en radio, en ukult radio, der har  

 forsøgt at stjæle vores sendetid og har forsøgt at  

 nægte os at komme i luften og forsøgt på mange mange  

 måder, - der kører en stor undersøgelsessag i  

 øjeblikket, og det var jo også fremme i Danmarks Radio her i de  

 udsendelser, i den udsendelsesrække, der blev bragt her sent sidste  

 år.
Speak: Men man kan godt undre sig, fordi der er jo  

 masser af sendetid sent på aftenen og om natten, det har vi tidligere  

 måtte tage til takke med, hvorfor har man så ikke givet det til  

 en minoritetsradio som Radio Unicorn, når man endelig skulle tildele  

 radioen tid på Frederiksberg.
Man kan godt undre sig over, at noget  

 sådant overhovedet kan lade sig gøre.
 Speak: Vi ved heller ikke hvordan fordelingerne af  

 tiden bliver, og det må vi så afvente og se, og det er  

 altså fordi man absolut skal fastholde den sendetid 40 timer, som den  

 okkulte Radio Unicorn har fået tildelt stadigvæk uændret.  

 Som så kan bruge sin sendetid til at tale om en sekt, der i  

 øjeblikket er ved at blive afsløret om nærmest  

 pædofile forhold, der er foregået flere steder.
 Lytter: Goddag, det er  Louise.
 Speak: Goddag.
 L.: Jeg har hørt, nu sendte I i går,  

 jeg har hørt fra en anden lytter, at det dér du lige  

 kommenterede m.h.t. jeres sendetid bliver skåret ned.
 Speak: Ja.
L.: Må jeg spørge, hvem er den  

 ansvarlige for jeres sendetider? Speak: Jamen, de ansvarlige er jo det lokal  

 radio/tv-nævn her på Frederiksberg.
L.: Ja, og hvem sidder i det så? Speak: Jamen, det er jo forskellige politikere, og  

 jeg har det ikke lige foran mig.
L.: Er det nogen på rådhuset da? Speak: Ja det er klart.
Det er jo politikere, der  

 er valgt, ik'.
 L.: Ja, men du talte lige om noget, I var budt ind  

 til, nu her 10 min. før det skal ske, eller sådan noget der.
Speak: Ja, ja, det var meget fornemt.
Det er jo et  

 brev fra Radio Unicorn, der har været så venlige at indbyde  

 radioerne her til et fællesmøde, hvor vi skal slås om de  

 forskellige sendetider.
 L.: Det vil sige, at I skal sidde, og I får  

 det 10 min. før den der forsamling.
 Speak: Ja.
L.: Og så får I ikke mulighed for at  

 møde der? Speak: Jamen jeg kan slet ikke forstå det  

 her.
Fordi hvordan kan han tillade sig at indkalde til det her møde.  

 Vi har, da vi fik afgørelsen fra Frederiksberg Kommunens  

 radio/tv-nævn, der har vi skrevet, at vi under ingen  

 omstændigheder kan acceptere, at det kastes ud til radioerne, der skal  

 sidde og forhandle eller slås om de forskellige sendetider.
 L.: Det lyder højst mærkeligt.
 Speak: Det er uhørt, og jeg ved, at man i  

 Københavns Kommune gør noget helt andet, man indkalder  

 radioerne, før man overhovedet tager en beslutning.
 L.: Ja.
Speak: Og hører de enkelte.
En form for  

 høring, ik'.
 L.: Ja.
 Speak: Her der sker der bare en diktatorisk  

 afgørelse, og så kan man få lov til at slås om  

 tiderne, ik'.
L.: Ja, men altså det lyder højst  

 besynderligt.
De samles i dag, og så skulle I sidde og kommentere,  

 altså hvad I mener og sådan noget.
Hvad skulle I så have ud  

 af det? Speak: Ja, de andre radio-stationer.
 L.: Skulle I få længere sendetid ud af  

 det dér, eller er det noget, der er bestemt på  

 forhånd.
 Speak: Jo, men de   han - ved jo udmærket  

 godt, at vi ikke har tænkt os at komme, for det brev har han jo  

 fået kopi af, ik'.
 L.: Ja.
 Speak: Og det er allerede sket her omgående,  

 da vi fik afgørelsen, hvor vi svarede skriftligt til  

 radio/tv-nævnet, og de andre radioer fik også kopi af det.
 L.: Ja, ah-ha.
 Speak: Og det vil sige, at vi har lagt det op igen  

 til radio/tv-nævnet, om at sørge for at fordele den  

 sendetid.
 L.: Ja.
 Speak: Den beslutning, når man kan tage  

 beslutningen om, at give sendetid til nogle helt nye radioer, bibeholde de  

 timer, som en ukult sekterisk radio har, som der oven i købet er sag  

 på et eller andet sted, og så samtidig give til to totalt nye  

 medier, hvoraf den ene aldrig før har været kommet i luften,  

 selv om han har fået sendetid.
L.: Det lyder højst mærkeligt.
Hvor  

 mange...
Speak: Så skal man også tage en  

 beslutning om, hvornår de forskellige radioer skal have deres sendetid.  

 De må have nattiden.
Det ligner ikke noget og komme ind og tage fra en  

 radio, der har kørt i 10 år.
L.: Jeg har aldrig hørt noget lignende.
Hvor  

 mange timer har I i øjeblikket om ugen? Speak: Ja nu har vi 66 timer.
 L.: 66.
 Speak: Ja.
L.: Og hvor meget skal I gå ned på  

 så? Speak: Ja, men vi bliver skåret ned med 21  

 timer.
 L.: 21 timer.
 Speak: Det vil sige, at vi kommer ned på  

 45.
Speak: Han har allerede stillet et mødeorden  

 op.
Valg af dirigent og referent.
Det er fornemt det her.
Det er kun fem, der  

 skal deltage.
Fremlæggelse af ønsker for de sendetimer hver  

 enkelt station har fået tildelt af Frederiksberg Kommune.
Valg af  

 tekniker til varetagelse af sendesamvirkets arbejdsopgaver.
Det er jo  

 også fornemt.
Det bliver sikkert den samme, som nægtede at stille  

 uret om, og vi tidligere har haft problemer med, og ifølge Teledanmark  

 tidligere har voldt problemer.
Valg af formand for sendesamvirket.
Det bliver  

 jo ham selv Radio Unicorn sikkert, og så eventuelt.
Og så kan man  

 sidde der og snadre bag ryggen af os, og jeg ved da, at vi to radioer, der  

 har kørt i mange mange år, som har kørt fast på  

 denne frekvens, det er os Radio Frederiksberg Journalen og Radio Pride of  

 India har begge klaget skriftligt over Radio Unicorn og lederen  

  Jørgen  Brunhøj  Jakobsen.
 L.: Ja.
 Speak: Jeg ved ikke, om han også er en  

 forlænget arm for Frederiksberg Kommune eller sådan noget.
 L.: Man kan jo aldrig vide.
Speak: Og med deres velsignelse og har  

 udnævnt sig selv nu som fungerende igen efter at have trukket sig  

 sidste måned.
Jeg ved ikke rigtig hvad det er han tænker  

 på.
 L.: Det lyder meget mærkeligt.
" Klageren har anført, at indklagede er fremkommet  

 med urigtige ærekrænkende udtalelser om klageren, og at  

 indklagede har fremsat nogle grove beskyldninger mod klageren.
Klageren  

 henviser specifikt til, at indklagede er kommet med udtalelser om:
1. "at Unicorn har stjålet sendetid fra Frb.  

 Journalen", 2. "at  JBJ har været en selvbestaltet formand for  

 sendesamvirket", og 3. "at  JBJ som formand for sendesamvirket ikke ville  

 sætte uret i gang".
Klageren har vedrørende det første udsagn  

 anført, at sendetiden på 99,9 MHz fordeles hvert tredje  

 år, og at der i den forbindelse indkaldes til et møde med  

 henblik på at konstatere, om radioerne kan blive enige om at fordele  

 sendetiden.
På det seneste møde for tre år siden, hvor  

 alle stationerne mødte op bortset fra indklagede, kunne alle  

 tilstedeværende radiostationer fremkomme med ønsker til  

 sendetid.
Da klageren ønskede nye sendetider, meddelte man dette, men  

 det er ikke det samme som at "stjæle" sendetid fra indklagede.
Klageren har vedrørende det andet udsagn  

 anført, at da den gamle formand fratrådte, skulle der findes en  

 ny formand.
Af de tre radiostationer, som der blev skrevet til, var der kun  

 en station, der svarede, og denne station stemte sammen med  Jørgen  

  B.  Jacobsen på ham.  Jørgen  B.  Jacobsen er således  

 ikke en selvbestaltet formand.
 Klageren har vedrørende det tredje udsagn  

 anført, at han i sin egenskab af formand sørgede for, at  Leif  

  Rosenlund, der er sendesamvirkets tekniker, i rette tid fik de oplysninger,  

 han havde brug for med henblik på at stille uret om til de stationer,  

 der sender på frekvensen, og at udsagnet derfor ikke er korrekt.
Indklagede har vedrørende det første udsagn  

 anført, at det man siger i udsendelsen er, at Radio Unicorn har  

 forsøgt at stjæle klagerens sendetid, hvilket er korrekt.
For 6  

 år siden, da man fordelte sendetiden sidste gang, søgte Radio  

 Unicorn nemlig den samme sendetid som Radio Frederiksberg Journalen, hvilket  

 er uhørt og ukollegialt, idet man rent moralsk ikke søger den  

 sendetid, som en anden lokalradio allerede har.
Der var endvidere ikke grund  

 til at afholde det møde, som klageren omtaler, da stationerne fra  

 starten var uenige om sendetiderne, hvorefter det er kommunen, der skal  

 træffe afgørelse om, hvem der skal have sendetiden.
Mødet  

 var endvidere ulovligt, idet det blev indkaldt af  Jørgen  B.  

  Jacobsen som selvbestaltet formand, og der blev truffet en ulovlig  

 afgørelse, idet de medlemmer, der var indkaldt, slet ikke var  

 medlemmer af sendesamvirket endnu.
Indklagede har vedrørende udtalelse nr. to  

 anført, at det er en korrekt udtalelse, da  Jørgen  B.  

  Jacobsen kun har haft til opgave at betale udgifterne for sendesamvirket for  

 sendeledningen til Teledanmark.
Der har imidlertid aldrig været valgt  

 nogen officiel formand, idet der ikke er nogen vedtægter herom, og  

  Jørgen  B.  Jacobsen har været så fræk at  

 udnævne sig selv til formand på en falsk generalforsamling i  

 år med deltagere af nye stationer, som ikke er optaget i  

 sendesamvirket, og som man ikke har garanti for nogensinde kommer i luften.
 Indklagede har vedrørende tredje udtalelse  

 anført, at den ligeledes er korrekt, idet  Jørgen  B.  Jacobsen  

 nægtede at sørge for, at indklagedes sendetider blev omstillet.  

  Jørgen  B.  Jacobsen var så passiv, at indklagede måtte  

 betale kr. 2.000 til den person, som i forvejen blev betalt, for at omstille  

 uret for alle i sendesamvirket.
 Indklagede har endvidere anført, at man ikke den  

 26.-27. februar 2000, som anført af klageren, har genudsendt  

 udsendelsen fra den 12. februar 2000, og at man i øvrigt betragter  

 klagen som grov chikane.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Ole Askvig.
 Pressenævnet udtaler:
 Det bemærkes indledningsvist, at Pressenævnet  

 ikke har mulighed for at tage stilling til, om  Jørgen  B.  Jacobsen  

 er lovligt valgt formand for sendesamvirket.
 Pressenævnet bemærker endvidere, at der i  

 udsendelsen ikke fremsættes udtalelser svarende til udtalelse nr. 2 og  

 3.
 Da rammerne for en debat i en sag af den foreliggende  

 karakter må anses for vide, finder Pressenævnet ikke grundlag for  

 at udtale kritik.
 Afsagt den 3. maj 2000.
