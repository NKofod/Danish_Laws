(Boligbyggeri) I medfør af § 20, stk. 2 og 3, i lov om boligbyggeri, jf.  

 Boligministeriets lovbekendtgørelse nr. 484 af 7. juni 1994, fastsættes  

 efterbemyndigelse følgende regler om Boligselska-bernes Landsbyggefonds  

 regnskabsaflæggelse m.v.
Regnskabsaflæggelse § 1.  Boligselskabernes Landsbyggefonds regnskabsår  

 følger kalenderåret.
 Stk. 2.  Årsregnskabet skal give et retvisende billede  

 af fondens aktiver og passiver, den økonomiske stilling og resultatet.
Stk. 3.  Årsregnskabet skal opgøres under omhyggelig  

 hensyntagen til tilstedeværende værdier og forpligtigelser og med foretagelse  

 af de nødvendige afskrivninger.
Hvor der ikke foreligger en konkret  

 værdiansættelse af de enkelte udlån, ansættes lånene til parikurs.
Udlån, som  

 er ydet af fondens egenkapital, skal modsvares af henlæggelse til  

 reservefond.
Kapitalindskud til finansiering af udlån forudsættes nedskrevet  

 svarende til en eventuel særlig værdiansættelse under pari af udlån.
 Stk. 4.  Reglerne i årsregnskabsloven finder anvendelse,  

 med mindre lov om boligbyggeri, anden lovgivning, denne bekendtgørelse eller  

 regler for fondens virksomhed fastsat i medfør af lov, herunder fondens  

 vedtægter, fraviger disse regler.
Revision § 2.  Revisionen udføres af en statsautoriseret  

 revisor, der er udpeget af Bygge- og Boligstyrelsen efter indstilling fra  

 fonden.
 § 3.  Revisionen foretages i overensstemmelse med god  

 offentlig revisionsskik, således som dette begreb er fastsat i § 3 i lov om  

 revisionen af statens regnskaber m.m.
 Stk. 2.  Ved revisionen efterprøves, om regnskabet er  

 rigtigt, og om de dispositioner, der er omfattet af regnskabsaflæggelsen, er  

 i overensstemmelse med love og andre forskrifter samt med indgåede aftaler og  

 sædvanlig praksis, jf. også § 4. Der foretages endvidere en vurdering af,  

 hvorvidt der er taget skyldige økonomiske hensyn ved forvaltningen af fondens  

 midler og drift.
 Stk. 3.  Ved revisionen skal revisor særligt påse, at  

 fondens administration af tilskuds- og låneordninger, hvori der indgår  

 offentlige midler, følger de herom fastlagte bestemmelser i lovgivningen og i  

 de regulativer, som fonden har udstedt, herunder at de fastlagte  

 retningslinjer for fondens revisorerklæringer overfor Kongeriget Danmarks  

 Hypotekbank og Finansforvaltning overholdes.
 § 4.  Ved gennemgangen af fondens regnskabsmateriale  

 og dens forhold i øvrigt skal bl.a. påses følgende:
§ 5.  Revisionen kan udføres ved stikprøvevise  

 undersøgelser.
Revisionens omfang afhænger af fondens administrative struktur  

 og forretningsgange, herunder den interne kontrol og andre forhold af  

 betydning for regnskabsaflæggelsen.
§ 6.  Der foretages sædvanligvis revision i årets løb.  

 Revisor foretager mindst 1 gang årligt et uanmeldt kasse- og  

 beholdningseftersyn.
Som led i revisionen, jf. § 5, undersøger revisor de  

 eksisterende forretningsgange med henblik på at påse, om den interne kontrol  

 er betryggende.
§ 7.  Fonden skal give revisor de oplysninger, som må  

 anses af betydning for bedømmelsen af fondens regnskab.
Fonden skal give  

 revisor adgang til at foretage de undersøgelser, denne finder nødvendige, og  

 skal sørge for, at revisor får de oplysninger og den bistand, som revisor  

 anser for nødvendig for udførelsen af sit hverv.
§ 8.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med fondens administration, herunder særligt fondens forvaltning af  

 offentlige midler, påhviler det revisor straks at give fondens bestyrelse  

 meddelelse derom, samt påse, at fondens bestyrelse inden 3 uger giver Bygge-  

 og Boligstyrelsen meddelelse herom.
I modsat fald er det revisors pligt at  

 orientere Bygge- og Boligstyrelsen.
Revisors bemærkninger indsendes sammen  

 med meddelelsen.
§ 9.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde, der er  

 udført, samt alle væsentlige forhold, der har givet anledning til  

 bemærkninger, herunder forhold, hvor revisionen er usikker på det retlige  

 grundlag, eller forhold, hvor der er konstateret uenighed mellem fonden og  

 revisionen.
 Specielt oplyses om revisors undersøgelse af samt vurdering og  

 konklusioner vedrørende fondens interne kontrol og registreringssystemer,  

 fondens formål (navnlig om dispositioner udenfor formålet), sparsommelighed,  

 produktivitet og effektivitet.
 Stk. 2.  Ved revisionen af årsregnskabet indføres i  

 revisionsprotokollen beretning om den udførte revision, herunder:
- om revisor opfylder de i lovgivningen indeholdte habilitetsbestemmelser, - om revisor under sin revision har modtaget alle de oplysninger, der er  

 anmodet om, - om revisor anser regnskabet for aflagt efter lovgivningens og  

 vedtægternes krav til regnskabsaflæggelsen, og - om statslige og kommunale midler er anvendt i overensstemmelse med de  

 givne vilkår og regler.
 Stk. 3.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
 Stk. 4.  Revisionsprotokollen skal forelægges på ethvert  

 bestyrelsesmøde, og enhver protokoltilførsel skal underskrives af samtlige  

 bestyrelsesmedlemmer.
§ 10.  Det reviderede regnskab forsynes med en  

 påtegning, hvoraf skal fremgå, at regnskabet er revideret i overensstemmelse  

 med reglerne i denne bekendtgørelse.
Forbehold skal fremgå af påtegningen.
 Godkendelse af regnskab m.v.
 § 11.  Det vedtagne årsregnskab skal underskrives af  

 bestyrelsen og påtegnes af revisor, jf. § 10.
 Stk. 2.  Det påtegnede årsregnskab samt en genpart heraf  

 skal sammen med genpart af årets revisionsprotokol indsendes til Bygge- og  

 Boligstyrelsen senest 4 måneder efter regnskabsårets afslutning.
§ 12.  Fonden udarbejder en beretning om sin  

 virksomhed og indvundne erfaringer i det forløbne regnskabsår.
Beretningen  

 indsendes samtidig med fondens årsregnskab til Bygge- og Boligstyrelsen.
 § 13.  Bekendtgørelsen træder i kraft den 1. januar  

 1995 med virkning for regnskabsåret 1995.
