Den 24. februar 1993 undertegnedes i Geneve en overenskomst mellem Danmark og Sierra Leone om konsolidering af Sierra Leones gæld til Danmark stammende fra dels de pr. 31. oktober 1992 forfaldne, ubetalte afdrag på to udviklingslån af 17. marts 1978, dels afdrag, der fra dette lån forfalder til betaling i perioden fra 1. november 1992 til 28. februar 1994. I overenskomsten er medtaget mindre ubetalte kortfristede kreditter.
 Overenskomsten er i overensstemmelse med de retningslinier for  

 restrukturering af Sierra Leones gæld (Agreed Minute on the Consolidation of  

 the Debt of Sierra Leone), om hvilke der blev tilvejebragt enighed under  

 multilaterale forhandlinger, som fandt sted i Paris den 20. november 1992.
 Overenskomsten trådte i kraft den 24. februar 1993.
