 I medfør af § 2, stk. 5, § 11, stk. 2 og § 28 i lov nr. 98  

 af 12. marts 1980 om skibes sikkerhed m.v. med senere ændringer, jfr.  

 bekendtgørelse nr. 299 af 9. juni 1988 fastsættes:
 Skibe, for hvilke Søfartsstyrelsen efter en samlet vurdering af  

 fremdrivningsmaskineriets effekt og tankkapacitet for brændstof skønner, at  

 det primære fremdrivningsmiddel er sejlene, og som er tildelt fartsområde  

 uden for indskrænket fart, skal ud over et helt sæt sejl være udrustet med  

 reservesejl og dertil hørende reservetovværk.
 Reservesejlene skal som hovedregel udgøre mindst:
2 stk. forsejl samt 1 stk. »hoved«-sejl pr. mast Sejlene skal være i god stand og være af en kvalitet, der svarer til  

 »Duradon« af 700 g/kvadratmeter.
 Et helt sæt sejl behøver ikke at omfatte mellemstagsejl eller andre  

 »letvejs« sejl.
 Det bemærkes, at såfremt den nævnte fordeling af reservesejl er  

 uhensigtsmæssig på grund af det enkelte skibs sejlegenskaber, kan den nævnte  

 fordeling af reservesejl ændres.
 Ovennævnte skal være opfyldt for alle omhandlede skibe senest ved  

 førstkommende lovpligtige syn.
 Overtrædelse af denne forskrift medfører bøde eller hæfte.
 Forskriften træder i kraft den 15. september 1988.
