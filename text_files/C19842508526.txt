 1. På grundlag af udtalelser fremsat af lønningsrådet  

 fastsatte økonomi- og budgetministeriet i cirkulære af 17.december 1971  

 følgende retningslinier om fremgangsmåden i sager om vederlæggelse ud over  

 den faste lønning:
 Det er af finansudvalget forudsat, at de hidtil gældende principper for  

 ydelse af vederlag, herunder spørgsmålet om, til hvilken personkreds vederlag  

 kan ydes, ikke kan ændres uden godkendelse fra finansudvalget.
Udvalget har særlig interesseret sig for spørgsmålet om ydelse af vederlag  

 med tilbagevirkende kraft, idet finansudvalget har anlagt den praksis, at  

 vederlag ikke kan udbetales med virkning for tidsrum forud for forelæggelsen  

 for finansudvalget.
Afvigelse herfra er kun sket, hvor ganske særlige forhold  

 har tilsagt dette.
 Finansministeriet har i den anledning indskærpet, at arbejdsopgaver af den  

 omhandlede karakter ikke må iværksættes forud for en vederlagssags  

 forelæggelse for finansministeriet eller finansudvalget.
 3. I tilslutning til foranstående bemærkes, at  

 vederlæggelse, hjemlet i lovgivningen, i Kundgørelse for Forsvaret efter  

 1.juli 1969, i en af forsvarsministeriet efter 1.juli 1969 udsendt skrivelse  

 eller i en med vedkommende forhandlingsberettigede organisation indgået  

 overenskomst eller aftale, ikke er omfattet af foranstående.
 Såfremt der herudover måtte være tilfælde, hvor der ønskes særskilt  

 vederlæggelse til ansatte for arbejde, der ikke menes at kunne henlægges til  

 nogen stilling, forelægges sagen med en udtømmende motivering for  

 forsvarsministeriet med henblik på eventuel omklassificering af en bestående  

 stilling eller eventuel fastsættelse af særskilt vederlæggelse for hvervet.
 4. Kundgørelse for Forsvaret B.6-1972 udgår.
 FMN 6. kt. 501.0-1.
 Hans Engell.
 Notits: I KFF B. 5 1983, pkt. 1, tilføjes efter Kundgørelse for søværnet  

 B. 5-1935, pkt. 1: »Kundgørelse for Søværnet B.10-1935«.
