 Udtalt at vejmyndigheden ikke er forpligtet til at foretage vejudlæg  

 efter privatvejslovens § 23, stk. 3, og derfor må være berettiget til at  

 stille saglige vilkår for udøvelsen af denne beføjelse.
 I skrivelse af 24. maj 1976 har De ønsket oplyst, med hvilken hjemmel A  

 kommune har kunnet gøre det til en betingelse for at tilkende ejeren af  

 ejendommen matr. nr. a, vejret ad den private fællesvej B-vej, at Deres  

 klient betaler 20.000 kr. til grundejerforeningen M.
I den anledning skal man meddele, at byrådet ikke er forpligtet til at  

 medvirke til at benytte hjemmelen i privatvejslovens § 23, stk. 3, til at  

 tilkende Deres klient vejret til B-vej.
Byrådet vil derfor efter ministeriets  

 opfattelse være berettiget til at stille vilkår for udøvelse af den  

 omhandlede bdføjelse, for så vidt disse vilkår i øvrigt må betragtes som  

 sagligt begrundede.
Dette er efter ministeriets skøn tilfældet i den  

 foreliggende sag.
Man kan i denne forbindelse pege på, at byrådets beslutning  

 er i overensstemmelse med princippet i grundejerbidragslovens § 17, hvorefter  

 en bidragsfordeling kan tages op til revision, når forholdene senere ændrer  

 sig.
 Det bemærkes, at ministeriet ikke kan tilslutte sig Deres opfattelse af,  

 at det omhandlede, efterfølgende bidrag til vejens anlæg hører under de  

 udgifter, der i henhold til privatvejslovens § 40, jf. § 64, skal erstattes  

 af kommunen i forbindelse med vejudlæg efter privatvejslovens § 64. Efter  

 ministeriets opfattelse er vejbestyrelsen alene forpligtet til at erstatte  

 tab af den i § 40, stk. 3, omhandlede art.
 Man skal i øvrigt henvise til artiklen »Vej-, færdsels- og  

 adgangsret« i Stads- og havneingeniøren nr. 12, december 1974.
