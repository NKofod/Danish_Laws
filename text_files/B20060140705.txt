Bekendtgørelse om  

 bekæmpelse af salmonella i  

  

 rugeægsproducerende høns og opdræt hertil  

1) I medfør af § 26, § 29,  

 § 30, stk. 1, § 34, § 36, § 53, stk. 1 og 2, § 56, stk. 1 - 3, § 58, stk. 1,  

 §  

 67 og § 70, stk. 2 - 3, i lov nr. 432 af 9. juni 2004 om hold af dyr, som  

 ændret ved lov nr. 105 af 20. februar 2006, fastsættes:
Kapitel 1 Definitioner og anvendelsesområde § 1.  

  

 I denne bekendtgørelse forstås ved:
1)  

 	  

 En flok: Høns af samme alder og med samme sundhedsstatus, der  

 udgør en driftsmæssig enhed og holdes på samme CHR-nummer, samt udgør en  

 enkelt  

 epidemiologisk enhed.
For fjerkræ i bursystemer omfatter dette alle dyr, der  

 er  

 fælles om en given luftmængde.
En flok kan opstaldes i flere huse.
2)  

 	  

 Et hus: Et rum eller et indelukke, hvorfra  

 der skal udtages prøver.
Der skal være en fysisk adskillelse mellem rum eller  

 til andre bygninger eller det fri.
 3)  

 	  

 CHR-nummer: Et unikt nummer, der i Fødevareministeriets Centrale  

 Husdyrbrugs Register (CHR) identificerer en bestemt geografisk enhed.
 4)  

 	  

 Avlsvirksomhed: Virksomhed, hvis aktivitet består i produktion af  

 rugeæg eller opdræt til avls- eller formeringsvirksomheder.
 5)  

 	  

 Centralopdrætningsvirksomhed: Virksomhed, hvis aktivitet består i  

 opdrætning af fjerkræ til formeringsvirksomhed.
 6)  

 	  

 Formeringsvirksomhed: Virksomhed, hvis aktivitet består i  

 produktion af rugeæg til produktion af konsumsægsproducerende fjerkræ eller  

 slagtefjerkræ.
 7)  

 	  

 Besætning: En samling af høns, som anvendes til et bestemt formål,  

 som er knyttet til en bestemt geografisk beliggenhed, og som har en ejer i  

 form  

 af en juridisk eller fysisk person.
 § 2.  

  

 Denne bekendtgørelse omfatter alle typer af salmonellabakterier, undtagen  

 Salmonella Gallinarum og Salmonella Pullorum (hønsetyfus), der er omfattet af  

 bekendtgørelse om hønsetyfus.
Kapitel 2 Salmonellakontrol og bekæmpelse § 3.  

  

 Ejeren af en avls-, centralopdrætnings-,  

 formerings- eller rugerivirksomhed, der er registreret med høns i henhold til  

 gældende lovgivning om indretning og drift af rugerier og rugeægsproducerende  

 virksomheder, skal sørge for, at der fra hvert hus udtages og indsendes  

 materiale til undersøgelse for salmonella efter reglerne i bilag 1.
 Stk. 2.  

  

 Visse udtagelser og indsendelser af materiale i  

 henhold til bilag 1 forestås dog af fødevareregionen.
 Stk. 3.  

  

 Hvis Fødevarestyrelsen udfra en smittemæssig  

 vurdering finder det nødvendigt, forestår fødevareregionen udtagelse og  

 indsendelse af en større del eller samtlige prøver i henhold til stk. 1 i  

 virksomheden.
 Stk. 4.  

  

 Materialet skal indsendes til Danmarks  

 Fødevareforskning eller til et af Fødevarestyrelsen hertil godkendt  

 laboratorium med angivelse af CHR-nummer og husnummer.
 Stk. 5.  

  

 Ejeren af en virksomhed skal opbevare samtlige  

 undersøgelsesresultater i mindst 2 år.
 § 4.  

  

 Ejeren af en virksomhed omfattet af denne  

 bekendtgørelse skal påse, at der ved indgangen til hvert hus opsættes tydelig  

 skiltning, hvoraf CHR-nummer samt husnummeret for det pågældende hus fremgår.
 § 5.  

  

 Finder et laboratorium, jf. § 3, stk. 4,  

 salmonellabakterier i materiale indsendt i henhold til § 3, stk. 1 - 3, eller  

 i  

 materiale indsendt i anden anledning, skal laboratoriet straks sende disse  

 til  

 Danmarks Fødevareforskning, Hangøvej 2, 8200 Århus N, til verifikation samt  

 type- og eventuel fagtype- og resistensbestemmelse og samtidig indberette  

 fundet til fødevareregionen.
 Stk. 2.  

  

 Finder laboratoriet serologisk reaktion for  

 salmonella i indsendt materiale, skal dette straks indberettes til  

 fødevareregionen.
 Stk. 3.  

  

 Resultater af salmonellaundersøgelser foretaget i  

 henhold til denne bekendtgørelse, samt resultatet af salmonellaundersøgelser  

 foretaget i anden anledning, skal af laboratoriet overføres elektronisk til  

 en  

 database i Det Danske Fjerkræraad, snarest efter at prøveresultatet  

 foreligger.
 § 6.  

  

 Enhver flok omfattet af denne bekendtgørelse  

 anses som smittet, hvis der konstateres Salmonella Enteritidis eller  

 Salmonella  

 Typhimurium i materiale udtaget i henhold til § 3, stk. 1 - 3.
Stk. 2.  

  

 Fødevareregionen foranstalter høns fra en flok,  

 der er smittet med Salmonella Enteritidis eller Salmonella Typhimurium, 1)  

 	  

 slagtet på et autoriseret fjerkræslagteri under ledsagelse af  

 passérseddel udstedt af fødevareregionen og med efterfølgende varmebehandling  

 eller 2)  

 	  

 aflivet og destrueret.
 Stk. 3.  

  

 Æg fra en flok, der er smittet med Salmonella  

 Enteritidis eller Salmonella Typhimurium skal, efter fødevareregionens  

 anvisning, enten destrueres eller sendes direkte til en autoriseret  

 virksomhed  

 til fremstilling af varmebehandlede ægprodukter under ledsagelse af  

 passérseddel udstedt af fødevareregionen.
 Stk. 4.  

  

 Ejeren af et rugeri, som har fået leveret rugeæg  

 fra en flok, som efterfølgende er fundet smittet med Salmonella Enteritidis  

 eller Salmonella Typhimurium, skal sørge for, at rugeæggene fra den  

 pågældende  

 flok fjernes fra rugemaskiner og lager og destrueres efter fødevareregionens  

 anvisninger.
 § 7.  

  

 En flok omfattet af denne bekendtgørelse anses  

 som mistænkt for at være smittet med salmonella såfremt:
1)  

 	  

 der konstateres salmonella af anden type end Salmonella  

 Enteritidis eller Salmonella Typhimurium i materiale indsendt i henhold til §  

 3, stk. 1 - 3, 2)  

 	  

 der findes serologisk positive reaktioner i indsendt materiale, 3)  

 	  

 der konstateres salmonella i materiale fra flokkens opholdssteder, 4)  

 	  

 flokken har fået tilført dyr, der er smittet med salmonella, 5)  

 	  

 epidemiologisk analyse af salmonellaresultater fra slagtekyllinger  

 udruget af æg fra flokken sandsynliggør, at flokken er smittet med  

 salmonella, 6)  

 	  

 der konstateres salmonella i opdræt til konsumægsproduktion  

 udruget af æg fra flokken, og epidemiologisk analyse sandsynliggør, at  

 flokken  

 er smittet med salmonella, 7)  

 	  

 der konstateres salmonella i et foderparti leveret til flokken, 8)  

 	  

 der konstateres salmonella i materiale fra den maskine, hvori  

 flokkens rugeæg er klækket, eller 9)  

 	  

 fødevareregionen vurderer, at der er  

 nærliggende risiko for smitte fra andre mistænkte eller smittede flokke i  

 besætningen.
 Stk. 2.  

  

 Fødevarestyrelsen kan anse en flok omfattet af  

 denne bekendtgørelse som mistænkt for at være smittet med salmonella, såfremt  

 der er påvist salmonella eller serologisk positive reaktioner i materiale  

 indsendt i anden anledning end nævnt under stk. 1.
 § 8.  

  

 Fra en mistænkt flok, jf. § 7, forestår  

 fødevareregionen hurtigst muligt udtagelse og indsendelse af materiale til  

 undersøgelse for salmonella på Danmarks Fødevareforskning i henhold til bilag  

 1.
 § 9.  

  

 En flok omfattet af  

 denne bekendtgørelse anses som smittet med salmonella, hvis Danmarks  

 Fødevareforskning bekræfter mistanken ved laboratoriemæssig undersøgelse af  

 det  

 i § 8 nævnte materiale.
 Stk. 2.  

  

 Endvidere kan en flok anses som smittet, når  

 flokken er mistænkt både i henhold til § 7, stk. 1, nr. 1 eller 2, og nr. 5  

 eller 6.
Stk. 3.  

  

 Kan mistanken om smitte i en flok ikke bekræftes  

 ved undersøgelse af materiale indsendt i henhold til § 8, forestår  

 fødevareregionen udtagelse og indsendelse af nyt materiale til undersøgelse  

 snarest og senest 14 dage efter, at det første negative laboratoriesvar  

 foreligger.
Kan mistanken fortsat ikke bekræftes, anses flokken som værende  

 fri  

 for mistanke.
 Stk. 4.  

  

 På grundlag af en konkret vurdering af de  

 smittemæssige forhold på ejendommen kan fødevareregionen undtage et eller  

 flere  

 af flokkens huse fra at være anset som smittet med salmonella af en anden  

 type  

 end Salmonella Enteritidis eller Salmonella Typhimurium.
 § 10.  

  

 Når en flok smittet med Salmonella Enteritidis  

 eller Salmonella Typhimurium er aflivet eller slagtet, jf. § 6, skal ejeren  

 sørge for, at alle rum, hvor flokken har opholdt sig, samt redskaber,  

 maskiner  

 og lignende snarest rengøres og desinficeres efter fødevareregionens  

 anvisning.
 Stk. 2.  

  

 Ejeren skal sørge for, at gødning fra den  

 smittede flok brændes, deponeres eller nedpløjes efter fødevareregionens  

 anvisning.
 Stk. 3.  

  

 Ejeren skal sørge for, at alt tilbageværende  

 foder fra en smittet flok behandles efter fødevareregionens anvisning.
§ 11.  

  

 Fødevareregionen sætter en flok smittet med  

 salmonella af anden type end Salmonella Enteritidis eller Salmonella  

 Typhimurium under offentligt tilsyn.
Fødevareregionen sender kopi af tilsynet  

 til Det Danske Fjerkræraad.
Tilsynet omfatter, at 1)  

 	  

 ejeren skal sørge for, at smittede flokke holdes isolerede, 2)  

 	  

 høns fra flokken ikke må sælges eller på anden måde overdrages til  

 levebrug, 3)  

 	  

 høns fra flokken kun må slagtes til konsum, såfremt de slagtes på  

 et autoriseret fjerkræslagteri under ledsagelse af passérseddel, der er  

 udstedt  

 af fødevareregionen, 4)  

 	  

 æg fra smittede flokke kun må anvendes til konsum, såfremt de  

 leveres direkte til en autoriseret virksomhed til fremstilling af  

 varmebehandlede ægprodukter, 5)  

 	  

 dyr ikke må indsættes i smittede flokke, 6)  

 	  

 den rutinemæssige prøveudtagelse i smittede flokke suspenderes, 7)  

 	  

 personer der færdes mellem smittede og ikke smittede flokke skal  

 træffe foranstaltninger for at hindre smittespredning, 8)  

 	  

 ejeren skal iværksætte en udvidet skadedyrsbekæmpelse, 9)  

 	  

 ejeren skal sørge for, at gødning, foder og lignende produkter  

 behandles efter fødevareregionens anvisninger, og 10)  

 	  

 ejeren skal sørge for, at redskaber, maskiner og lignende der  

 anvendes på flokkens opholdssteder rengøres og desinficeres, inden de fjernes  

 fra flokkens opholdssteder Stk. 2.  

  

 Det offentlige tilsyn kan endvidere omfatte, at  

 rugeæg, der er leveret til et rugeri fra en flok smittet med salmonella af  

 anden type end Salmonella Enteritidis eller Salmonella Typhimurium, ikke må  

 anvendes  

 i det videre produktionsforløb, herunder at de skal fjernes fra rugemaskiner  

 og  

 lager.
 Stk. 3.  

  

 Når en smittet flok er sat ud, skal ejeren sørge  

 for, at flokkens opholdssteder rengøres og desinficeres snarest muligt efter  

 udsættelsen.
 Stk. 4.  

  

 Det offentlige tilsyn ophæves af fødevareregionen,  

 når den i § 13 nævnte rengøring og desinfektion er godkendt af  

 fødevareregionen, jf. dog § 12. Ophævelse af tilsynet skal ske skriftligt til  

 ejeren, samt så vidt muligt og hurtigst muligt pr. e-mail eller fax.
§ 12.  

  

 Såfremt der i materiale fra en flok påvises  

 salmonella af anden type end Salmonella Enteritidis eller Salmonella  

 Typhimurium, kan æg, der før mistanketidspunktet er ilagt forruger eller  

 klækker, udruges, og kyllingerne kan omsættes, såfremt der ved en af  

 Fødevarestyrelsen godkendt hurtigtest af følgende materiale ikke findes  

 salmonella: 50 kyllinger, 50 rugeæg eller 25 g. klækkestøv.
Der skal udføres  

 en  

 hurtigtest for hver klækning.
§ 13.  

  

 Genindsættelse af høns i de bygninger, hvor en  

 smittet flok har opholdt sig, må først ske efter, at fødevareregionen har  

 godkendt den i § 10, stk. 1, eller § 11, stk. 1, nr. 10, og stk. 3, nævnte  

 rengøring og desinfektion.
Godkendelsen meddeles på baggrund af visuel  

 bedømmelse samt undersøgelse af svaberprøver udtaget og indsendt af  

 fødevareregionen til Danmarks Fødevareforskning.
Kapitel 3 Afholdelse af udgifter og erstatning § 14.  

  

 Fødevarestyrelsen afholder udgifterne til de  

 foranstaltninger, som fødevareregionen selv iværksætter ved aflivning og  

 destruktion af en smittet flok, jf. § 6, stk. 2.
Stk. 2.  

  

 Fødevarestyrelsen yder erstatning for høns, der  

 aflives eller slagtes i henhold til § 6, stk. 2. Hønsene erstattes til en  

 værdi, der er fastlagt i en skala, der angiver hønsenes handelsværdi fra 1.  

 leveuge til udsætningstidspunktet.
Skalaen kan rekvireres i  

 Fødevarestyrelsen.
 Stk. 3.  

  

 Erstatning for høns, som føres til slagtning,  

 fratrækkes det beløb, der opnås i afregning fra slagteriet.
 Stk. 4.  

  

 Erstatningen i forbindelse med slagtning eller  

 aflivning af flokke fra avlsvirksomheder fastsættes efter samme principper  

 som  

 skalaen i stk. 2.
§ 15.  

  

 Fødevarestyrelsen yder endvidere erstatning for 1)  

 	  

 tab opstået som følge af levering af æg til varmebehandling i  

 henhold til § 6, stk. 3, og 2)  

 	  

 rugeæg som fødevareregionen lader destruere i henhold til § 6,  

 stk. 3.
 Stk. 2.  

  

 Fødevarestyrelsen yder erstatning for de  

 destruerede æg på grundlag af den normale handelspris for rugeæg fra den  

 pågældende produktionstype.
 Stk. 3.  

  

 Hvis fødevareregionen finder det nødvendigt at  

 lade foder destruere i henhold til § 10, stk. 3, yder Fødevarestyrelsen  

 erstatning for foderet efter foderets almindelige handelsværdi.
 § 16.  

  

 Ved nedslagning af en hel besætning, jf. § 6,  

 stk. 2, yder Fødevarestyrelsen driftstabserstatning i henhold til  

 bekendtgørelse om udgifter og erstatning ved bekæmpelse og forebyggelse af  

 husdyrsygdomme.
 § 17.  

  

 Arbejde, som fødevareregionen udfører i henhold  

 til denne bekendtgørelse, jf. § 3, stk. 2 - 3, § 8, § 9, stk. 3, og § 13,  

 skal  

 betales af producenten eller virksomheden m.v. efter den til den enhver tid  

 gældende bekendtgørelse om betaling for kontrol af fødevarer og levende dyr  

 m.v.
 § 18.  

  

 Andre udgifter end de i §§ 14 - 17 anførte er  

 Fødevarestyrelsen uvedkommende.
Kapitel 4 Straf og ikrafttræden § 19.  

  

 Med bøde straffes den, der overtræder § 3, stk.  

 1, eller stk. 4 - 5, §§ 4 - 5, § 6, stk. 3 eller 4, §§ 10 - 11, eller § 13.
Stk. 2.  

  

 Straffen kan stige  

 til fængsel i indtil 2 år, hvis 1)  

 	  

 overtrædelsen er begået med forsæt eller grov uagtsomhed og der  

 ved overtrædelsen er forvoldt skade på menneskers eller dyrs sundhed eller  

 fremkaldt fare herfor, eller 2)  

 	  

 overtrædelsen er begået med forsæt og der ved overtrædelsen er  

 opnået eller tilsigtet opnået en økonomisk fordel for den pågældende selv  

 eller  

 andre, herunder ved besparelser.
 Stk. 3.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 20.  

  

 Bekendtgørelsen træder i kraft den 1. januar  

 2007.
 Stk. 2.  

  

 Samtidig ophæves bekendtgørelse nr. 45 af 23.  

 januar 2003 om bekæmpelse af salmonella i rugeægsproducerende høns og opdræt  

 hertil.
Fødevarestyrelsen, den 13. december  

 2006 Preben Willeberg /Randi Lage Hansen Bilag 1 Udtagelse og indsendelse af prøver til  

 undersøgelse for salmonella, jf. § 3, stk. 1 og 2, samt § 8.
Kapitel 1 Udtagelse af  

 prøver 1)  

 	  

 Sokkeprøve: En prøve af gødning opsamlet  

 under vandring i stalden ved hjælp af tubegaze sat på gummistøvlerne.  

 Sokkerne skal fugtes med sterilt vand eller et andet  

 fortyndingsmiddel, godkendt af Danmarks Fødevareforskning.
Rundgangen skal  

 ske  

 på en måde, så der opsamles gødning repræsentativt for alle dele af de  

 enkelte  

 gulvafsnit, inklusive arealer med strøelse eller riste, såfremt det er  

 forsvarligt at gå på ristene.
Prøveudtagningen skal omfatte alle indelukker i  

 et hus; dette medfører, at såfremt et hus er opdelt i mere end to indelukker,  

 skal der tages mindst et par sokker i hvert indelukke, også hvis den  

 pågældende  

 prøvetagning normalt kun omfatter to par sokkeprøver.
Når to par sokker skal  

 pooles, pakkes de i én plastikpose; når 5 par sokker skal pooles til to  

 prøver,  

 pakkes hhv. to og tre par sokker i hver sin plastikpose.
 2)  

 	  

 Ved prøve af transportkasseindlæg/klækkebakkeindlæg forstås en  

 blandingsprøve af synligt snavsede indlæg (papir, strøelse og gødning)  

 udtaget  

 tilfældigt fra fem forskellige kasser/bakker, så prøven omfatter i alt mindst  

 1  

 m2.
 3)  

 	  

 Ved svaberprøve fra transportkasser/klækkebakker forstås en svaberprøve  

 fra fem kasser/bakker, hvor et samlet areal på minimum 1 m2  

 svabres med fugtige, sterile svabere.
 4)  

 	  

 Prøve af knækkede æggeskaller: 10 g knækkede æggeskaller tages fra  

 25 forskellige klækkebakker.  

 Materialet knuses og  

 blandes, og der udtages en delprøve på 25 g.
 5)  

 	  

 Støvprøve: Der tages minimum 25 g støv fra hver klækker.  

 Hvis det er muligt, skal støves tages fra våde eller fugtige  

 områder.
6)  

 	  

 En  

 blandet gødningsprøve.
En prøve bestående af 60 frisk afsatte  

 gødningsklatter.  

 Hver gødningsklat skal veje mindst 1 gram, og gødningsklatterne skal opsamles  

 jævnt fordelt i huset og samles i én pose.
En blandet gødningsprøve kan  

 erstatte 2 par poolede sokkeprøver, hvis det ikke er muligt at udtage  

 sokkeprøver i et hus.
 Nærmere anvisning i udtagelse af prøver kan  

 rekvireres i Det Danske Fjerkræraad, Axelborg, Axeltorv 3, 7. sal, 1609  

 København V.
 Når prøveudtagelse og indsendelse skal forestås  

 af fødevareregionen, skal den besætningsansvarlige advisere fødevareregionen  

 senest 14 dage før prøveudtagelse.
Kapitel 2 Indsendelse af prøver Materiale til  

 bakteriologisk undersøgelse for salmonella skal sendes til Danmarks  

 Fødevareforskning, Hangøvej 2, 8200 Århus N, eller til et af  

 Fødevarestyrelsen  

 hertil godkendt laboratorium.
Dette materiale skal ledsages af en  

 indsendelsesformular,  

 som skal rekvireres fra Danmarks Fødevareforskning eller fra et af  

 Fødevarestyrelsen hertil godkendt laboratorium.
På formularen skal samtlige  

 relevante rubrikker udfyldes.
 Alt materiale skal indsendes  

 hurtigst muligt efter opsamlingen og skal emballeres forsvarligt før  

 indsendelse.  

 Hvis det ikke kan indsendes samme dag,  

 skal det opbevares i køleskab ved 4º-8º C.
Kapitel 3 Undersøgelser  

 i opdrætsflokke i avlsvirksomheder og flokke i centralopdrætningsvirksomheder Fra hvert hus (ved daggamle kyllinger  

 dog pr. leverance til virksomheden) udtages og indsendes følgende prøver:
 1)  

 	  

 Daggamle kyllinger:  


  

 Transportkasseprøve, taget som  

 poolet prøve fra 5 kasser, som beskrevet ovenfor.  

 Hvis  

 der ikke benyttes papirbeklædning i transportkasserne, tages en svaberprøve.  

 Prøven kan udtages af den besætningsansvarlige.
2)  

 	  

 Kyllinger, 1 uge gamle:  


  

 2 par sokkeprøver, der analyseres  

 som én poolet prøve.  

 Kan udtages af den  

 besætningsansvarlige.
Denne prøve skal dog ikke tages i avlsvirksomheder.
3)  

 	  

 Kyllinger, 2 uger gamle:  


  

 2 par sokkeprøver, der analyseres  

 som én poolet prøve.  

 Kan udtages af den  

 besætningsansvarlige.
Denne prøve skal dog ikke tages i avlsvirksomheder.
 4)  

 	  

 Kyllinger, 4 uger gamle:  


  

 2 par sokkeprøver, der analyseres  

 som én poolet prøve.  

 Kan udtages af den  

 besætningsansvarlige.
 5)  

 	  

 Kyllinger, 8 uger gamle:  


  

 2 par sokkeprøver, der analyseres som én  

 poolet prøve.  

 Kan udtages af den besætningsansvarlige.
 6)  

 	  

 2 uger før flytningen af  

 kyllingerne til æglægningshuse, eller 2 uger før forventet æglægningsstart i  

 besætninger, hvor kyllingerne ikke flyttes:  


  

 2 par sokkeprøver, der analyseres  

 som én poolet prøve.  

 Prøveudtagelse og indsendelse skal  

 forestås af  

 fødevareregionen.
Kapitel 4 Undersøgelse af rugeægsproducerende flokke i formeringsvirksomheder 1)  

 	  

 I besætningen udtages en prøve bestående af 5  

 par sokkeprøver, dog mindst 2 par pr. hus, indenfor de første 4 uger efter  

 æglægningsstart eller flytning til læggestald.  

 Prøveudtagelsen  

 og indsendelsen forestås af Fødevareregionen.
Prøverne analyseres som 2  

 poolede  

 prøver.
 2)  

 	  

 På rugeriet udtages hver 2. uge enten en klækkebakkeprøve,  

 bestående af materiale fra fem klækkebakker, som beskrevet ovenfor, eller en  

 prøve af knækkede æggeskaller fra 25 klækkebakker, som beskrevet ovenfor.  

 Prøveudtagningen kan forestås af den rugeriansvarlige, dog skal  

 prøveudtagelsen  

 og indsendelse forestås af fødevareregionen hver 16. uge.
3)  

 	  

 På rugeriet udtages desuden prøve af vådt støv efter hver  

 klækning.  

 Støv fra op til 4 klækkere med æg fra samme  

 flok kan pooles.
Forestås af den rugeriansvarlige.
Der skal løbende  

 udarbejdes  

 dokumentation, så eventuelle positive prøver kan spores tilbage til  

 oprindelsesflokkene.
4)  

 	  

 I besætningen udtages fra hvert hus hver uge 2 par sokkeprøver.  

 Kan udtages af den besætningsansvarlige.
Analyseres som en poolet  

 prøve.
Kan undlades i de uger, hvor Fødevareregionen udtager sokkeprøver.
 5)  

 	  

 I besætningen udtages 5 par sokkeprøver, dog mindst 2 par pr. hus,  

 indenfor de sidste 8 uger af produktionsperioden.  

 Prøveudtagelse  

 og indsendelse skal forestås af  

 fødevareregionen.  

 Prøverne analyseres som 2 poolede prøver.
Kapitel 5 Undersøgelse af  

 mistænkte flokke (mistankeprøver) Prøveudtagelse og indsendelse fra  

 mistænkte flokke forestås af fødevareregionen.
Der udtages og indsendes en  

 prøve bestående af 5 par sokkeprøver fra hvert hus.
De analyseres som 2  

 poolede  

 prøver.
Udtagning af mistankeprøver skal ske indenfor 2 uger efter den første  

 prøveudtagning, eller efter flokken er blevet mistænkt efter § 7, stk. 1, nr.  

 4  

 eller nr. 9. Ved mistanke opstået pga. rugeriprøver tages sokkeprøverne i  

 formeringsbesætningen.
Hvis mistankeprøverne er negative, udtages endnu  

 en prøve bestående af 5 par sokkeprøver fra hvert hus og analyseres som 2  

 poolede prøver.
Hvis disse prøver er negative, hæver fødevareregionen  

 mistanken  

 mod besætningen.
 Hvis der ved analyse af mistankeprøverne findes  

 en anden salmonellatype, end der blev fundet i de tidligere prøver, er dette  

 at  

 betragte som en ny mistanke, dvs. flokken skal på ny undersøges ved nye  

 mistankeprøver.
Kapitel 6 Skematisk oversigt  

 over prøveudtagning Tabel 1. Prøvetagning i huse i avlsvirksomheder.
Besætning Alder Udtagningssted Prøvemateriale Prøve tages af Opdrætsflokke Daggamle Huse 5 transportkasser fra  

 en forsendelse:
Papir  

 (>1m2  

 i alt) eller svaberprøver (>1m2  

 i alt).
 Analyseres som en samleprøve.
Besætningsansvarlig 4 uger Huse 2 par sokkeprøver.
Analyseres som én samleprøve Besætningsansvarlig 8 uger Huse 2 par sokkeprøver.
Analyseres som én samleprøve Besætningsansvarlig 2 uger før flytning  

 eller tilsvarende tidspunkt Huse 2 par sokkeprøver.
Analyseres som én samleprøve Fødevareregionen Formerings-  

  

 flokke Hver 2. uge Rugeri Klækkebakkepapir fra 5  

 bakker (i alt >1m2  

 ) eller 10 g knækkede æggeskaller fra 25  

 klækkebakker (reduceret til en delprøve på 25 g).  

 Analyseres som én samleprøve.* Rugeriansvarlig Hver 16. uge:
Fødevareregionen Efter hver klækning Rugeri Vådt støv Op til 4 klækkere kan  

 pooles Rugeriansvarlig 0-4 uger efter  

 flytning, 0-8 uger før slagtning Huse 5 par sokkeprøver, analyseret  

 som 2 samleprøver Fødevareregionen Efter positivt fund på  

 rugeri Besætning 5 par sokkeprøver, analyseret  

 som 2 samleprøver Fødevareregionen * Når æggene fra en flok er delt i flere klækkere, skal  

 der tages prøver som beskrevet fra hver klækker.
Tabel 2. Prøvetagning i huse med i centralopdrætnings- og  

 formeringsvirksomheder Besætning Alder Udtagningssted Prøvemateriale Prøve tages af Opdrætsflokke Daggamle Huse 5 transportkasser fra en forsendelse:
Papir  

 (>1m2  

 i alt) eller svaberprøver (>1m2  

 i alt). Analyseres som  

 en samleprøve.
Besætningsansvarlig 1 uge Huse 2 par sokkeprøver.
Analyseres som én samleprøve Besætningsansvarlig 2 uger Huse 2 par sokkeprøver.
Analyseres som én samleprøve Besætningsansvarlig 4 uger Huse 2 par sokkeprøver.
Analyseres som én samleprøve Besætningsansvarlig 8 uger Huse 2 par sokkeprøver.
Analyseres som én samleprøve Besætningsansvarlig 2 uger før flytning, eller tilsvarende tidspunkt Huse 2 par sokkeprøver.
Analyseres som én samleprøve Fødevareregionen Formerings-  

  

 flokke Hver 2. uge Rugeri Klækkebakkepapir fra 5 bakker (i alt >1m2  

 ) eller 10 g knækkede æggeskaller fra 25 klækkebakker (reduceret til en  

 delprøve på 25 g).  

 Analyseres som én samleprøve.* Rugeriansvarlig Hver 16. uge:
Fødevareregionen Efter hver klækning Rugeri Vådt støv.
Op til 4 klækkere kan pooles Rugeriansvarlig Hver uge Huse 2 par sokkeprøver.
Analyseres som én samleprøve Besætningsansvarlig 0-4 uger efter  

 flytning, 0-8 uger før slagtning Huse 5 par sokkeprøver, analyseret som 2 samleprøver Fødevareregionen * Når æggene fra en flok er delt i flere klækkere, skal  

 der tages prøver som beskrevet fra hver klækker.
 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets forordning nr. 2160/2003 af 17. november 2003  

 om  

 bekæmpelse af salmonella og andre bestemte fødevarebårne zoonotiske agenser  

 (EU-Tidende 2003, L. 325, s. 1), Kommissionens forordning (EF) nr. 1003/2005  

 af  

 30. juni 2005 om gennemførelse af Europa-Parlamentets og Rådets forordning  

 (EF)  

 nr. 2160/2003 for så vidt angår et EF-mål for mindskelse af forekomsten af  

 visse salmonellaserotyper i avlsflokke af Gallus gallus og om ændring af  

 forordning (EF) nr. 2160/2003 (EU-Tidende 2005, L. 170, s. 17), samt  

 Kommissionens forordning (EF) nr. 1168/2006 af 31. juli 2006 om gennemførelse  

 af Europa-Parlamentets og Rådets forordning (EF) nr. 2160/2003 for så vidt  

 angår et EF-mål for mindskelse af forekomsten af visse salmonellaserotyper i  

 æglæggende høner af Gallus Gallus og om ændring af forordning (EF) nr.  

 1003/2005 EØS-relevant tekst (EU-Tidende 2006, L. 211, s. 4).
