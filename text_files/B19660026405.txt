 I medfør af §§ 82, 86 og 153 i lov nr. 252 af 10. juni 1960 om luftfart  

 fastsættes herved følgende driftsforskrifter for erhvervsmæssig offentlig  

 lufttrafik:
INDHOLDSFORTEGNELSE Definitioner.
 Alternativ flyveplads - Alternate aerodrome . En i flyveplanen  

 opført flyveplads, hvortil en flyvning kan fortsætte, når landing på  

 bestemmelsesstedet ikke skønnes tilrådelig.
 En alternativ flyveplads kan være startflyvepladsen.
Besætningsmedlem - Crew Member.
En med certifikat forsynet person,  

 som for et luftfartsforetagende gør tjeneste i et luftfartøj i flyvetiden.
Dirigering af flyvningerne - Operational Control.
Direktiver  

 vedrørende flyvningernes påbegyndelse, fortsættelse, ændring og afslutning.
Fartøjschef - Pilot-in-Command.
En fører, der er ansvarlig for  

 luftfartøjets føring og sikkerhed inden for flyvetiden.
Flyvebesætningsmedlem - Flight Crew Member.
Et besætningsmedlem,  

 hvis opgaver er af betydning for et luftfartøjs føring.
Flyvehåndbog - Aeroplane Flight Manual.
En til  

 luftdygtighedsbeviset knyttet håndbog, som indeholder oplysninger om de  

 grænser, inden for hvilke flyvemaskinen kan betragtes som luftdygtig, samt de  

 for flyvemaskinens sikre drift nødvendige instruktioner for  

 besætningsmedlemmerne.
Flyvemaskine - Aeroplane.
Et kraftdrevet luftfartøj, som er  

 tungere end luften, og som under flyvning hovedsagelig bæres oppe af  

 aerodynamiske reaktioner på bæreplaner, der forbliver faste, så længe  

 flyvebetingelserne ikke ændres.
Flyveplads - Aerodrome.
Et bestemt område på land eller vand  

 (indbefattende bygninger, installationer og udstyr), beregnet til anvendelse  

 helt eller delvis ved landing, start, manøvrering og betjening af  

 luftfartøjer.
Flyvepladsvejrminima - Aerodrome Meteorological Minima.
De  

 meteorologiske begrænsninger, som er afgørende for, om en flyveplads må  

 anvendes til start eller landing.
Flyvetid - Flight Time.
Den samlede tid fra det øjeblik, et  

 luftfartøj ved egen kraft sætter sig i bevægelse for at starte, til det  

 øjeblik, det er i ro efter afsluttet flyvning.
 Anm.: Udtrykket flyvetid som her defineret er analogt med udtrykkene  

 »block to block time« og »chock to chock time«, d. v. s.  

 tiden fra det øjeblik, luftfartøjet bevæger sig fra lastestedet, til det  

 stopper på lossestedet.
Flyvetjenesteperiode - Flight Duty Period.
Den samlede tid, der  

 hengår fra det øjeblik, et flyvebesætningsmedlem efter en hvileperiode  

 påbegynder tjenesten før en flyvning eller flere på hinanden følgende  

 flyvninger, til det tidspunkt, han fritages for al tjeneste, efter at han har  

 afsluttet flyvningen eller flyvningerne.
Hvileperiode - Rest Period.
Et tidsrum af en nærmere angivet  

 mindste varighed, hvori et besætningsmedlem er fritaget for enhver form for  

 tjeneste og har adgang til hvile i en seng på land.
Luftfartsforetagende - Operator.
En person, et selskab eller andet  

 foretagende, der har til formål at beskæftige sig med luftfartsvirksomhed.
Nat - Night.
Tidsrummet fra solnedgang til solopgang eller sådant  

 andet tidsrum herimellem, som måtte blive fastsat af luftfartsdirektoratet.
Regulær flyveplads - Regular Aerodrome.
En i en flyveplan opført  

 flyveplads, hvor landing er tilsigtet.
 Gyldighedsområde.
 2.1 Nærværende bestemmelser gælder for regelmæssig og ikke-  

 regelmæssig offentlig lufttrafik, udført med dansk registrerede luftfartøjer.  

 Hvor der i bekendtgørelsen er brugt ordet »rute« eller udtryk i  

 forbindelse hermed, betyder dette, for så vidt angår ikke- regelmæssig  

 offentlig lufttrafik, flyvestrækning.
I tilfælde af særbestemmelser eller supplerende bestemmelser for  

 ikke-regelmæssig offentlig lufttrafik er disse angivet i kursiv.
For  

 særbestemmelsernes vedkommende erstatter de den forudgående tekst i  

 pågældende paragraf, der i så tilfælde alene vil være gældende for  

 regelmæssig offentlig lufttrafik.
 2.1.1 I tilfælde af chartring til udenlandske luftfartsforetagender af  

 dansk registrerede luftfartøjer kan der træffes aftale med vedkommende  

 udenlandske luftfartsmyndighed om, at det pågældende lands tilsvarende  

 bestemmelser finder anvendelse.
 2.2 Luftfartsdirektoratet kan, når en flyvnings specielle karakter  

 gør det hensigtsmæssigt, give sådanne supplerende bestemmelser, som måtte  

 være nødvendige til at sikre overholdelse af en rimelig sikkerhedsmargin.
 2.2.1 For visse specielle arter af offentlig lufttrafik, såsom ambulance-  

 og isflyvninger eller flyvning med særlige luftfartøjer såsom helikoptere,  

 kan luftfartsdirektoratet i stedet for de i nærværende bekendtgørelse  

 indeholdte bestemmelser udfærdige særlige bestemmelser.
2.3 Bekendtgørelsen omfatter ikke skole-, rund-, foto-,  

 udlejnings-, landbrugs- og reklameflyvning.
For disse og lignende former for  

 erhvervsmæssig flyvning kan der af luftfartsdirektoratet udfærdiges særskilte  

 bestemmelser.
 Almindelige bestemmelser.
 3.1 Et luftfartsforetagende skal drage omsorg for, at dets  

 personel er bekendt med, at det skal overholde de love og bestemmelser, som  

 er fastsat af de stater, over hvilke dets luftfartøjer flyver.
3.2 Et luftfartsforetagende skal drage omsorg for, at enhver af  

 dets luftfartøjsførere er bekendt med de regler og fremgangsmåder, der er  

 foreskrevet for de områder, der skal overflyves, og for de flyvepladser og  

 luftfartsnavigationshjælpemidler, der skal benyttes.
Luftfartsforetagendet  

 skal endvidere drage omsorg for, at de øvrige flyvebesætningsmedlemmer er  

 bekendt med de regler og bestemmelser, som gælder for udførelsen af deres  

 pligter vedrørende luftfartøjets betjening.
 3.3 Dirigeringen af flyvningerne påhviler luftfartsforetagendet  

 eller dets dertil udpegede repræsentant.
3.4 Hvis et besætningsmedlem til afværgelse af en nødsituation  

 begår en overtrædelse af nærværende eller af udenlandske regler og  

 bestemmelser, skal fartøjschefen ufortøvet give meddelelse herom til  

 vedkommende lokale myndighed og til luftfartsdirektoratet.
Fartøjschefen skal  

 endvidere på begæring afgive udførlig rapport angående overtrædelsen til  

 vedkommende stats behørige myndighed og til luftfartsdirektoratet.
 Sådanne rapporter skal indsendes snarest muligt og normalt inden 10 dage.
 3.5 Et luftfartsforetagende skal drage omsorg for, at der om bord  

 i luftfartøjet til rådighed for fartøjschefen forefindes alle væsentlige  

 oplysninger vedrørende eftersøgnings- og redningstjeneste i det område, over  

 hvilket luftfartøjet skal flyve.
 Flyvevirksomheden.
 4.1 Hjælpemidler og flyvepladser.
4.1.1 Et luftfartsforetagende må ikke lade en flyvning påbegynde, før det  

 gennem de på afgangslufthavnen tilgængelige oplysninger, som f. eks.  

 luftfartsinformationstjenesten, har forvisset sig om, at de  

 luftfartshjælpemidler på jorden og på vandet, som er krævet for luftfartøjets  

 og passagerernes sikkerhed under den pågældende flyvning, er til rådighed.
De  

 fornævnte luftfartshjælpemidler omfatter ikke katastrofehjælpemidler som  

 brandsluknings-, eftersøgnings- og redningstjenester.
 4.1.2 Konstateres der en mangel ved de i 4.1.1 beskrevne hjælpemidler,  

 påhviler det luftfartsforetagendet enten selv eller ved pågældende  

 fartøjschef straks at underrette vedkommende ansvarlige myndighed eller  

 jordstation herom.
 4.1.3 Bortset fra nødstilfælde må der kun anvendes flyvepladser, der er  

 godkendt til dette brug af luftfartsdirektoratet eller af vedkommende lokale  

 myndighed.
 4.2 Driftstilsyn.
 Et luftfartsforetagende skal etablere og opretholde et tilsynssystem for  

 dets flyvevirksomhed.
 Systemet skal godkendes af luftfartsdirektoratet.
 4.2.1 Driftshåndbog.
Et luftfartsforetagende skal til brug for driftspersonellet forsyne dette  

 med en af luftfartsdirektoratet godkendt driftshåndbog, jfr. 11.1.  

 Driftshåndbogen skal, når det er nødvendigt, revideres for at sikre, at alle  

 oplysninger er ført a jour.
Alle sådanne revisioner skal udsendes til hele  

 det personel, som skal benytte driftshåndbogen.
 Driftshåndbogen og revisionerne af denne skal af luftfartsforetagendet  

 tilstilles luftfartsdirektoratet.
 4.2.2 Almindelige instruktioner.
 Et luftfartsforetagende skal sørge for, at hver enkelt person inden for  

 driftspersonellet er behørigt instrueret om sine særlige opgaver og sit  

 særlige ansvar samt om opgavernes sammenhæng med driften som helhed.
4.2.3 Checklistesystem Et luftfartsforetagende skal udarbejde checklister, der skal anvendes af  

 besætningsmedlemmerne før og under start, under flyvning, under landing og i  

 nødsituationer for at sikre, at de fremgangsmåder, der er angivet i  

 driftshåndbogen og i flyvehåndbogen eller i andre dokumenter med tilknytning  

 til luftdygtighedsbeviset, nøje følges.
 4.2.4 Mindste, sikre flyvehøjder.
 Et luftfartsforetagende skal fastsætte de mindste, sikre flyvehøjder for  

 hver rute, der beflyves.
 Disse flyvehøjder, som skal fremgå af driftshåndbogen, må ikke ligge  

 under, hvad der måtte være fastsat eller godkendt af den stat, der  

 overflyves.
 4.2.4.1 (Ikke-regelmæssig).
 For ikke-regelmæssig flyvning gælder i stedet for 4.2.4:
Et luftfartsforetagende skal angive den metode, det vil anvende til  

 bestemmelse af mindste sikre flyvehøjde for dets flyvninger.
De således  

 bestemte flyvehøjder må ikke ligge under dem, der måtte være fastsat af den  

 stat, der overflyves, medmindre de er specielt godkendt af vedkommende  

 stat.
 Den metode, der anvendes til bestemmelse af de mindste sikre  

 flyvehøjder, skal fremgå af driftshåndbogen.
 4.2.4.2 (Ikke-regelmæssig).
 Landflyvemaskiner må ikke beflyve strækninger over vand i større  

 afstand fra kysten, end at de er i stand til at nå denne, såfremt en motor  

 stopper.
 Beregningen foretages ud fra flyvehåndbogen.
 4.2.4.3 (Ikke-regelmæssig).
 Søflyvemaskiner må ikke beflyve strækninger over land i større afstand  

 fra kysten eller fra søer, egnede til landing, end at de er i stand til at nå  

 denne (disse), såfremt en motor stopper.
 Beregningen foretages ud fra flyvehåndbogen.
 4.2.4.4 (Ikke-regelmæssig).
 Flyvningen skal udføres på en sådan måde, at flyvemaskinen ikke  

 fjerner sig længere bort fra områder, hvor nødlanding må forventes at kunne  

 foretages, end at flyvemaskinen kan nå sådanne områder, såfremt en motor  

 stopper.
 4.2.5 Vejrminima.
 Luftfartsforetagendet skal fastsætte, hvilke vejrminima det påtænker at  

 anvende ved start og landing for hver flyveplads, som det agter at benytte.  

 Disse minima, som skal fremgå af driftshåndbogen, må ikke ligge under, hvad  

 der måtte være fastsat eller godkendt af den stat, hvor den pågældende  

 flyveplads er beliggende.
 4.2.5.1 (Ikke-regelmæssig).
 For ikke-regelmæssig flyvning gælder i stedet for 4.2.5:
Et luftfartsforetagende skal angive den metode, det vil anvende til  

 fastsættelse af vejrminima til brug under dets flyvninger.
Denne metode skal  

 fremgå af driftshåndbogen.
Luftfartsforetagendet må ikke på nogen flyveplads  

 benytte vejrminima, der ligger under dem, der måtte være fastsat for den  

 pågældende flyveplads af den stat, hvor flyvepladsen er beliggende, medmindre  

 dette er specielt godkendt af vedkommende stat.
 4.2.6 Brændstof- og olieregnskab.
Et luftfartsforetagende skal føre regnskab over forbruget af brændstof og  

 olie således, at det til enhver tid kan godtgøre over for  

 luftfartsdirektoratet, at de i 4.3.3 indeholdte krav er overholdt for hver  

 enkelt flyvning.
Sådanne optegnelser skal opbevares af luftfartsforetagendet  

 i mindst 6 måneder.
 4.2.7 Besætning.
 4.2.7.1 For hver flyvning skal luftfartsforetagendet udpege en fører som  

 fartøjschef.
 4.2.7.2 Et luftfartsforetagende skal sørge for, at dets føreres færdighed  

 i at føre luftfartøj og evne til at gennemføre de rette forholdsregler under  

 nødsituationer afprøves på en sådan måde, at deres duelighed i så henseende  

 godtgøres.
Sådanne afprøvninger skal foretages mindst 2 gange inden for enhver  

 periode på 12 måneder og efter et program, hvis indhold skal fremgå af  

 driftshåndbogen.
Tidsrummet mellem to sådanne afprøvninger må ikke overskride  

 8 måneder og må ikke være mindre end 4 måneder.
 Over hver afprøvning udfærdiges en rapport, der skal opbevares af  

 luftfartsforetagendet i mindst 24 måneder.
 4.2.7.3 Et luftfartsforetagende skal føre løbende regnskab med enhver af  

 dets flyvebesætningsmedlemmers flyvetid og flyvetjenesteperioder.
 4.2.7.4 Et luftfartsforetagende skal for dets flyvebesætningsmedlemmers  

 flyvetid og flyvetjenesteperioder fastsætte regler, der sikrer tilstrækkelige  

 hvileperioder, således, at flyvesikkerheden ikke bringes i fare som følge af  

 træthed, forårsaget af en eller flere på hinanden følgende flyvninger eller  

 af accumuleret træthed fra tidligere flyvetjeneste eller anden tjeneste.  

 Disse regler skal fremgå af driftshåndbogen.
 4.2.7.5 Et luftfartsforetagende skal sørge for, at alle dets  

 besætningsmedlemmer bliver instrueret og periodisk afprøvet i brugen af det  

 nød- og livredningsudstyr, som skal være om bord, og at de bliver trænet i  

 nødrømning af de anvendte luftfartøjer.
 Instruktionerne herfor skal fremgå af driftshåndbogen.
4.2.8 Passager 4.2.8.1 Et luftfartsforetagende skal sørge for, at passagererne bliver  

 gjort bekendt med placeringen i luftfartøjet samt anvendelsen af:
 4.2.8.2 Hvis en nødsituation opstår under flyvningen, skal passagerne  

 instrueres om, hvorledes de skal forholde sig.
 4.3 Forberedelse til flyvning.
En flyvning må ikke påbegyndes, forinden der gennem en klargøringsattest  

 foreligger dokumentation for, at fartøjschefen har overbevist sig om, foreskrevet i kapitel 6 for den kategori af flyvning, som skal foretages,  

 er installeret og tilstrækkelige til flyvningens gennemførelse, Udfyldte klargøringsattester skal opbevares af luftfartsforetagendet i 6  

 måneder.
 4.3.1 Planlægning af flyvningen.
Der skal for hver påtænkt flyvning udarbejdes en driftsflyveplan i to  

 eksemplarer, der viser, at flyvningen kan udføres med sikkerhed, og at  

 bestemmelserne i 4.3.2. og 4.3.3 er overholdt.
Denne plan skal godkendes og  

 underskrives af fartøjschefen samt af flyveklarereren, når en sådan anvendes.  

 Det ene eksemplar afgives til luftfartsforetagendet eller dets repræsentant  

 på startflyvepladsen, det andet eksemplar medtages på flyvningen.
4.3.1.1 Mindst een alternativ flyveplads skal være opført på  

 driftsflyveplanen, når en afgørende del af flyvningen skal udføres under  

 vejrforhold, der nødvendiggør IFR-flyvning.
Undtagelse kan efter  

 luftfartsdirektoratets tilladelse gøres i særlige tilfælde, hvor den påtænkte  

 landingsplads ligger isoleret, og der ikke forefindes en passende alternativ  

 flyveplads.
 I driftsflyveplanen for ikke-regelmæssig offentlig lufttrafik skal  

 endvidere angives følgende oplysninger:
 4.3.2 Vejrforhold.
 4.3.2.1 En flyvning, som helt eller delvis skal udføres i overensstemmelse  

 med VFR-bestemmelserne, må ikke påbegyndes, medmindre vejrrapporterne  

 angående det øjeblikkelige vejr, sammenholdt med vejrforudsigelserne, viser,  

 at vejrforholdene langs den rute eller den del af ruten, som skal beflyves i  

 overensstemmelse med VFR-bestemmelserne, er og vil forblive således, at  

 flyvningen virkelig kan foregå efter disse bestemmelser.
 4.3.2.2 En flyvning, der skal udføres i overensstemmelse med IFR-  

 bestemmelserne, må ikke påbegyndes, medmindre de tilgængelige meteorologiske  

 oplysninger angiver, at vejrforholdene på den påtænkte landingsplads og på  

 mindst een alternativ landingsplads ved beregnet ankomsttid vil være lig med  

 eller bedre end de vejrminima, der af luftfartsforetagendet er fastsat for  

 disse flyvepladser, anvendt henholdsvis som regulære og som alternative  

 flyvepladser.
 4.3.2.3 En flyvning, der er påtænkt gennemført under kendte eller  

 forventede overisningsforhold, må ikke påbegyndes, medmindre luftfartøjet er  

 tilstrækkeligt udstyret til flyvning under sådanne forhold.
 4.3.3 Brændstof og olieforsyning.
4.3.3.1 En flyvning må ikke påbegyndes, medmindre luftfartøjet under  

 hensyntagen til de meteorologiske forhold og til de forsinkelser, der må  

 forventes under flyvningen, medfører tilstrækkeligt brændstof og olie til med  

 sikkerhed at kunne gennemføre flyvningen.
Derudover skal der medføres en  

 reservebeholdning til uforudset forbrug og til at sætte luftfartøjet i stand  

 til at nå en alternativ flyveplads, når en sådan er indbefattet i flyveplanen  

 i overensstemmelse med 4.3.1.1.
 4.3.3.2 Regler for beregning af den mindstebeholdning af brændstof og  

 olie, der skal medføres i henhold til 4.3.3.1, fastsættes af  

 luftfartsdirektoratet for den pågældende art af luftfartøjer.
 4.3.4 Oxygenbeholdning.
 4.3.4.1 Luftfartøjer uden trykkabine.
 En flyvning, der skal foretages i højder, hvor atmosfæretrykket vil ligge  

 under 700 millibar, må ikke påbegyndes, medmindre der medføres tilstrækkelig  

 beholdning af oxygen til forsyning af:
 4.3.4.2 Luftfartøjer med trykkabine.
 En flyvning med et luftfartøj, der har trykkabine, må ikke påbegyndes,  

 medmindre der medføres tilstrækkelige beholdninger af oxygen til, at alle  

 besætningsmedlemmerne i tilfælde af lufttrykreguleringens svigten kan  

 forsynes i ethvert tidsrum, hvor det atmosfæriske tryk i deres respektive  

 kabiner er lavere end 700 millibar.
 4.3.4.3 De anførte absolutte tryk svarer tilnærmelsesvis til følgende  

 højder i standardatmosfæren:
Absolut tryk meter fod 700 millibar....3.000 10.000 620 millibar....4.000 13.000 4.4 Fremgangsmåde under flyvning.
 4.4.1 Vejrminima.
 En flyvning må ikke fortsættes mod bestemmelsesstedet, medmindre de  

 seneste meteorologiske meldinger angiver, at forholdene på bestemmelsesstedet  

 eller på i det mindste een alternativ flyveplads på det forventede  

 ankomsttidspunkt vil være lig med eller bedre end de vejrminima, der er  

 fastsat for de landingsprocedurer, der påtænkes anvendt.
 En landingsprocedure må ikke fortsættes ud over den position, hvor de  

 fastsatte bestemmelser ville blive tilsidesat.
 4.4.2 Meteorologiske observationer.
 Vejrobservationer undervejs på ruten skal rapporteres på bestemte  

 tidspunkter eller over bestemte steder i overensstemmelse med vedkommende  

 meteorologiske myndigheders anmodning.
 4.4.3 Farlige flyveforhold.
Farlige flyveforhold undervejs på ruten skal rapporteres til vedkommende  

 jordstation så snart som muligt.
De afgivne rapporter skal indeholde alle  

 detaljer, som skønnes af betydning for andre luftfartøjers sikkerhed.
 4.4.4 Førere ved styregrejerne.
Der skal altid være mindst en fører ved styregrejerne under flyvning.
Der  

 skal være 2 førere ved styregrejerne under start og landing, hvis  

 luftdygtighedsbeviset eller andre dokumenter med tilknytning til  

 luftdygtighedsbeviset kræver, at der medføres 2 førere.
I særlige tilfælde  

 kan luftfartsdirektoratet bestemme, at der altid skal være 2 førere ved  

 styregrejerne.
 4.4.5 Brug af oxygen.
 4.4.5.1 Alle flyvebesætningsmedlemmer skal, når deres arbejde er af  

 væsentlig betydning for luftfartøjets manøvrering under flyvning, til  

 stadighed benytte oxygen, når de i 4.3.4.1 eller 4.3.4.2 nævnte trykforhold  

 råder.
 4.4.5.2 Kabinepersonalet skal sikres oxygenforsyning i et sådant omfang,  

 at det kan bevare bevidstheden under enhver nødnedstigning i tilfælde af, at  

 lufttrykreguleringen svigter, således at det vil være i stand til at give  

 førstehjælp til passagererne under stabiliseret flyvning efter nedstigningen.
 4.4.5.3 Det skal ved anvendelse af passende installationer og  

 operationelle fremgangsmåder i videst muligt omfang søges sikret, at  

 passagererne ikke påføres alvorlig skade af hypoxia (oxygenmangel) i tilfælde  

 af, at lufttrykreguleringen svigter.
 4.4.6 Operationelle instruktioner under flyvning.
 Operationelle instruktioner, der omfatter en ændring i ATC- flyveplanen,  

 skal i videst mulig udstrækning koordineres med vedkommende flyveledelse, før  

 de sendes til luftfartøjet.
 4.5 Fartøjschefens pligter m. v.
 4.5.1 Fartøjschefen er ansvarlig for luftfartøjets betjening og sikkerhed  

 og for alle ombordværende personers sikkerhed.
 4.5.2 Fartøjschefen skal forvisse sig om, at det i 4.2.3 anførte  

 checklistesystem nøje overholdes.
 4.5.3 Hvis der indtræffer en flyveulykke, skal fartøjschefen omgående ad  

 hurtigste vej afgive indberetning til flyveledelsen KØBENHAVN og det stedlige  

 politi samt snarest muligt afgive skriftlig rapport til  

 luftfartsdirektoratet.
 4.5.3.1 Såfremt luftfartøjschefen måtte være ude af stand til at afgive de  

 i 4.5.3 nævnte indberetninger og rapporter, påhviler pligten den, der  

 herefter har kommandoen om bord, eller, hvis også denne er forhindret, ejeren  

 eller brugeren af luftfartøjet eller eventuelt disses repræsentanter.
 4.5.4 Hvis der har foreligget en alvorlig fare for en flyveulykke, eller  

 der er indtruffet noget, der tyder på, at der har foreligget en væsentlig  

 fejl ved luftfartøjet eller fejl ved luftfartsanlæg på jorden eller ved  

 disses drift, påhviler det de i 4.5.3.1 nævnte personer omgående til  

 luftfartsdirektoratet at afgive indberetning herom, efterfulgt snarest muligt  

 af en skriftlig rapport.
 4.5.5 Fartøjschefen er ansvarlig for, at driftsflyveplanen føres a jour  

 under flyvningen.
 4.5.6 Fartøjschefen skal sikre sig, at der ved flyvningens afslutning  

 afgives skriftlig rapport til luftfartsforetagendet om alle kendte eller  

 formodede mangler ved luftfartøjet.
 4.6 Flyveklarererens pligter.
 4.6.1 En flyveklarerer skal, når han gør tjeneste inden for rammerne af  

 det i 4.2 angivne driftstilsyn:
 4.6.2 En flyveklarerer skal undgå at disponere i strid med de  

 foranstaltninger, der er foretaget af:
 Præstationskrav til luftfartøjer.
 5. Luftfartøjer, der anvendes i henhold til denne bekendtgørelse,  

 skal flyves under overholdelse af de af luftfartsdirektoratet foreskrevne  

 præstationskrav.
 Instrumenter og udstyr i luftfartøjer.
 6.1 Bestemmelser gældende for luftfartøjer under enhver flyvning.
 6.1.1 Ethvert luftfartøj skal under flyvning medføre:
Ildslukkere skal være således indrettet, at de ikke kan forårsage farlig  

 forgiftning af luften i passagerernes eller besætningens kabiner, 6.1.1.1 (Ikke-regelmæssig).
For ikke-regelmæssig flyvning udgår i 6.1.1.g)2) ordet  

 »rutehåndbogen« og bestemmelsen i g) suppleres med 6.1.2 Luftfartsdirektoratet kan fastsætte regler om afmærkning af steder  

 på et luftfartøjs krop, som er egnede til opbrydning udefra i en  

 nødsituation.
 6.1.3 Særligt om søluftfartøjer.
 Søluftfartøjer, herunder amfibiefartøjer, der bruges som søluftfartøjer,  

 skal under enhver flyvning være forsynet med:
 6.2 Bestemmelser gældende for luftfartøjer på langdistanceflyvninger  

 over vand.
 Såfremt et luftfartøj beflyver strækninger, hvor det befinder sig over  

 vand længere fra landområder egnet til nødlanding end den mindste af følgende  

 afstande: 90 minutters flyvning med marchfart eller 300 sømil, eller, såfremt  

 luftfartøjet er klassificeret som transportflyvemaskine og flyves under  

 overholdelse af præstationsbestemmelserne for disse, 120 minutters flyvning  

 med marchfart eller 400 sømil, skal der ud over den i 6.1.1 og 6.1.3  

 foreskrevne udrustning være følgende udstyr installeret i luftfartøjet:
 6.2.1 Alle redningsveste eller tilsvarende enkeltmandsredningsanordninger,  

 der medføres, skal være udstyret med egnet farvestof til markering og en form  

 for elektrisk lys, der vil kunne lette lokaliseringen af nødstedte.
 6.3 Bestemmelser gældende for luftfartøjer ved flyvninger over øde  

 strækninger.
Luftfartøjer, der flyves over strækninger, hvor eftersøgnings- og  

 redningsaktioner vil være særlig vanskelige, skal være udstyret med en  

 transportabel radiosender, der kan betjenes af ikke-fagfolk, samt med sådanne  

 signalmidler og sådant redningsudstyr, herunder midler til livets  

 opretholdelse, som må anses for formålstjenligt under hensyn til det  

 pågældende områdes karakter.
Omfanget af sådant udstyr skal fremgå af  

 driftshåndbogen.
 6.4 Bestemmelser gældende for luftfartøjer under flyvninger i stor  

 højde.
 6.4.1 Luftfartøjer, der skal anvendes under forhold, som nærmere beskrevet  

 i 4.3.4.1 og 2, skal være udstyret med oxygenbeholdere og  

 oxygenindåndningsapparater således, at de i 4.3.4 foreskrevne  

 oxygenbeholdninger kan medføres og anvendes om bord.
 6.4.2 Luftfartøjer med trykkabine, der skal anvendes i flyvehøjder, hvor  

 det atmosfæriske tryk er lavere end 376 millibar (7.600 m eller 25.000 fod),  

 skal være udstyret med en anordning, der giver advarsel ved ethvert farligt  

 tryktab.
 6.4.3 Luftfartøjer med en fuldvægt på 5.700 kg og derover, som jævnligt  

 foretager flyvning i større højde end 7.500 m, skal være udstyret med et  

 instrument, der såvel under erhvervsmæssig flyvning som under trænings-,  

 kontrol- og prøveflyvninger løbende registrerer tid, højde, fart, kurs og  

 vertikal acceleration (Flight Recorder). De således registrerede oplysninger  

 skal opbevares i mindst 6 måneder.
 6.5 Bestemmelser gældende for luftfartøjer under  

 overisningsforhold.
 Hvor der er rapporteret overisningsforhold, eller hvor overisning kan  

 forventes, må en flyvning ikke påbegyndes, medmindre luftfartøjet i henhold  

 til flyvehåndbogen er godkendt til flyvning under sådanne forhold.
 6.6 Bestemmelser gældende for luftfartøjer, der anvendes i  

 overensstemmelse med IFR-bestemmelserne.
 6.6.1 Luftfartøjer, der anvendes i overensstemmelse med IFR-  

 bestemmelserne eller under omstændigheder, hvor luftfartøjet ikke kan holdes  

 i en tilsigtet stilling uden benyttelse af et eller flere flyveinstrumenter,  

 skal være forsynet med:
 6.6.2 De instrumenter, der anvendes af en hvilken som helst af piloterne,  

 skal være anbragt således, at den pågældende kan se dem tydeligt fra sin  

 plads med den mindst mulige ændring af den stilling, han normalt indtager, og  

 af det synsfelt, han normalt har, når han ser fremad i flyveretningen.
 6.7 Bestemmelser gældende for luftfartøjer under flyvning om  

 natten.
 6.7.1 Luftfartøjer, der anvendes om natten, skal være udstyret med:
 Radioudstyr i luftfartøjer.
 7.1 Luftfartøjer, der flyves i overensstemmelse med VFR-  

 bestemmelserne på ruter, hvor navigationen udelukkende gennemføres ved hjælp  

 af jordkending, skal være forsynet med radioudstyr, ved hjælp af hvilket det  

 er muligt:
 For mindre luftfartøjer kan luftfartsdirektoratet i særlige tilfælde  

 dispensere fra disse krav.
 7.2 Luftfartøjer, der anvendes på ruter, hvor navigationen ikke  

 bliver udført eller ikke kan udføres ved hjælp af jordkending, eller som  

 flyves efter IFR-bestemmelserne, skal være forsynet med radioudstyr, ved  

 hjælp af hvilket det er muligt:
 7.3 Et luftfartøj skal ved flyvninger, hvor landing agtes  

 foretaget under vejrforhold, der betinger instrumentflyvning, være forsynet  

 med radioudstyr, der er i stand til at modtage signaler, der kan lede  

 luftfartøjet til et punkt, hvorfra en landing med jordsigt kan gennemføres.  

 Dette udstyr skal være i stand til at modtage sådanne signaler fra enhver  

 flyveplads, der er opført i flyveplanen.
 7.4 Det i 7.1, 7.2 og 7.3 nævnte radioudstyr skal være således  

 indrettet, at det er muligt at udveksle de i 7.1 a) og b) samt 7.2 a) og b)  

 angivne meddelelser og modtage de i 7.1 c), 7.2 c), d) og 7.3 angivne  

 meldinger og signaler, selv om en hvilken som helst komponent skulle svigte.
 7.5 De i 7.1, 7.2 og 7.4 indeholdte krav betragtes som opfyldt,  

 såfremt det kan fastslås, at de deri angivne meddelelser kan udveksles under  

 de for ruten normale radiomæssige forhold.
 Vedligeholdelse af luftfartøjer.
 8.1 Et luftfartsforetagende skal sørge for, at dets luftfartøjer  

 vedligeholdes efter nærmere af luftfartsdirektoratet fastsatte eller  

 godkendte bestemmelser.
 8.2 Regnskab over brugstid.
 8.2.1 Et luftfartsforetagende skal sørge for, at der efter  

 luftfartsdirektoratets nærmere bestemmelse føres regnskab med brugstid samt  

 tidspunkter for eftersyn for dets luftfartøjer, motorer, propeller,  

 instrumenter og udstyr.
 8.2.1.1 Disse regnskaber skal opbevares i et tidsrum af 90 dage, efter at  

 den del, de omhandler, endeligt er taget ud af brug.
 Bestemmelser for flyvebesætningsmedlemmer.
 9.1 Kvalifikationer.
9.1.1 Et luftfartsforetagende må som fartøjschef på en rute eller et  

 ruteafsnit kun anvende en fører, der 9.1.1.1 (Ikke-regelmæssig).
 For ikke-regelmæssig flyvning skal det i 9.1.1. 1) nævnte kendskab  

 være godtgjort inden for de foregående 12 måneder, og de i 9.1.1. 2)  

 omhandlede kvalifikationer skal være godtgjort inden for de foregående 8  

 måneder.
9.1.1.2 Ved afgørelsen af, i hvilket omfang det er nødvendigt at erhverve  

 ovennævnte kendskab under virkelig flyvning, skal luftfartsforetagendet tage  

 hensyn til: a) førerens og de øvrige flyvebesætningsmedlemmers erfaring, 9.1.1.3 På en rute eller en lufthavn, hvor der forekommer særlige  

 vanskeligheder, skal det nødvendige kendskab til ruten eller lufthavnen  

 erhverves ved virkelig flyvning.
 9.1.1.4. (Ikke-regelmæssig).
 For ikke-regelmæssig flyvning på et bestemt område, hvor der  

 forekommer særlig vanskelige vejrforhold på bestemte årstider, skal  

 luftfartsforetagendet sikre sig, at en fører ikke virker som fartøjschef i  

 dette område, før han har erhvervet sig passende erfaring som fører under  

 sådanne forhold.
9.1.2 Et luftfartsforetagende skal føre en protokol over førernes  

 kvalifikationer.
Af protokollen skal det fremgå, på hvilken måde disse  

 kvalifikationer er opnået.
 9.1.3. En fører skal anses for kvalificeret til fortsat at fungere som  

 fartøjschef på en rute eller et ruteafsnit, såfremt han inden for de  

 foregående 12 måneder har:
 9.1.3.1 Som »fører« anses den, der virker som fartøjschef,  

 andenpilot, kontrolpilot eller er under uddannelse som fører.
 9.1.4 Før en fartøjschef eller en andenpilot gør tjeneste i offentlig  

 lufttrafik, skal han have foretaget mindst 3 starter og landinger med  

 vedkommende luftfartøjstype inden for de foregående 90 dage.
 9.2 Bestemmelser for flyvebesætningens sammensætning.
 9.2.1 Flyvebesætningen må ikke være mindre end den i driftshåndbogen  

 angivne.
 Flyvebesætningen skal indbefatte ekstra besætningsmedlemmer ud over det i  

 luftfartøjets luftdygtighedsbevis, flyvehåndbogen eller andre dokumenter,  

 tilknyttet luftdygtighedsbeviset, fastsatte minimum, såfremt dette er  

 nødvendigt på grund af den anvendte luftfartøjstype, den pågældende flyvnings  

 art eller flyvningens varighed mellem punkter, hvor flyvebesætningen  

 udskiftes.
 Såfremt flyvningens varighed medfører vagtfordeling mellem fartøjschefen  

 og en anden fører, skal sidstnævnte være i besiddelse af de certifikater, der  

 kræves, for at fungere som fartøjschef.
 9.2.2 Flyvemaskinist.
 Hvis et luftfartøj er indrettet med en særlig udstyret plads til en  

 flyvemaskinist, skal flyvebesætningen omfatte mindst een flyvemaskinist, der  

 særlig er udset til at gøre tjeneste på denne plads, medmindre et andet  

 besætningsmedlem, der er indehaver af flyvemaskinistcertifikat, kan udføre  

 det til nævnte plads knyttede arbejde på tilfredsstillende måde, uden at det  

 går ud over hans normale opgaver.
 9.2.3 Luftnavigatør.
 Flyvebesætningen skal under alle flyvninger, hvor navigation ikke kan  

 udføres ved hjælp af navigationshjælpemidler på jorden, omfatte mindst et  

 medlem, der er indehaver af luftnavigatørcertifikat.
 9.2.4 Flyvetelegrafist og/eller flyvetelefonist.
 Flyvebesætningen skal omfatte mindst et medlem, der er indehaver af  

 gyldigt certifikat, udstedt eller godkendt af luftfartsdirektoratet, som  

 giver ham ret til at betjene det anvendte radioudstyr.
 Bestemmelser for flyveklarerere.
 10.1 En flyveklarerer, der gør tjeneste inden for rammerne af det  

 i 4.2 angivne driftstilsyn, skal være indehaver af et certifikat i henhold  

 til de gældende certifikatbestemmelser.
 10.2 Ingen flyveklarerer må for første gang gøre tjeneste ved en  

 bestemt rute, før han:
 10.3 En flyveklarerer, der er udtaget til at gøre tjeneste ved en  

 rute, skal til stadighed holde sig ajour med alle enkeltheder, som angår hans  

 tjeneste vedrørende flyvning på denne rute.
 10.4 Ingen flyveklarerer må udpeges til at gøre tjeneste ved en  

 rute efter 12 på hinanden følgende måneders fravær fra tjeneste ved denne,  

 medmindre han opfylder bestemmelserne i 10.2.
 Bestemmelser angående håndbøger m. v.
 11.1 Driftshåndbogen.
 Den i 4.2.1 omhandlede driftshåndbog skal i det mindste indeholde  

 følgende:
 11.2 Fortegnelse over nød- og redningsudstyr, der medføres i  

 luftfartøjet.
 Et luftfartsforetagende skal altid have liggende klar til øjeblikkelig  

 meddelelse til redningscentrer lister, der indeholder oplysninger om nød- og  

 redningsudstyr om bord på ethvert af dets anvendte luftfartøjer.
 Oplysningerne skal angive antal, farve og type af redningsflåder,  

 lyssignaludstyr, specifikation af førstehjælpsudstyr, vandbeholdninger samt  

 det transportable nødradioudstyrs type og frekvenser.
 Opnåelse af koncession til  

 ikke-regelmæssig, offentlig lufttrafik.
 Andragende om koncession til ikke-regelmæssig, offentlig lufttrafik  

 skal ledsages af dokumentation for, at andrageren ejer mindst et til formålet  

 egnet luftfartøj.
 Ansøgeren skal til luftfartsdirektoratet indsende en oversigt over det  

 tilsynssystem, der skal oprettes i overensstemmelse med bestemmelserne i 4.2,  

 bilagt en fuldt udarbejdet driftshåndbog, jfr. 4.2.1, 4.2.4 og 4.2.5, en kopi  

 af foretagendets almindelige instruktioner i overensstemmelse med 4.2.2. og  

 kopi af det i overensstemmelse med 4.2.3 udarbejdede checklistesystem.  

 Desuden skal han indsende oplysninger om den påtænkte  

 vedligeholdelsesorganisation, jfr. 8.1.
 Straf.
 13. Overtrædelse af bestemmelserne i nærværende bekendtgørelses  

 kapitel 3, i kapitel 4, punkt 4.2.1, og i kapitel 11 straffes med bøde eller  

 hæfte.
 I øvrigt straffes overtrædelse af bekendtgørelsen i medfør af § 149, stk.  

 8, i lov om luftfart med bøde, hæfte eller fængsel i indtil 2 år.
 Ikrafttrædelsesbestemmelser.
 14.1 Denne bekendtgørelse træder i kraft den 1. august 1966.
 14.2 Samtidig ophæves bekendtgørelserne nr. 188 og 189 af 10. juni  

 1953.
 Ministeriet for offentlige arbejder, den  

 27. juni 1966.
 Kai Lindberg.
 /Poul Andersen.
