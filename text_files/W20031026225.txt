Landsskatteretskendelse af 23. september 2003 vedr.  

 tinglysningsafgift af arveudlægsskøde Klagen skyldes, at et arveudlægsskøde er anset for at skulle  

 afgiftsberigtiges med tinglysningsafgift efter tinglysningsafgiftslovens § 4,  

 stk. 1.
Landsskatterettens  

 afgørelse Landsskatteretten stadfæster afgiftsmyndighedens afgørelse.
Sagens oplysninger Dødsboet efter A ved de privatskiftende arvinger udlagde ved  

 arveudlægsskøde af 4. maj 2000 ejendommen B til sønnerne C og D i lige sameje  

 i  

 overensstemmelse med afdødes testamente.
Forinden var der udstedt  

 skifteretsattest for boet ved de privatskiftende arvinger.
Der er fremlagt  

 kopi  

 af testamentet og redegørelse til skifteretten om arveforholdene.
 Skifteretsattesten for boet og arveudlægsskødet blev anmeldt  

 til tinglysning og tinglyst den 6. juni 2000. Ved tinglysningen af  

 arveudlægsskødet blev C og D tinglyst som adkomsthavere til ejendommen.  

 Skifteretsattesten og arveudlægsskødet var ved anmeldelsen til tinglysning  

 hver  

 afgiftsberigtiget med 1.400 kr.
 Af ejendomsværdipåtegning af 11. maj 2000 på  

 arveudlægsskødet fremgår, at ejendommen pr. 1. januar 1999 var vurderet til  

 16.800.000  

 kr.
Ifølge ToldSkats vurderingsoplysninger var ejendommen pr. 1.  

 januar 2000 vurderet til 17.300.000 kr.
Vurderingssekretariatet hos E  

 Skatteforvaltning har oplyst, at meddelelser om ejendomsvurderingen som regel  

 sendes ud den 15. maj hvert år, og at de nye ejendomsvurderinger fra denne  

 dato  

 er tilgængelige på kontorets edb-system.
 Klagerens repræsentant har oplyst, at boet blev sluttet pr.  

 7. december 2000, og at boregnskabet er godkendt af skifteretten og  

 skattemyndighederne.
Afgiftsmyndighedens  

 afgørelse Arveudlægsskødet er anset for at skulle afgiftsberigtiges  

 med tinglysningsafgift efter tinglysningsafgiftslovens § 4, stk. 1. Som  

 begrundelse herfor er anført, at der ved tinglysning af et arveudlægsskøde  

 som  

 adkomst for arvinger foreligger tinglysning af et ejerskifte.  

 Tinglysningsafgiftslovens regler finder anvendelse på anmeldelse til  

 tinglysning som registreringsmyndigheden modtager fra og med den 1. januar  

 2000, jf. tinglysningsafgiftslovens § 32, stk. 2. Efter stempellovens § 77,  

 der  

 blev ophævet med virkning fra den 1. januar 2000, var der stempelfrihed for  

 arveudlægsskøder.
Tinglysningsafgiftsloven inde-holder ikke en tilsvarende  

 bestemmelse, og der er således ikke længere afgiftsfrihed for  

 arveudlægsskøder.
 Yderligere tinglysningsafgift er herefter fastsat således:
Afgiftsgrundlag (offentlig vurdering) 17.300.000 kr.
Variabel afgift, jf. tinglysningsafgiftslovens § 4, stk. 1 103.800 kr.
Oprundet variabel afgift, tinglysningsafgiftslovens jf. §  

 2, stk. 1 103.800 kr.
Fast afgift, jf. tinglysningsafgiftslovens § 4, stk. 1 1.400 kr.
Betalt afgift -1.400 kr.
Skyldig afgift ved anmeldelsen 103.800 kr.
Forhøjet afgift, jf. tinglysningsafgiftslovens § 20 5.150 kr.
I alt 108.950 kr.
 Afgiftspligten indtræder ved anmeldelsen til tinglysning,  

 jf. tinglysningsafgiftslovens § 16. Ved ejerskifte er den afgiftspligtige  

 såvel  

 den, der erhverver, som den, der afstår, jf. tinglysningsafgiftslovens § 18.  

 I  

 det foreliggende tilfælde påhviler afgiftspligten derfor både boet og  

 arvingerne.
 For så vidt angår skifteretsattesten for boet skal denne  

 afgiftsberigtiges med 1.400 kr., jf. tinglysningsafgiftslovens § 7, stk. 1.  

 Ved  

 tinglysning af en skifteretsattest som adkomst for boet eller som  

 legitimation  

 for boet, sker der ikke et ejerskifte i relation til  

 tinglysningsafgiftslovens  

 § 4, stk. 1, idet ejeren fortsat er den afdøde (dennes bo). I det  

 foreliggende  

 tilfælde er skifteretsattesten således korrekt afgiftsberigtiget.
I anledning af klagen har afgiftsmyndigheden blandt andet  

 udtalt, at det er anmeldelsen til tinglysning af et dokument om ejerskifte af  

 fast ejendom (arveudlægsskødet), der udløser tinglysningsafgift efter  

 tinglysningsafgiftslovens § 4. En testamentarisk bestemmelse om fordeling af  

 arv tillægges først tinglysningsafgiftsmæssig betydning, hvis testamentet  

 anmeldes til tinglysning som et ejerskifte af fast ejendom.
I det  

 foreliggende  

 tilfælde blev skifteretsattesten tinglyst på ejendommen den 6. juni 2000.  

 Adkomsthaver var herefter boet efter afdøde.
Samme dag blev arveudlægsskødet  

 tinglyst på ejendommen.
Adkomsthavere var herefter C og D. Ændringen af  

 adkomsten fra boet til C og D er et ejerskifte, der er omfattet af  

 tinglysningsafgiftslovens § 4. Ejerskifte i henhold til  

 tinglysningsafgiftslovens § 4 defineres som en transaktion vedrørende fast  

 ejendom, der tinglyses som et ejerskifte, dvs. at den pågældende transaktion  

 registreres som en adkomstændring, jf. cirkulære nr. 147 af 23. september  

 1999,  

 punkt 4.6.
Tinglysningsafgiften opgøres på grundlag af  

 ejerskiftesummen, dog mindst af den seneste på tidspunktet for anmeldelse til  

 tinglysning offentliggjorte ejendomsværdi, jf. tinglysningsafgiftslovens § 4,  

 stk. 2, 1. pkt.
Det omhandlede arveudlægsskøde er anmeldt til tinglysning den  

 6. juni 2000. Den relevante ejendomsværdi er derfor ikke vurderingen pr. 1.  

 januar 1999, men vurderingen pr. 1. januar 2000. Vurderingssekretariatet hos  

 Københavns Skatteforvaltning har i denne forbindelse oplyst, at meddelelser  

 om  

 ejendomsvurdering som regel sendes ud den 15. maj hvert år, og at de nye  

 ejendomsvurderinger  

 fra denne dato er tilgængelige på kontorets edb-system.
Den seneste  

 offentliggjorte ejendomsværdi må derfor være den offentlige vurdering pr. 1.  

 januar 2000 på 17.300.000 kr.
Hvis klageren godtgør, at vurderingen pr. 1.  

 januar 2000 ikke var offentliggjort på tidspunktet for anmeldelsen til  

 tinglysning af arveudlægsskødet, eventuelt ved fremlægges af kopi af den  

 modtagne vurdering pr. 1. januar 2000, kan vurderingen pr. 1. januar 1999  

 anvendes som afgiftsgrundlag.
Klageren har imidlertid ikke godtgjort, at det  

 er  

 1999-vurderingen, der i det foreliggende tilfælde skal anvendes som  

 afgiftsgrundlag.
Klagerens påstand og  

 argumenter Klagerens repræsentant har principalt fremsat påstand om, at  

 arveudlægsskødet ikke skal afgiftsberigtiges efter tinglysningsafgiftslovens  

 §  

 4, stk. 1. Subsidiært er der fremsat påstand om, at afgiftsgrundlaget kun  

 udgør  

 16.800.000 kr.
Til støtte for den principale påstand er anført, at  

 arveudlægsskødet er udstedt til de to arvinger i boet i lige sameje, hvilket  

 er  

 i overensstemmelse med afdødes testamente.
Tinglysning af arveudlægsskødet  

 kan  

 ikke udløse variabel tinglysningsafgift efter tinglysningsafgiftslovens § 4,  

 stk. 1, når der er tinglyst en skifteretsattest på ejendommen.
Dette vil  

 betyde, at der både skal betales tinglysningsafgift og boafgift af det samme  

 beløb.
Boet blev sluttet pr. 7. december 2000, og boregnskabet er  

 godkendt af såvel skifteretten som skattemyndighederne.
Aktiverne er  

 udloddet,  

 og boet råder derfor ikke længere over midler.
Til støtte for den subsidiære påstand er anført, at  

 arveudlægsskødet ved anmeldelsen til tinglysning var forsynet med en  

 påtegning  

 om den senest kendte ejendomsværdi.
Værdien var angivet til 16.800.000 kr.  

 Den  

 variable afgift efter tinglysningsafgiftslovens § 4, stk. 1, skal beregnes på  

 grundlag af dette beløb.
Landsskatterettens  

 bemærkninger og begrundelse Ved anmeldelsen til tinglysning af arveudlægsskødet er der  

 udløst tinglysningsafgift efter tinglysningsafgiftslovens § 4, stk. 1, idet  

 der  

 foreligger tinglysning af et ejerskifte af fast ejendom.
Det bemærkes, at  

 tinglysningsafgiftsloven ikke indeholder en bestemmelse svarende til  

 bestemmelsen i den dagældende stempellovs § 77, hvorefter blandt andet  

 arveudlægsskøder var afgiftsfritaget.
Efter det oplyste må værdien i henhold  

 til den offentlige vurdering pr. 1. januar 2000 antages at være den seneste  

 på  

 tidspunktet for anmeldelsen til tinglysning offentliggjorte ejendomsværdi,  

 jf.  

 tinglysningsafgiftslovens § 4, stk. 2, 1. pkt.  

    

  

 Afgiften skal derfor opgøres på grundlag af værdien på 17.300.000 kr.  

 Der henvises til afgiftsmyndighedens bemærkninger i denne forbindelse.
For så  

 vidt angår skifteretsattesten for boet er der ved anmeldelsen til tinglysning  

 udløst tinglysningsafgift efter tinglysningsafgiftslovens § 7, stk. 1, på  

 1.400  

 kr.
Skifteretsattesten er derfor korrekt afgiftsberigtiget.
Det bemærkes, at  

 der ikke foreligger tinglysning som led i en over-dragelse til en  

 ikke-arving,  

 jf. tinglysningsafgiftslovens § 8, stk. 1, nr. 3. Den påklagede afgørelse  

 stadfæstes derfor.
