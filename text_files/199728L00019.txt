Ændringsforslag stillet den 25. juni  

 1998 Ændringsforslag til 3. behandling af Forslag til lov om beskatning af visse pensionskapitaler  

 m.v. (pensionsafkastbeskatningsloven) Af skatteministeren:
Til § 1 1) I stk. 1, nr. 10, og stk. 2 ændres »eller §  

 8, nr. 3« til: »eller § 8, stk. 1, nr. 3«.
Til § 3 2) I stk. 1 ændres »Formueafkast som nævnt i §  

 2, stk. 3, nr. 2-6, af aktier, anparter, andelsbeviser og konvertible  

 obligationer« til: »Formueafkast som nævnt i § 2, stk. 3, nr. 2-6, af  

 aktier, anparter, andelsbeviser, investeringsbeviser i  

 investeringsforeninger, der ikke er udloddende investeringsforeninger efter  

 ligningslovens § 16 C, stk. 1, (akkumulerende investeringsforeninger) og  

 konvertible obligationer«.
 3) I stk. 2 ændres »når selskabet i  

 væsentligt omfang« til: »når selskabet m.v. i væsentligt  

 omfang«.
Til § 7 4) I stk. 1, 2. pkt., ændres »§§ 2-5« til: »§§  

 2-6«.
Til § 8 5) I stk. 2 ændres »jf. dog § 8« til: »jf. dog §  

 9«.
Til § 27 6) I stk. 1 ændres »§§ 20-24« til: »§§ 20-25«, og »§§  

 21-24« ændres til: »§§ 21-25«.
Til § 35 7) I stk. 3 ændres »§§ 36 og 39« til: »§§ 36-39«.
Til § 36 8) I stk. 4 ændres »afgiftsgrundlaget« til:  

 »beskatningsgrundlaget«.
 9) I stk. 5 ændres »afgiftsårene« til:  

 »indkomstårene«.
Bemærkninger Til nr. 1 Der er tale om konsekvensrettelser som følge af, at  

 der ved ændringsforslaget til 2. behandling er indsat et stykke 2.
Til nr. 2 og 3 Der er rejst tvivl om, hvorvidt lovforslagets § 4, der med  

 ændringsforslaget til 2. behandling er blevet til § 3, omfatter  

 formueafkast af akkumulerende investeringsforeninger.
Ifølge  

 bestemmelsen skal formueafkast, som nævnt i  § 2, stk. 3, nr. 2-6, af  

 aktier, anparter, andelsbeviser og konvertible obligationer hidrørende  

 fra lavskattelande medregnes til beskatningsgrundlaget for 26 pct.s skatten.  

 § 2, stk. 3, nr. 2-6, omfatter bl.a. udbytte af investeringsbeviser i  

 investeringsforeninger, der ikke er udloddende investeringsforeninger efter  

 ligningslovens § 16 C, stk. 1, (nr. 2) og gevinst og tab på de  

 nævnte værdipapirer (nr. 3).
 Som det fremgår af bemærkningerne til  

 lovforslaget, § 4, (nu § 3) er det intentionen med lovforslaget, at § 4 (nu §  

 3) skal omfatte formueafkast af akkumulerende investeringsforeninger.
 Med ændringen præciseres, at bestemmelsen i §  

 3 omfatter afkast af akkumulerende investeringsforeninger.
Til nr. 4 Bestemmelsen i § 7, stk. 1, svarer til  

 realrenteafgiftslovens § 8, stk. 1, nr. 1. Det afgiftsgrundlag, der  

 nedsættes efter denne bestemmelse, er afgiftsgrundlaget efter  

 realrenteafgiftslovens §§ 3-7.
 Realrenteafgiftslovens § 7 svarer til den bestemmelse i  

 nærværende lovforslag, der med ændringsforslaget til 2.  

 behandling er blevet til § 6.
Til nr. 5 Der er tale om berigtigelse af en henvisningsfejl.
Til nr. 6 Med ændringen kommer den centrale told- og  

 skatteforvaltnings adgang til at kontrollere opgørelser og  

 skatteberegninger  til også  at omfatte opgørelsen af den  

 negative skat, der kan udbetales efter § 25. Efter den gældende  

 bestemmelse i realrenteafgiftslovens § 18 kan den centrale told- og  

 skatteforvaltning kontrollere opgørelser og skatteberegninger bl. a.  

 efter § 16. § 25 er afløser for realrenteafgiftslovens § 16, stk.  

 3.
Til nr. 7 Ved ændringsforslaget til 2. behandling blev der  

 indsat nye overgangsbestemmelser som §§ 37 og 38, hvorefter lovforslagets §  

 37 blev § 39. §§ 37 og 38 skal - ligesom §§ 36 og 39 - ikke finde anvendelse,  

 hvis et udenlandsk forsikringsselskab eller pengeinstitut, der ikke har  

 drevet afgiftspligtig virksomhed her i landet før den 1. januar 1999,  

 vælger fra og med 1999 at anvende pensionsafkastbeskatningslovens  

 regler i stedet for realrenteafgiftslovens regler.
Til nr. 8 og 9 Der er tale om berigtigelse af skrivefejl.
