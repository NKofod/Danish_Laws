Tillægsbetænkning afgivet af  

 Arbejdsmarkedsudvalget den 29. maj 2001 Tillægsbetænkning over Forslag til lov om gennemførelse af  

 deltidsdirektivet [af arbejdsministeren (Ove Hygum)] 1. Udvalgsarbejdet Lovforslaget blev fremsat den 29. marts 2001 og var til 1.  

 behandling den 19. april 2001. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den  

 23. maj 2001. Lovforslaget var til 2. behandling den 29. maj 2001, hvorefter  

 det blev henvist til fornyet behandling i Arbejdsmarkedsudvalget.  

 Lovforslaget blev ved 2. behandling delt i 2 lovforslag, L 214 A og L 214  

 B.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Samråd Udvalget har stillet 3 spørgsmål til  

 arbejdsministeren til mundtlig besvarelse.
Ministeren har besvaret  

 spørgsmålene i et samråd med udvalget den 29. maj 2001.  

 Ministeren har efterfølgende sendt udvalget det talepapir, der  

 lå til grund for ministerens besvarelse af spørgsmålene (L  

 214   bilag 53). Talepapiret er optrykt i bilag 2 til  

 tillægsbetænkningen.
Her er endvidere optrykt dagsorden nr.  D  

 14, som Folketinget vedtog den 30. november 1993 i forbindelse med  

 forespørgsel nr.
F 7 til udenrigsministeren og arbejdsministeren om,  

 hvordan regeringen vil sikre, at principperne i Maastrichttraktaten, den  

 sociale protokol og Edinburghkonklusionerne om nærhed og  

 partsindflydelse på europæisk og nationalt niveau bliver  

 virkeliggjort.
Spørgsmål Udvalget har stillet 1 spørgsmål til  

 arbejdsministeren til skriftlig besvarelse.
Udvalget forventer dette  

 spørgsmål besvaret inden lovforslagets 3. behandling.
2. Indstillinger og politiske bemærkninger Et mindretal i udvalget (S, SF og RV) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Et andet mindretal i udvalget (V) vil ved 3.  

 behandling redegøre for sin stilling til lovforslaget.
 Et tredje mindretal i udvalget (DF, CD og KRF) vil  

 stemme hverken for eller imod lovforslaget.
 Et fjerde mindretal i udvalget (KF) vil ved 3. behandling  

 redegøre for sin stilling til lovforslaget.
 Et femte mindretal i udvalget (EL) indstiller  

 lovforslaget til forkastelse.
 Enhedslistens medlem af udvalget finder, at  

 lovimplementeringen strider mod den danske overenskomstmodel og de givne  

 løfter.
 Det er i ganske særlig grad beklageligt, at  

 regeringspartierne og SF nu lægger op til, at implementeringen af  

 EU-lovgivning, som griber ind i danske overenskomster, også i fremtiden  

 skal ske ved lovindgreb.
 Regeringen og SF forsøger nu at ændre  

 grundlaget for det danske EU-medlemskab uden at spørge befolkningen  

 ved en folkeafstemning.
 Den socialdemokratiske ordfører, Claus  

 Larsen-Jensen, sagde ved 2. behandling: »Men sagen  

 er vel, at alle, der har beskæftiget sig med arbejdsmarkedspolitik og  

 EU igennem mange år, har jo vidst, at EU s altdækkende princip,  

 erga omnes-princippet, kunne gå hen og blive et problem i forhold til  

 en aftaleimplementering.« På trods heraf har  

 man på intet tidspunkt ladet denne viden komme befolkningen til  

 gode.
 Partierne bag det nationale kompromis har heller ikke ved  

 folkeafstemningerne i 1993 og 1998 gjort befolkningen opmærksom  

 på, at de efterfølgende ville gå over til  

 lovimplementering på overenskomstområdet.
Der er derfor tale om et alvorligt demokratisk svigt og  

 endnu et eklatant eksempel på, at partierne bag det nationale kompromis  

 ikke kan stå inde for det, de har lovet befolkningen.
Med vedtagelsen  

 af denne implementeringslov tillader de overførsel af  

 beføjelser til EU uden om befolkningen, på samme måde som  

 det også sker den samme dag i Folketingssalen med godkendelsen af  

 Nice-traktaten.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i tillægsbetænkningen.  

 Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
 En oversigt over Folketingets sammensætning er  

 optrykt i tillægsbetænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 214 omdelt efter  

 afgivelse af betænkning Bilagsnr.
Titel 47 1. udkast til tillægsbetænkning over L 214 A 48 1. udkast til tillægsbetænkning over L 214 B 49 Samrådsspm.
C om, hvorvidt Folketingets dagsorden af 30/11-93 er  

 grundlag for regeringens arbejde med arbejdsmarkedspolitikken i  

 EU-sammenhænge, til arbejdsministeren Samrådsspm.
D om regeringens orientering af Arbejdsmarkedsudvalget  

 om deltidsdirektivet i 1997, til arbejdsministeren Samrådsspm.
E om genskabelse af tillid mellem partierne og  

 arbejdsmarkedets parter i forbindelse med implementering af EU-direktiver  

 på arbejdsmarkedsområdet, til arbejdsministeren 50 Arbejdsministerens brev af 22/5-01 til Folketingets Europaudvalg  

 vedrørende implementeringen af deltidsdirektivet 51 Spm. 40 om udarbejdelse af notat om vurderingen af deltidsdirektivet i  

 1997 og 2001, til arbejdsministeren 52 Tillægsbetænkning (B) 53 Talepapir fra samrådet den 29/5-01 om  

 samrådsspørgsmål C-E 54 Svar på spm. 40 om redegørelse for vurderingen af  

 deltidsdirektivet i forbindelse med konsekvenserne i 1997, fra  

 arbejdsministeren Bilag 2 Nogle af udvalgets spørgsmål til  

 arbejdsministeren og dennes talepapir til brug for besvarelse heraf og den i  

 samrådsspørgsmål C omhandlede dagsorden Samrådsspørgsmål C-E og  

 arbejdsministerens talepapir er optrykt efter ønske fra udvalget.
 Dagsorden af 30. november 1993 er optrykt efter  

 ønske fra udvalget.
 Spørgsmål C:
Er Folketingets dagsorden af 30. november 1993 fortsat  

 grundlaget for regeringens arbejde med arbejdsmarkedspolitikken i  

 EU-sammenhæng? Spørgsmål D:
Finder ministeren, at regeringens orientering af  

 Arbejdsmarkedsudvalget om deltidsdirektivet i 1997 i relation til det  

 aktuelle hændelsesforløb omkring lovforslaget har været  

 tilfredsstillende? Spørgsmål E:
Hvordan vil regeringen på baggrund af erfaringerne  

 med den danske implementering af deltidsdirektivet over for arbejdsmarkedets  

 parter og Folketingets partier genskabe tilliden til, at det fremover vil  

 være muligt helt eller delvis at aftaleimplementere EU-direktiver  

 på arbejdsmarkedsområdet? Svar:
 Da jeg mener, at spørgsmålene hænger  

 sammen, vil jeg gerne besvare dem samlet.
 Dagsordenen fra 30. november 1993 har været og er  

 fortsat grundlaget for arbejdet med arbejdsmarkedspolitikken i  

 EU-sammenhæng.
 Som det fremgår af dagsordenen lægger et bredt  

 flertal i Folketinget vægt på, at parterne i Danmark får  

 mulighed for at implementere foranstaltninger inden for rammerne af  

 aftalesystemet, herunder ved kollektive overenskomster og/eller aftaler.  

 Derfor fik parterne 3 år til at aftaleimplementere, og derfor foreslog  

 regeringen først supplerende lovgivning, da parterne bad om det.
 Det er klart, at regeringen fortsat fuldt ud ønsker  

 at støtte op omkring parternes mulighed for at implementere direktiver  

 ved aftaler.
Når det er sagt, må jeg selvfølgelig  

 også understrege, at når talen kommer på eksisterende  

 lovgivning, er det regeringens ansvar, at denne lovgivning er i  

 overensstemmelse med et gældende direktiv.
Arbejdsmarkedets parter har  

 nu engang ikke kompetencen til at ændre lovgivningen.
Deltidsdirektivets formål var at ophøje de  

 europæiske parters deltidsaftale til direktivtekst.
Derfor har  

 regeringens udgangspunkt hele tiden været, at implementeringen af  

 direktivet i Danmark i videst muligt omfang skulle overlades til  

 arbejdsmarkedets parter.
Regeringens juridiske vurdering i december 1997 var ikke  

 en endelig juridisk vurdering.
Derfor var regeringens juridiske  

 tilkendegivelser også forsynet med forbeholdne vendinger, som f.eks.  

»at der kan blive tale om at ændre i  

 eksisterende lovgivning« - »og man kan endnu ikke sige noget entydigt om, hvordan  

 det ville være med funktionærlovens bestemmelse om 15 timers  

 beskæftigelse«.
Men det er vigtigt for mig  

 at understrege, at der ikke forelå juridiske vurderinger, som blev  

 tilbageholdt.
Regeringens uklare udmeldinger har været med til at  

 skabe et forkert indtryk af, at funktionærloven ikke skulle  

 ændres.
Den tidligere arbejdsminister har under et samråd her i  

 udvalget før rådsmødet i december 1997 muligvis givet  

 udtryk for, at hun umiddelbart skønnede, at der ikke var baggrund for  

 at ændre funktionærloven.
I de notater, som blev udarbejdet til  

 EF-Specialudvalget og til Europaudvalget, fremgår det, at »direktivet kan få betydning for  

 funktionærloven«.
Når man sammenholder  

 ministerens udtalelser og notaterne, er dette et eksempel på den  

 uafklarethed, som den manglende autoritative fortolkning af direktivet er et  

 udtryk for.
For at give arbejdsmarkedets parter de bedste vilkår  

 til at implementere ved aftaler, tog regeringen ikke straks efter direktivets  

 endelige vedtagelse initiativ til at komme med en endelig, autoritativ  

 fortolkning af konsekvenserne af deltidsdirektivet, men ville afvente, at  

 parterne havde forhandlet aftaler på plads.
Regeringen vurderede, at  

 dette støttede op om dagsordenen fra 1993.
 Og parterne har under direktivets implementering fra 1997  

 til primo 2000, i forbindelse med forslag fra Arbejdsministeriet om at  

 søge direktivet nærmere fortolket, afvist at gå ind i  

 sådanne fortolkninger, mens implementeringsforhandlingerne stod  

 på.
Gennemførelsen i dansk ret af dette direktiv hviler  

 i det store og hele på kollektive aftaler.
Parterne har selv bedt om  

 opfølgende lovgivning.
Derudover har regeringen været  

 nødt til at tage stilling til eksisterende lovgivning.
Lovforslaget  

 viser netop, at arbejdsmarkedets parter har afgørende indflydelse  

 på gennemførelsen af direktivet.
Forløbet med deltidsdirektivet har vist, at der er  

 ting, der kan gøres anderledes.
Men forløbet har ikke vist, at  

 det ikke er muligt at aftaleimplementere EU-direktiver på  

 arbejdsmarkedsområdet.
Jeg vil gerne gentage mit tidligere ønske om at  

 få lejlighed til at drøfte den fremtidige implementering af  

 direktiver med medlemmerne af FAU.
Ligesom det naturligvis er relevant at  

 drøfte spørgsmålet med arbejdsmarkedets parter.
Dagsorden vedtaget af Folketinget den 30. november 1993  

 under forespørgsel nr.
F 7 D 14. Af Kirkegaard (KF), Ivar Nørgaard (S), Charlotte Antonsen  

 (V), Gade (SF), Peter Duetoft (CD), Lone Dybkjær (RV) og Lysholm  

 Christensen (KRF):
 »Folketinget opfordrer regeringen til at arbejde aktivt  

 for virkeliggørelsen af den sociale dimension med henblik på at  

 skabe et socialt afbalanceret fællesskab.
Folketinget konstaterer, at det er i dansk interesse i  

 EU-samarbejdet på arbejdsmarkedsområdet at fastholde den danske  

 model med overvejende aftaler frem for lovgivning, og opfordrer regeringen  

 til i samarbejde med arbejdsmarkedets parter i behandlingen af forslag til  

 fællesskabsdirektiver og i generelle arbejdsmarkedsdebatter i EU  

 konsekvent at arbejde for, at subsidiaritetsprincippet efterleves ved, at fællesskabet kun  

 handler, når spørgsmålet har tværnationale eller  

 lignende generelle aspekter, hvorimod opgaver, der kun vedrører et  

 enkelt medlemsland, ikke bør reguleres af unionen, at parterne i praksis får sådanne vilkår for at  

 indgå aftaler, at aftaleregulering   frem for lovgivning på  

 europæisk niveau   reelt får en chance for at blive  

 virkeliggjort, at fællesskabsforanstaltninger giver råderum for  

 nationale traditioner og beslutninger, at parterne i Danmark får mulighed for at implementere  

 foranstaltningerne inden for rammerne af aftalesystemet, herunder ved  

 kollektive overenskomster og/eller aftaler, og at foranstaltningerne håndhæves effektivt i alle  

 medlemslande.
