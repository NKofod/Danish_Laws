Landsskatteretskendelse vedr. låneomkostninger ved oprettelse  

 af kassekredit Klagen vedrører, at selskabet for indkomståret 2000 ikke er  

 anset for berettiget til at fratrække låneomkostninger i forbindelse med  

 oprettelse af kassekredit.
 Ikke  

 godkendt fradrag for låneomkostninger, selvangivet med 209.200 kr.
 Landsskatteretten stadfæster ansættelsen.
 Ved skatteforvaltningens afgørelse er selskabet ikke anset  

 for berettiget til at foretage fradrag for låneomkostninger i forbindelse med  

 oprettelse af en kassekredit.
Denne afgørelse er stadfæstet ved Landsskatterettens  

 kendelse af 2. april 2003. Sagen er efter anmodning fra selskabets  

 repræsentant  

 optaget til fornyet behandling af retten i henhold til skattestyrelseslovens  

 §  

 29, stk. 1, idet Skatteministeriet den 24. marts 2003 har taget bekræftende  

 til  

 genmæle i en sag, der var indbragt for Vestre Landsret, jf.
TfS 2003, 449.
 Selskabets repræsentant har henvist til, at  

 Skatteministeriet den 24. marts 2003 har taget bekræftende til genmæle, jf.  

 TfS  

 2003, 449.
Skatteforvaltningen har udtalt, at Vestre Landsrets dom af  

 24. marts 2003 ikke svarer til den her foreliggende sag, idet der her er tale  

 om låneomkostninger i forbindelse med oprettelse af en kassekredit.
Der er  

 således ikke tale om en kassekredit som indfries, hvorfor det således ikke er  

 muligt at opgøre tab/fortjeneste på det konkrete lån.
 Skatteforvaltningen er således fortsat af den opfattelse, at  

 der ikke kan godkendes fradag for låneomkostningerne, idet der er tale om  

 udgifter i forbindelse med oprettelse/stiftelse af en kassekredit.
Repræsentanten har anført, at der er tale om  

 låneomkostninger vedrørende et erhvervslån, der er anvendt til anskaffelse af  

 grunde til videresalg.
Der er indgået aftale om, at lånet gives som en  

 kassekredit.
Det betyder dog ikke, at lånet ikke efterfølgende skal  

 nedbringes.  

 Der sker løbende ændringer af mellemværendet  både i opadgående og  

 nedadgående  

 retning.
I takt med afhændelse af grunde og frigørelse af købesummerne herfor  

 nedskrives kassekreditten.
Lånet er oprindeligt givet med en trækningsret på op til  

 9.500.000 kr.
Der er aftalt genforhandling af lånet én gang årligt   

 første  

 gang pr. 1. maj 2001. Selskabets ledelse forventer, at erhvervskreditten vil  

 blive indfriet i regnskabsåret 2003/04.
Det fremgår af Vestre Landsrets dom af 24. marts 2003, jf.  

 TfS 2003, 449, at Skatteministeriet har taget bekræftende til genmæle over  

 for  

 selskabets påstand om fradragsret for låneomkostninger vedrørende de såkaldte  

 pari-pari lån.
Heraf følger, at der i medfør af kursgevinstlovens § 26, stk.  

 4,  

 er fradragsret for låneomkostninger ved frigørelsen eller indfrielsen af  

 gælden.
Sker indfrielsen gennem afdrag, medregnes en så stor del, som svarer  

 til forholdet mellem på den ene side indfrielsessummen med fradrag af  

 anskaffelsessummen og på den anden side indfrielsessummen.
Landsskatteretten finder i den foreliggende sag, hvor der er  

 tale om låneomkostninger i forbindelse med oprettelse af en kassekredit, at  

 der  

 er fradragsret for låneomkostningerne på det tidspunkt, hvor kassekreditten  

 indfries endeligt.
Indsættelse af beløb på kassekreditten kan således ikke  

 anses for afdragsvis indfrielse, idet indsættelse af beløb på en kassekredit  

 ikke kan anses for at have til formål at indfri kassekreditten, da hele  

 formålet med en kassekredit er selve muligheden for at indsætte/udtrække  

 beløb  

 efter behov.
Det er således ikke muligt at henføre låneomkostningerne til  

 afdrag på gælden.
 Den påklagede ansættelse stadfæstes derfor.
