Bekendtgørelse  

 om visse spørgsmål vedrørende gennemførelse af parallelaftale om  

 forkyndelsesforordningen I medfør af § 159 a, stk. 2, i lov om rettens  

 pleje, jf. lovbekendtgørelse nr. 1001 af 5. oktober 2006, fastsættes:
 § 1.  

  

 Retterne er udpeget som fremsendende instans efter forkyndelsesforordningens  

 artikel 2, stk. 1.
 Stk. 2.  

  

 Justitsministeriet er udpeget som modtagende instans efter  

 forkyndelsesforordningens artikel 2, stk. 2, og som central enhed efter  

 forkyndelsesforordningens artikel 3.
 Stk. 3.  

  

 Fremsendelse  

 af dokumenter til de instanser, som er nævnt i stk. 1 og 2, kan ske pr.  

 post, telefax eller e-mail under forudsætning af, at indholdet af det  

 modtagne  

 dokument er en fuldstændig gengivelse af det afsendte dokument, og at alle  

 angivelser på dokumentet er let læselige.
 § 2.  

  

 Anmodninger om forkyndelse, som fremsendes til den modtagende instans her i  

 landet, kan udfærdiges på dansk, engelsk eller fransk, jf.  

 forkyndelsesforordningens artikel 4, stk. 3.
 Stk. 2.  

  

 Afleveringsattester, som fremsendes til en fremsendende instans her i landet,  

 kan udfærdiges på dansk, engelsk eller fransk, jf. forkyndelsesforordningens  

 artikel 10, stk. 2.
 § 3.  

  

 Postforkyndelse af retslige dokumenter efter forkyndelsesforordningens  

 artikel  

 14 kan her i landet ske efter retsplejelovens regler om brev- og  

 postforkyndelse, jf. retsplejelovens § 155, nr. 1 og 3, og §§ 156  

 og  

 157, samt under forudsætning af, at dokumentet er affattet på eller ledsaget  

 af  

 en oversættelse til dansk eller til et andet sprog, som modtageren forstår.
 § 4.  

  

 Forkyndelsesforordningens  

 artikel 15, stk. 1, om direkte forkyndelse finder ikke anvendelse her i  

 landet.
 § 5.  

  

 Forkyndelsesforordningens artikel 19, stk. 2, om afgørelse af sager i  

 tilfælde, hvor sagsøgte ikke giver møde, finder anvendelse her i landet.
 Stk. 2.  

  

 Anmodning  

 efter forkyndelsesforordningens artikel 19, stk. 4, om ny behandling af  

 en  

 sag, hvor sagsøgte ikke har givet møde, skal fremsættes inden et år efter  

 dommens afsigelse.
 § 6.  

  

 Ved  

 anmodning om forkyndelse af dokumenter mellem Danmark og de øvrige nordiske  

 lande finder Den nordiske overenskomst af 26. april 1974 om gensidig  

 retshjælp  

 ligeledes anvendelse, jf. forkyndelsesforordningens artikel 20.
 § 7.  

  

 Bekendtgørelsen træder i kraft den 1. juli 2007.
