Moms Det daværende Direktoratet for Toldvæsenet  

 tillod i 1985, at betalingsoversigten i BetalingsService (PBS) kan benyttes  

 som faktura.
 Det blev samtidig tilladt, at fakturadagen - ved brug af  

 BetalingsService - er den dato, der er anført på  

 betalingsoversigten som udstedelsesdato, d.v.s. typisk den 1. i  

 betalingsmåneden.
 Told- og Skattestyrelsen godkender fortsat  

 betalingsoversigten som faktura, når betalingsoversigten indeholder de  

 samme oplysninger, som kræves for en faktura.
 Det forudsætter, at hver fakturering/transaktion  

 på betalingsoversigten skal forsynes med en særskilt  

 udstedelsesdato (fakturadato).
Den hidtil anvendte praksis med, at den 1. i  

 betalingsmåneden altid kan betragtes som fakturadato, opfylder ikke  

 denne betingelse.
Styrelsen har derfor tilbagekaldt tilladelsen fra 1985.
 Ændringen indebærer, at det herefter er den  

 særskilt anførte fakturadato for hver transaktion, som kreditor  

 skal lægge til grund for, hvornår leverancen skal medregnes ved  

 opgørelse af afgiftstilsvaret efter momsloven.
 Hvis der samtidig er tale om en leverance, der er  

 afgiftspligtig efter punktafgiftslovgivningen, f.eks. et elselskabs  

 fakturering af elektricitet eller et vandværks fakturering af vand, er  

 det tilsvarende denne dato, der er afgørende for, hvornår  

 leverancen skal medregnes ved opgørelse af den afgiftspligtige  

 mængde elektricitet respektive vand m.v.
 Tilsvarende er fakturadatoen af betydning for,  

 hvornår en momsregistreret virksomhed (debitor) kan fradrage moms,  

 elafgift, vandafgift m.v.
 Ændringen har virkning fra den 1. december 1999.
