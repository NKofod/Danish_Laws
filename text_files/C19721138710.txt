 Ved de ændringer i retsplejeloven og færdselsloven, som er foretaget  

 henholdsvis ved l. 224. 7.6.1972 og l. 223 af s.d., der træder i kraft den  

 1.7.1972, er der sket en udvidelse af politimestrenes påtalekompetence.
1. Ved ændringen af retsplejelovens § 721, 1) udgår  

 nogle bøde- og hæftedelikter, som ifølge den hidtil gældende formulering var  

 undtaget fra den almindelige regel om politimestrenes kompetence, og henlagt  

 under statsadvokaternes påtalemyndighed.
Disse sager behandles nu som  

 politisager.
Af praktisk betydning er især, at spørgsmålet om påtale for  

 betydelig uagtsom legemsbeskadigelse efter straffelovens § 249, stk. 1  

 undergives politimestrenes påtalemyndighed.
Til vejledning for udøvelsen af  

 denne kompetence vil der blive udsendt en cirkulærskrivelse om påtalen efter  

 denne bestemmelse. (se cirk.skr. 10.10.72, der er gengivet i AÅ 1976.131 ff).
2. Ved samme retsplejelovændring er der sket en  

 udvidelse af politimestrenes påtalemyndighed efter retsplejelovens § 721, 2)  

 med hensyn til bestemmelser i straffeloven, hvor der indgår fængsel i  

 strafferammen.
Denne udvidelse angår straffelovsovertrædelser, der i hidtidig  

 praksis i vid udstrækning er blevet afgjort af statsadvokaterne med  

 påtalefrafald, eventuelt betinget af bøde eller erstatning.
Hensigten med den  

 ændrede kompetencefordeling er at forenkle ekspeditionen af disse sager, men  

 således at den af statsadvokaterne hidtil fulgte praksis fortsættes og  

 videreudvikles.
Forandringen af behandlingsformen medfører ændringer i den fremgangsmåde,  

 som skal følges.
Til orientering herom vedlægges en cirkulæreskrivelse om  

 fremgangsmåden ved disse afgørelser (RAC skr. 43/72 6).
 Der kan senere ventes udsendt en vejledning om den praksis, som er fulgt  

 af statsadvokaterne med hensyn til de vigtigste af de bestemmelser, der nu  

 henlægges under politimestrenes kompetence (se AÅ 1973.1 ff).
3.1. Ved ændringen af færdselsloven er der tillagt politimestrene  

 kompetence til at afgøre tiltalespørgsmålet i sager om spirituskørsel og  

 groft uforsvarlig kørsel.
Afgørelsen træffes udenfor København af  

 politimesteren eller en politifuldmægtig.
Rejses tiltale, udfærdiges  

 anklageskrift og bevisfortegnelse som i statsadvokatsager, og behandlingen  

 foregår også iøvrigt efter de regler, der gælder om statsadvokatsager.
Har  

 tiltalte erkendt sig skyldig, vil sagen som hidtil kunne fremmes af  

 politimesteren efter reglerne i retsplejelovens § 925 på grundlag af  

 sædvanlig forundersøgelsesbegæring, men denne fremgangsmåde vil som bekendt  

 kun sjældent være anvendelig i sager, hvor der nedlægges påstand om  

 frakendelse på grund af groft uforsvarlig kørsel.
 Justitsministeriet har meddelt mig, at bestemmelsen skal forstås således,  

 at også kompetencen til at meddele ankeafkald er tillagt politimesteren.
Indtil videre bør domsudskrift og dokumenterne i sagen dog indsendes til  

 statsadvokaten som hidtil.
Der afgives indstilling om anke, hvis anke findes  

 påkrævet.
 3.2. Grundlaget for tiltalerejsning i sager om spirituskørsel og praksis  

 med hensyn til sanktionsvalget i disse sager vil være politimestrene bekendt.  

 ..... (udgår på grund af manglende aktualitet).
3.3. Udskillelsen af sager, i hvilke der kan være spørgsmål om frakendelse  

 af førerretten på grund af groft uforsvarlig kørsel, har hidtil påhvilet  

 politimestrene, men afgørelsen af tiltalespørgsmålet har ligget hos  

 statsadvokaterne.
Også efter at afgørelsen af tiltalespørgsmålet nu er  

 henlagt til politimestrene, er det påkrævet, at der ved embederne følges en  

 fremgangsmåde der sikrer, at denne udskillelse finder sted på et forsvarligt  

 grundlag, og vurderingen af, om der bør rejses tiltale for groft uforsvarlig  

 kørsel bør som nævnt under 3.1. foretages af politimesteren eller en  

 politifuldmægtig.
Denne vurdering er som bekendt vanskelig.
Der henvises om praksis til M.  

 Johs.
Mikkelsen: Groft uforsvarlig kørsel og anmeldelsen heraf i U. 1972 B.  

 109. I tvivlstilfælde forelægges sagen for statsadvokaten.
 3.4. Opmærksomheden henledes på, at det antages, at tiltalerejsning ....  

 for .... forhold pådømt i udlandet kræver resolution i medfør af  

 straffelovens § 11. Sager herom forelægges for statsadvokaten med benblik på  

 eventuel videre forlæggelse, jfr. min meddelelse nr. 2 af 9.12.1968 om  

 forelæggelse for Rigsadvokaten (se nu RM 3/76).
