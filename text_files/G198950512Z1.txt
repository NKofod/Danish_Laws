Formålet med registeret er at danne grundlag for opkrævning og tilbagebetaling af de beløb, der af vedkommende ressortminister fastsættes som depositum ved ungdomsuddannelser og videregående uddannelser.
Det skal herved sikres, at lov nr. 827 af 21.
december 1988 om depositum ved ungdomsuddannelser og videregående uddannelser og gebyr for prøveforberedende enkeltfagsundervisning til højere forberedelseseksamen kan blive administreret.
Endvidere skal registeret kunne anvendes til udarbejdelse af statistik med henblik på senere regnskabsaflæggelse samt overførsel af statistiske oplysninger til den regnskabspligtige myndighed.
Personkreds: Registeret må kun indeholde oplysninger om optagne ansøgere til uddannelser, der er omfattet af lov om depositum ved ungdomsuddannelser og videregående uddannelser og gebyr ved prøveforberedende enkeltfagsundervisning til højere forberedelseseksamen.
 Ikrafttrædelsesdato: 24/11/1989.
