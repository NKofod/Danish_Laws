Nr BTL 241 Betænkning over Forslag til lov om ændring af lov om en realrenteafgift af  

 visse pensionskapitaler m.v. og lov om indkomstbeskatning af aktieselskaber  

 m.v. (selskabsskatteloven) (Overgangsregel, obligationsbaserede  

 aktieselskaber, rene risikoforsikringer og investeringsbeviser)   

 Nr L 241 1994-95, 1. samling Afgivet af Skatteudvalget Afgivet: 19950524 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Arbejdsmarkedspensionsrådet, Assurandør-Societetet, Danske Investeringsforeningers Fællesrepræsentation, Finansrådet, Foreningen af Firmapensionskasser, Foreningen af Statsautoriserede Revisorer og PFA.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Venstres, Det Konservative Folkepartis og Fremskridtspartiets medlemmer)  

 lovforslaget til vedtagelse med de af skatteministeren stillede  

 ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme for de under nr. 1 og 16 stillede ændringsforslag.  

 Mindretallet vil stemme hverken for eller imod de af skatteministeren  

 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme imod de af skatteministeren stillede ændringsforslag.
Ændringsforslag Til § 1Af et mindretal (FP), tiltrådt af et mindretal (V og  

 KF):
 1) Nr. 1, 2, 9, 11, 14 og 34 udgår.
 Af skatteministeren, tiltrådt af et flertal (udvalget med  

 undtagelse af V, KF og FP):
 2) Efter nr. 1 indsættes som nyt nummer:
 »01. § 3, stk. 1, nr. 3, affattes således:
»3) udbytter, kursværdiændringer og realiserede kursgevinster og -tab  

 vedrørende investeringsbeviser i investeringsforeninger, der udsteder  

 omsættelige beviser for medlemmernes indskud,».« 3) Efter nr. 2 indsættes som nyt nummer:
 »02. § 3, stk. 3, nr. 7, affattes således:
»7) en afgiftsfri del af udbytter, kursværdiændringer og realiserede  

 kursgevinster og -tab vedrørende investeringsbeviser i  

 investeringsforeninger, der udsteder omsættelige beviser for medlemmernes  

 indskud, jf. § 3 e,».« 4) Nr. 3 affattes således:
 »3. § 3 e affattes således:
»§ 3 e.
Hvis en investeringsforening ifølge sine vedtægter  

 højst må anbringe 25 pct. af aktivmassen i kontanter samt i aktiver som nævnt  

 i § 3, stk. 1, nr. 2 a, til afdækning af kursrisiko og i øvrigt ikke må  

 anbringe dele af aktivmassen i andre aktiver som nævnt i § 3, stk. 1, er  

 kursværdiændringer og realiserede kursgevinster og -tab afgiftsfri.  

 Anbringelse på anfordringskonto sidestilles med kontanter.
Udbytte anses for  

 fortrinsvis at hidrøre fra afkastet af foreningens aktiver som nævnt i § 3,  

 stk. 1. Denne del af udbyttet er omfattet af bestemmelsen i § 3, stk. 1, nr.  

 3. Den resterende del er afgiftsfri.
 Stk. 2. Hvis en investeringsforenings anbringelser i  

 afgiftspligtige aktiver samt i konvertible obligationer må overskride eller  

 overskrider de i stk. 1 anførte grænser, er udbytter, kursværdiændringer og  

 realiserede kursgevinster og -tab omfattet af § 3, stk. 1, nr. 3. Udbytte fra  

 en udloddende investeringsforening anses for fortrinsvis at hidrøre fra  

 afkastet af foreningens aktiver som nævnt i § 3, stk. 1. Denne del af  

 udbyttet fra den udloddende investeringsforening er omfattet af bestemmelsen  

 i § 3, stk. 1, nr. 3. Den resterende del er afgiftsfri.
Stk. 3. Ved en udloddende investeringsforening forstås en  

 investeringsforening, som ifølge vedtægterne er forpligtet til inden fristen  

 for indgivelse af selvangivelse for det pågældende indkomstår at udlodde de i  

 indkomståret indtjente beløb som nævnt i selskabsskattelovens § 1, stk. 1,  

 nr. 5 a, eventuelt nedsat efter selskabsskattelovens § 1, stk. 4.«» 5) Nr. 4-8 udgår.
 6) Nr. 9 affattes således:
 »9. Efter § 3 e indsættes som ny paragraf:
»§ 3 f.
Afgiftspligtige efter § 2, stk. 1, skal opgøre afkast  

 som nævnt i § 3, stk 1, og § 3 a bortset fra afkast som nævnt i § 3, stk. 1,  

 nr. 5, i hvert enkelt af sine koncernforbundne selskaber, jf. dog stk. 5.  

 Afkastet nedsættes med udgifter efter § 5, stk. 1. Afkastet fra det enkelte  

 selskab nedsættes endvidere med et beløb svarende til nyplaceringsrenten  

 ganget med 10 pct. af værdien af fast ejendom i selskabet opgjort pr. 31.  

 december i afgiftsåret.
Afkastet fra det enkelte selskab kan ikke blive  

 negativt.
Afkastet medregnes hos den afgiftspligtige efter reglerne i stk. 7.
 Stk. 2. I koncernforbundne selskaber, der driver  

 erhvervsvirksomhed som administrationsselskab, herunder salgsselskab, agentur  

 og edb-selskab, udgør nedsættelsen af afkastet efter stk. 1, 2. og 3. pkt.,  

 et beløb svarende til nyplaceringsrenten ganget med halvdelen af  

 årsomsætningen.
Stk. 3. I koncernforbundne selskaber, der driver virksomhed som  

 skadesforsikringsselskab eller livsforsikringsselskab, udgør afkastet efter  

 stk. 1, 1. og 2. pkt., et beløb svarende til nyplaceringsrenten ganget med  

 egenkapitalen pr. 31. december i afgiftsåret.
I skadesforsikringsselskaberne  

 udgør nedsættelsen af afkastet efter stk. 1, 3. pkt., et beløb svarende til  

 nyplaceringsrenten ganget med 7 gange det lovpligtige solvenskrav pr. 31.  

 december i afgiftsåret.
I livsforsikringsselskaberne udgør nedsættelsen efter  

 stk. 1, 3. pkt., i det år, hvori selskabets virksomhed påbegyndes, og i de  

 følgende fire år et beløb svarende til 7 gange det lovpligtige solvenskrav.  

 For år herudover udgør nedsættelsen tre gange det lovpligtige solvenskrav.
Stk. 4. I koncernforbundne pengeinstitutter udgør afkastet efter  

 stk. 1, 1. og 2. pkt., et beløb, der beregnes som nyplaceringsrenten gange  

 instituttets ansvarlige kapital pr. 31. december i afgiftsåret.
Nedsættelsen  

 efter stk. 1, 3. pkt., udgør det største af følgende beløb, enten 3 gange  

 solvenskravet efter bank- og sparekasselovens § 21, stk. 1, eller 1,5 gange  

 mindstekravet til den ansvarlige kapital i samme lovs § 24, stk. 2.
Stk. 5. Afgiftspligten efter stk. 1-4 omfatter ikke afkast i  

 selskaber, der er afgiftspligtige efter § 2, stk. 1, eller afkast i disses  

 koncernforbundne datterselskaber svarende til ejerandelen.
Den omfatter  

 heller ikke afkast i et koncernforbundet børsnoteret moder- eller  

 søsterselskab, når aktiebesiddelsen i dette ikke overtiger 10 pct. af  

 stemmerne eller 10 pct. af aktiekapitalen.
Endelig omfatter den ikke  

 udviklingsselskaber omfattet af lov om statsgaranti til udviklingsvirksomhed.
Stk. 6. Som koncernforbundne selskaber anses selskaber, hvor samme  

 aktionærkreds direkte eller indirekte i løbet af afgiftsåret ejer mere end 50  

 pct. af aktiekapitalen eller mere end 50 pct. af stemmerne.
En pensionskasse  

 eller en fond anses for koncernforbundet med et selskab, hvori den direkte  

 eller indirekte i løbet af afgiftsåret ejer mere end 50 pct. af  

 aktiekapitalen eller mere end 50 pct. af stemmerne.
En flerhed af  

 afgiftspligtige efter § 2, stk. 1, der udøver virksomhed på grundlag af  

 fælles aftale, anses i denne relation for at udgøre et selskab m.v.
 Stk. 7. Af afkastet opgjort efter stk. 1-4 beregnes en andel  

 svarende til årets gennemsnitlige ejerandel i det koncernforbundne selskab.  

 Andelen udskilles i et særligt afgiftsgrundlag.
Stk. 8. Afgift af afgiftsgrundlaget efter stk. 7 beregnes med en  

 sats, der opgøres som forskellen mellem den afgiftspligtiges effektive  

 afgiftssats og det koncernforbundne selskabs skatteprocent.
Hvis den  

 effektive afgiftssats er mindre end skatteprocenten, beregnes ikke afgift af  

 afgiftsgrundlaget efter stk. 7.
 Stk. 9. Hvis den realrenteafgiftspligtige og det koncernforbundne  

 selskab er sambeskattede og det koncernforbundne datterselskabs skat  

 nedsættes eller bortfalder på grund af sambeskatningen, beregnes afgift af  

 afgiftsgrundlaget efter stk. 7 med den afgiftspligtiges effektive  

 afgiftssats.
 Stk. 10. Ved den afgiftspligtiges effektive afgiftssats forstås  

 afgiftssatsen efter § 10, stk. 2, nedsat i samme forhold, som den  

 afgiftspligtiges almindelige beregningsgrundlag nedsættes efter § 8. Den  

 effektive afgiftssats beregnes med en decimal.
 Stk. 11 . Ved nyplaceringsrenten i stk. 1-4 forstås den i § 10,  

 stk. 3, litra b, nævnte rente til brug for beregning af afkastprocenten for  

 afgiftsåret.
Stk. 12. Værdien af fast ejendom til brug for beregningen efter  

 stk. 1 opgøres efter denne lovs regler, jf. § 4 b.
Afkastet og fradrag som  

 nævnt i stk. 1 opgøres ligeledes efter denne lovs regler.
Den afgiftspligtige  

 kan dog en gang for alle vælge at anvende de indkomstskattemæssige  

 principper, som følges i de i stk. 1 og 2 omtalte  

 datterselskaber.«» 7) Nr. 17 affattes således:
 »17. § 8, stk. 1, nr. 1, affattes således:
»1) livsforsikringshensættelser eller pensionshensættelser med tillæg  

 af en forholdsmæssig andel af bonusudjævningshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af afgiftsåret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt bonus, der  

 ikke er overført til præmiereserven, og en forholdsmæssig andel af ufordelte  

 beløb indeholdt i bonusfonden på dette tidspunkt, bortset fra hensættelser  

 omfattet af nr. 2,».« 8) Nr. 19 affattes således:
 »19. § 8, stk. 1, nr. 3, affattes således:
»3) passiver vedrørende forsikrings- og pensionsaftaler med kommuner  

 for disses tjenestemandspensionsforpligtelser i det omfang, de heri  

 indeholdte hensættelser ikke indgår i nr. 1.«» 9) Efter nr. 22 indsættes som nyt nummer:
»03. I § 8, stk. 5, indsættes efter »hjælpe- og  

 understøttelsesfonde«: »samt for statsgaranterede pensionskasser,  

 der er nævnt i § 36.22.11. på finansloven for 1995«.' 10) Nr. 24 affattes således:
 »24. § 10 b affattes således:
»§ 10 b.
Til brug for opgørelsen af afgiftsgrundlaget  

 foretager investeringsforeningen en opgørelse af den afgiftspligtige del af  

 udbyttet, jf. § 3 e, stk. 1 og 2. Dette meddeles til den afgiftspligtige  

 eller pengeinstituttet senest samtidig med afgiftspligtens  

 indtræden.«» 11) Nr. 28 affattes således:
»28. § 15 ophæves.« 12) Nr. 29, 30 og 31 udgår.
 13) Nr. 35 affattes således:
 »35. § 28, stk. 1, nr. 11, affattes således:
»11) regler for investeringsforeningers oplysningspligt efter § 10  

 b,».« 14) Nr. 36 affattes således:
 »36. § 28, stk. 1, nr. 12, affattes således:
»12) regler for administrationen af 25 pct.-grænsen i § 3 e, stk.  

 1,».« 15) Nr. 37 udgår.
 Til § 3Af et mindretal (FP), tiltrådt af et mindretal (V og  

 KF):
 16) I stk. 2 ændres »§ 1, nr. 1, 2, 9, 11, 12, 13, 14  

 og 34« til: »§ 1, nr. 12 og 13«.
 Af skatteministeren, tiltrådt af et flertal (udvalget med  

 undtagelse af V, KF og FP):
 17) Stk. 3 affattes således:
»Stk. 3. Ved ophævelse af de i § 2, stk. 2, nævnte  

 opsparingsordninger har § 1, nr. 01, 02, 3, 24, 28 og 35, virkning fra og med  

 den 23. maj 1995.« 18) Efter stk. 3 indsættes som nyt stykke:
»Stk. 4. Uanset bestemmelsen i realrenteafgiftslovens § 3 e,  

 stk. 2, som indsat ved denne lovs § 1, nr. 3, kan investeringsforeninger  

 oprettet inden den 26. april 1995 for afgiftsåret 1995 anses for omfattet af  

 bestemmelsen i realrenteafgiftslovens § 3 e, stk. 1. Det er dog en  

 forudsætning herfor, at investeringsforeningen senest den 1. juli 1995 har  

 ændret sine vedtægter, således at den opfylder betingelserne i  

 realrenteafgiftslovens § 3 e, stk. 1.« Stk. 4 bliver herefter stk. 5.
Bemærkninger Til nr. 1 og 16 Mindretallet stiller ændringsforslagene for at sikre, at  

 der også i fremtiden er mulighed for privat boligbyggeri.
 Til nr. 2-5, 11, 12 og 15 Lovforslaget indeholder nogle tilpasninger af de  

 regler om realrenteafgift af investeringsbeviser, som blev gennemført ved lov  

 nr. 299 af 27. april 1994.
 Både den oprindelige lov og lovforslaget tager udgangspunkt i et  

 gennemsigtighedsprincip, således at udgangspunktet i reglerne er, at det  

 realrenteafgiftspligtige investeringsforeningsmedlem skal betale  

 realrenteafgift, som om investeringsforeningens aktiver var ejet direkte af  

 medlemmet.
Det har dog efterfølgende vist sig, at dette gennemsigtighedsprincip er  

 meget svært at gennemføre.
Det er således svært at undgå, at der kan ske  

 spekulation i reglerne, eller at medlemmerne kan blive udsat for en  

 utilsigtet høj beskatning.
Dette er især tilfældet i forbindelse med køb og salg af  

 investeringsbeviser, hvor end ikke en dag til dag-opgørelse af den  

 afgiftspligtige del kan sikre en korrekt opgørelse af den afgiftspligtige  

 del.
Baggrunden herfor er, at investeringsbeviset købes og sælges til kurser,  

 der i et vist begrænset omfang afviger fra den indre værdi.
Dvs. at det  

 indtrædende/udtrædende medlem ikke indskyder/udtager en til beviset svarende  

 del af investeringsforeningens formue.
Dette i sig selv gør, at  

 gennemsigtigheden vanskeligt kan gennemføres.
 Hertil kommer, at gennemsigtighedsprincippet kræver fastlæggelse af nogle  

 meget komplicerede regler, der vil pålægge både investeringsforeningerne,  

 pengeinstitutterne og skattemyndighederne store administrative byrder.
 På denne baggrund foreslås det i ændringsforslaget i vidt omfang at gå  

 tilbage til det før 1995 gældende princip, hvorefter afkast af  

 investeringsbeviser enten var fuldt afgiftspligtige eller fuldt afgiftsfrie.
 Den fulde afgiftspligt gjaldt for beviser i investeringsforeninger, der  

 helt eller delvis investerede i afgiftspligtige aktiver, f.eks. obligationer.  

 Afgiftsfriheden gjaldt for beviser i investeringsforeninger, der udelukkende  

 investerede i aktiver, hvis afkast var helt eller delvis undtaget fra  

 afgiftspligt, f.eks. aktier, indeksobligationer og konvertible obligationer.
 Det foreslås i en ny § 3, stk. 1, nr. 3, at fastsætte, at udgangspunktet  

 er, at afkast af investeringsbeviser er afgiftspligtigt - ændringforslag nr  

 2.
 Herudover foreslås det i en ny § 3, stk. 3, nr. 7, at fastsætte, at en del  

 af afkastet vil kunne være afgiftsfrit - ændringsforslag nr. 3.  

 Afgiftsfriheden afgrænses af nye regler i § 3 e - ændringsforslag nr. 4.
I den foreslåede bestemmelse i § 3 e foretages for det første en  

 opsplitning imellem de investeringsforeninger, der må betragtes som  

 aktieafdelinger og blandede afdelinger i øvrigt.
For det andet foretages der  

 en opsplitning af afkastet i udbytter på den ene side og kursværdiændringer  

 og kursgevinster og -tab på den anden side.
 Den foreslåede bestemmelse i § 3 e, stk. 1, omfatter det, der må betegnes  

 som aktieafdelinger.
Investeringsforeningerne har fremsat ønske om i rene aktieafdelinger at få  

 mulighed for at afdække risikoen ved især udenlandske aktier via anvendelse  

 af finansielle instrumenter.
Endvidere ønsker investeringsforeningerne at  

 have mulighed for i kortere perioder at have kontante beløb stående.
På denne baggrund foreslås det i § 3 e, stk. 1, at fastsætte, at  

 investeringsforeninger omfattet af denne bestemmelse ifølge vedtægterne  

 maksimalt må anbringe 25 pct. af aktivmassen i kontanter samt afgiftspligtige  

 finansielle instrumenter omfattet af § 3, stk. 1, nr. 2 a.
For så vidt angår  

 de finansielle instrumenter, skal der være tale om aktiver, der har til  

 hensigt at sikre en kursrisiko.
 Den foreslåede bestemmelse i § 3 e, stk. 2, omfatter det, der må betegnes  

 som blandede afdelinger, dvs. investeringsforeninger, som rent faktisk  

 foretager investeringer i afgiftspligtige aktiver ud over den i § 3 e, stk.  

 1, fastsatte grænse.
 For så vidt angår afgiftspligten af afkastet af beviserne i de to typer af  

 investeringsforeninger foreslås følgende:
 For aktieafdelinger med maksimalt 25 pct. af aktivmassen i kontanter og  

 finansielle instrumenter foreslås, at kursværdiændringer og kursgevinster og  

 -tab er afgiftsfrie.
For at fastholde afgiftspligten af de afgiftspligtige aktiver i disse  

 foreninger foreslås det, at udlodningen fra disse afdelinger gøres delvis  

 afgiftspligtig svarende til den del af udlodningen, der må anses for at  

 hidrøre fra afkastet af disse aktiver.
Udlodningen anses dog primært at  

 hidrøre fra afkastet af disse aktiver.
 For så vidt angår blandede afdelinger, foreslås, at udgangspunktet er, at  

 udbytter, kursværdiændringer og kursgevinster og -tab er afgiftspligtige.
For så vidt angår udlodninger fra udloddende investeringsforeninger, hvor  

 udlodningen må anses for at afspejle et enkelt års afkast, foreslås det at  

 opdele denne på tilsvarende måde som i de ovenfor nævnte aktieafdelinger i en  

 afgiftspligtig og en afgiftsfri del alt efter karakteren af det afkast i  

 investeringsforeningen, der danner grundlag for udlodningen.
Udlodningen  

 anses dog også i disse tilfælde for primært at hidrøre fra afgiftspligtige  

 aktiver.
 Såfremt en aktieafdeling overskrider 25 pct.-grænsen i § 3 e, stk. 1, må  

 investeringsforeningen anses for omfattet af § 3 e, stk. 2.
Investeringsforeninger, der investerer i konvertible obligationer, og som  

 efter de før 1995 gældende regler ville være fuldt afgiftsfrie, vil efter de  

 foreslåede regler blive omfattet af bestemmelsen i § 3 e, stk. 2, således at  

 der vil indtræde afgiftspligt af kursgevinster samt den del af udlodningen,  

 der hidrører fra renter af de konvertible obligationer.
For akkumulerende  

 afdelinger vil der dog indtræde fuld afgiftspligt også af udlodningen.
Ændringsforslagene vil betyde, at der vil gælde følgende regler for  

 realrenteafgift af investeringsbeviser: Udlodning Kursværdiændring/ kursgevinst Udloddende investeringsforeninger Rene obligationsafdelinger Fuld afgiftspligt Fuld afgiftspligt Aktieafdelinger med finansielle instrumenter Forholdsmæssig afgiftspligt  

 Afgiftsfrihed Blandede afdelinger i øvrigt Forholdsmæssig afgiftspligt Fuld afgiftspligt  

 Akkumulerende investeringsforeninger Rene obligationsafdelinger Fuld afgiftspligt Fuld afgiftspligt Aktieafdelinger med finansielle instrumenter Forholdsmæssig afgiftspligt  

 Afgiftsfrihed Blandede afdelinger i øvrigt Forholdsmæssig afgiftspligt Fuld afgiftspligt Provenu De foreslåede regler for afgiftsberegning af afkast fra udloddende  

 investeringsforeninger skønnes ikke at have nævneværdige provenumæssige  

 konsekvenser.
Til nr. 6 Sigtet med det fremsatte lovforslag er at forhindre, at  

 afgiftspligtige opnår en besparelse ved at overkapitalisere selskaber, som de  

 har indflydelse på, med obligationer.
Det drejer sig bl.a. om  

 forsikringsselskabers og pensionskassers placeringer af  

 realrenteafgiftspligtige obligationer i ejendomsdatterselskaber.
For at  

 forhindre dette er i lovforslaget foreslået en værnsregel, således at der i  

 visse tilfælde indtræder afgiftspligt, hvis værdien af obligationer m.v.  

 overstiger 5 pct. i tilknyttede selskaber, dvs. primært datterselskaber og 10  

 pct. i associerede selskaber, dvs. selskaber med en ejerandel på mellem 20 og  

 50 pct.
 Begrundelsen er, at obligationerne m.v., hvis de var direkte ejet af den  

 afgiftspligtige, ville være realrenteafgiftspligtige, og at de  

 afgiftspligtige derfor uden værnsregler ville have en ikke driftsmæssig  

 begrundet interesse i at flytte obligationer m.v. over til et datterselskab  

 med en lavere selskabsbeskatning og på denne måde omdanne  

 realrenteafgiftspligtigt obligationsafkast til realrenteafgiftsfrit udbytte.
 Under 1. behandling af forslaget blev det kritiseret af forskellige  

 partier for at virke for voldsomt, ligesom en række brancheorganisationer har  

 henvendt sig med en tilsvarende kritik.
Nærværende ændringsforslag begrænser reglerne til kun at omfatte  

 datterselskaber.
Det foreslås, at en del af datterselskabernes finansielle  

 afkast udskilles som et særligt afgiftsgrundlag for den  

 realrenteafgiftspligtige.
Afgiften af det særlige afgiftsgrundlag beregnes  

 med en sats, der udgør forskellen mellem den effektive afgiftssats i  

 selskabet og selskabsskatten, altså netop den besparelse, som kan opnås ved  

 overkapitalisering.
Herved fastholdes hovedsigtet med forslaget samtidig med,  

 at der tages et vist hensyn til selskabernes driftsmæssigt betingede behov  

 for kapital.
 Ændringsforslaget betyder:
 - Reglerne omfatter koncernforbundne selskaber, jf. nedenfor i punkt 1.
 - Den tilladelige grænse for obligationsafkastet tager højde for de  

 forskellige former for virksomhed, som datterselskabet driver, jf. nedenfor i  

 punkt 3 og 4.
 - Afkastet i datterselskabet belægges med en afgift svarende til  

 realrenteafgiftssatsen, jf. nedenfor i punkt 5.
 Den følgende gennemgang af ændringsforslaget er opdelt i følgende punkter:
 1. Hvilke aktiebesiddelser omfattes.
 2. Afkastet.
 3. Bundfradraget.
 4. Nedsættelse af afkastet ved ikke fuldt ejede datterselskaber.
 5. Særregler om afkast og bundfradrag ved skadesforsikring m.v.
 6. Afgiftssatsen.
7. Provenu 1. Hvilke aktiebesiddelser omfattes.
Ændringsforslaget begrænser reglerne til alene at omfatte selskaber, der  

 indgår i en koncern, der samler mere end 50 pct. af stemmerne eller mere end  

 50 pct. af aktiekapitalen. (Ændringsforslaget til § 3 f, stk. 6). Kernen i  

 afgrænsningen er altså datterselskaberne. (Betegnelsen datterselskab i  

 ændringsforslagets tekst omfatter alle selskaber inden for koncernen, af hvis  

 afkast der skal betales afgift hos den realrenteafgiftspligtige.
Der ligger  

 altså ikke en selvstændig begrænsning i udtrykket i forhold til  

 koncerndefinitionen).
 I modsætning til, hvad der er tilfældet i lovforslaget, er associerede  

 selskaber, hvor aktiebesiddelsen kan være ned til omkring 20 pct., ikke  

 længere omfattet.
Dette skyldes for det første, at hensigten med forslaget ikke er at ramme  

 institutionelle investorers investeringer i unoterede selskaber.
Disse  

 selskaber vil typisk ikke være egnede til afgiftsspekulation, og den  

 afgiftspligtige vil med sin mindre ejerandel ikke kunne styre selskabets  

 dispositioner.
At de associerede selskaber ikke længere er omfattet skyldes for det  

 andet, at der i stedet fastsættes en regel, hvorefter flere selskaber, der  

 udøver virksomhed på grundlag af en fælles aftale, i denne relation betragtes  

 som et selskab.
Dette forhindrer, at flere afgiftspligtige slår sig sammen om  

 afgiftsspekulation via et obligationsbaseret aktieselskab.
 Visse særlige tilfælde undtages helt. (Ændringsforslagets § 3 f, stk. 5).
Det er for det første de tilfælde, hvor det selskab, som den  

 realrenteafgiftspligtige ejer aktier i, selv er realrenteafgiftspligtigt.
Som  

 eksempel kan nævnes en pensionskasse, der ejer et livsforsikringsselskab.
Det er endvidere nogle meget specielle tilfælde, der kan opstå, hvis  

 f.eks. et realrenteafgiftspligtigt selskab ejer en mindre betydelig post  

 aktier i et selskab, typisk en bank, der senere bliver hovedaktionær i det  

 realrenteafgiftspligtige selskab.
I et sådant tilfælde bliver banken og den  

 realrenteafgiftspligtige koncernforbundne, men det synes alligevel mindre  

 rimeligt at lade den realrenteafgiftspligtiges mindre aktiebesiddelse i  

 hovedaktionæren blive omfattet af ordningen.
Endelig er statsgaranterede udviklingsselskaber undtaget.
De vil ofte i en  

 opstartfase have et betydeligt behov for en obligationsreserve.
 2. Afkastet.
I det enkelte datterselskab opgøres et afkast, der består af  

 obligationsrenter, kursværdiændringer m.v. og andet realrenteafgiftspligtigt  

 afkast.
Opgørelsen sker efter realrenteafgiftslovens regler.  

 Obligationsrenteudgifter o.l. kan fratrækkes efter de sædvanlige regler, der  

 gælder i realrenteafgiftsloven.
Overskud eller underskud på fast ejendom  

 medtages ikke.
Det skyldes, at det ikke er hensigten at ramme lejeindtægter  

 fra byggeri med tillægsafgiften.
Det gælder også, selv om byggeriet måtte  

 være realrenteafgiftspligtigt, hvis det havde fundet sted i det  

 realrenteafgiftspligtige moderselskab.
 Det positive afkast i det enkelte datterselskab afgiftsbelægges med  

 tillægsafgiften hos det realrenteafgiftspligtige moderselskab, men inden det  

 sker, foretages der et bundfradrag.
 3. Bundfradraget.
Hovedregelen er, at der i det enkelte selskab gives et fradrag, der  

 beregnes som renten af et formuebeløb på 10 pct. af værdien af  

 datterselskabets faste ejendomme.
Som rente bruges den rente, der anvendes  

 ved beregning af realrenteafgiftssatsen, jf. § 3 f, stk. 11.
 For selskaber, der driver erhvervsvirksomhed som administrationsselskab  

 eller edb-selskab, foreslås et formuebeløb på halvdelen af årsomsætningen.
 4. Særregler om afkast og bundfradrag i datterselskaber, der driver  

 skadesforsikringsvirksomhed m.v.
 Det forekommer, at realrenteafgiftspligtige har indkomstskattepligtige  

 datterselskaber, der driver skadesforsikring, bankvirksomhed eller  

 livsforsikring (udenlandske selskaber).
For disse selskaber foreslås særlige regler om afkastet og nedsættelsen af  

 afkastet.
Det er hensigten at ramme overkapitalisering ved obligationer.  

 Særreglerne er udtryk for, at forsvarlig erhvervsmæssig drift på de anførte  

 områder kræver tilstedeværelsen af en betydelig egenkapital.
For  

 skadesforsikringsselskabers vedkommende foreligger der således statistisk  

 materiale, der viser, at egenkapitalen er faldet fra 10 gange det lovpligtige  

 solvenskrav i 1988 til syv gange det lovpligtige solvenskrav - mindstekravet  

 til egenkapitalen.
 Det er endvidere fundet hensigtsmæssigt at bevare principperne for,  

 hvornår der er overdækning, fra brancheaftalen mellem  

 livsforsikringsselskaberne.
Det betyder, at man beregner et stipuleret obligationsafkast, således at  

 man undgår at skulle foretage en specificeret opgørelse.
Afkastet beregnes  

 som nyplaceringsrenten gange egenkapitalen. (Nyplaceringsrenten er den rente,  

 der bruges ved beregning af realrenteafgiftssatsen).
I afkastet foretages et fradrag, der for skadesselskaber udgør  

 nyplaceringsrenten gange med 7 gange lovens mindstekrav til egenkapitalen. 7  

 gange lovens mindstekrav til egenkapitalen er således udtryk for, hvornår man  

 finder, at der sker overkapitalisering.
Lovens mindstekrav afhænger af  

 forretningsvirksomhedens omfang.
For de udenlandske livsforsikringsselskaber bruges de første 5 år et  

 fradrag på nyplaceringsrenten gange med 7 gange lovens mindstekrav.
Efter 5  

 år sættes de 7 gange ned til 2. Herved tages der højde for, at nystartede  

 selskaber af forretningsmæssige grunde har brug for en relativt stor  

 egenkapital.
 For banker foreslås endvidere nogle sammensatte grænser, der er betinget  

 af, at der stilles særlig store krav til bankens egenkapital ved  

 aktiebesiddelser.
 5. Nedsættelse af afkastet ved ikke fuldt ejede datterselskaber.
Det er kun i 100 pct. ejede datterselskaber, at hele det ovenfor opgjorte  

 afkast fuldt ud bliver underlagt realrenteafgift hos livsforsikringsselskabet  

 eller pensionskassen.
Ved mindre ejerandele skal der betales afgift af  

 tilsvarende mindre.
Hvis et livsforsikringsselskab således ejer 60 pct. i et  

 datterselskab, der igen ejer 60 pct. i et (datter)datterselskab, og  

 grundlaget i det sidste selskab er positivt, skal der kun betales afgift af  

 36 pct.
De 36 pct. fremkommer som 60 pct. af 60 pct.
Hvis en pensionskasse ejer 50 pct. i et ejendomsdatterselskab sammen med  

 et livsforsikringsselskab, som pensionskassen selv ejer 100 pct., er der to  

 realrenteafgiftspligtige i koncernen.
Pensionskassen skal medtage 50 pct. af  

 ejendomsselskabets afkast, mens de andre 50 pct. henføres til  

 livsforsikringsselskabet, jf. stk. 5, 1. pkt.
 6. Afgiftssatsen.
 Ændringsforslaget går ud på, at der beregnes afgift med en procent, der  

 svarer til forskellen mellem på den ene side den afgiftssats, der effektivt  

 gælder for den realrenteafgiftspligtige under hensyntagen til  

 overgangsfradraget, og på den anden side selskabsskattesatsen for  

 datterselskabet.
 Den effektive afgiftssats beregnes under hensyntagen til det enkelte  

 selskabs overgangsfradrag.
Hvis afgiftssatsen efter realrenteafgiftsloven er 51,3 pct. og selskabets  

 almindelige afgiftsgrundlag på grund af overgangsfradraget nedsættes til 80  

 pct., så er den effektive afgiftssats 51,3 pct. gange 80 pct. = 41,0 pct.
Med  

 en selskabsskattesats på 34 pct., giver dette en afgiftsprocent for afgiften  

 på 7,0.
 Ved selskabsskattesatsen forstås for danske datteraktieselskaber  

 skattesatsen i selskabsskatteloven på 34 pct.
I det omfang, hvor der er tale om sambeskatning mellem den  

 realrenteafgiftspligtige og datterselskabet, foreslås andre regler.
Det  

 skyldes, at skattemæssige regler omkring sambeskatning og fradrag for  

 henlæggelser i moderselskabet bevirker, at indkomstskatten af  

 afgiftsgrundlaget helt bortfalder.
I denne situation skal der derfor betales  

 den fulde effektive afgiftssats, jf. § 3 f, stk. 9.
 7. Provenu.
Ved lovforslaget skønnedes, at de afgiftspligtige for tiden sparer i  

 størrelsesordenen 250 mio. kr. årligt som følge af de nævnte afgiftsfri  

 placeringer.
Her var regnet med en realrenteafgiftssats på ca. 50 pct.
Den  

 skønnes nu til ca. 48 pct., hvorved besparelsen reduceres til ca. 220 mio.  

 kr.
Inklusive værnsreglen skønnes lovforslagets provenuvirkning til i  

 størrelsesordenen 200 mio. kr.
 Med baggrund i aktivsammensætningen i de omfattede ejendomsselskaber  

 ultimo 1993 skønnes ændringsforslaget i det store hele provenuneutralt i  

 forhold til lovforslaget.
 Til nr. 7 Efter lovforslaget justeres det generelle overgangsfradrag i  

 realrenteafgiftslovens § 8, stk. 1, således at det direkte af bestemmelsen  

 fremgår, hvilke hensættelser der indgår ved opgørelsen af fradraget.
 I tilfælde, hvor overgangsfradraget beregnes med udgangspunkt i de  

 aktuelle hensættelser for afgiftsåret, skal der efter lovforslaget ved  

 opgørelsen af de aktuelle hensættelser kun medtages livsforsikrings- og  

 pensionshensættelser for forsikringer og pensionsaftaler, der var i kraft ved  

 udgangen af 1982, og som er i kraft ved udgangen af afgiftsåret.
 Efter ændringsforslaget kan også en forholdsmæssig andel af  

 livsforsikringsselskabers og pensionskassers bonusudjævningshensættelser  

 medtages ved opgørelsen af de aktuelle hensættelser.
 Formålet med bonusudjævningshensættelser er, at hensættelserne skal  

 bidrage til en udjævning af bonustilskrivningerne over en årrække.
I lovgivningen er der fastsat generelle begrænsninger for anvendelsen af  

 forsikringsselskabernes og pensionskassernes overskud.
Disse begrænsninger  

 får også indirekte betydning for anvendelsen af  

 bonusudjævningshensættelserne.
Udgangspunktet er således, at  

 bonusudjævningshensættelserne skal anvendes til fordel for de forsikrede  

 eller medlemmerne af pensionskassen.
 Selv om bonusudjævningshensættelserne ikke er aktuarmæssigt opgjorte  

 hensættelser, der kan anses for en egentlig forpligtelse over for  

 forsikringstagerne eller for medlemmerne af pensionskassen, er det fundet  

 rimeligt at foreslå, at også en andel af bonusudjævningshensættelserne kan  

 medtages ved opgørelsen af de aktuelle hensættelser.
Andelen skal beregnes som forholdet mellem livsforsikringshensættelser  

 eller pensionshensættelser for forsikringer og pensionsaftaler, der var i  

 kraft ved udgangen af 1982, og som er i kraft ved udgangen af afgiftsåret, og  

 samtlige livsforsikringshensættelser eller pensionshensættelser ved udgangen  

 af afgiftsåret.
Ved beregningen af andelen indgår hensættelser vedrørende  

 livrenter uden ret til bonus tegnet før den 1. maj 1982 ikke.
 Som nævnt i lovforslaget vil det i mange tilfælde stadig være  

 1982-reserven, der skal anvendes ved opgørelsen af overgangsfradraget i  

 stedet for afgiftsårets hensættelser.
 Efter lovforslaget skal der i disse tilfælde tages udgangspunkt i  

 præmiereserven med tillæg af en forholdsmæssig del af bonusfonden.
 Efter ændringsforslaget foreslås en ændret opgørelse af 1982-reserven.
Det skyldes for det første, at bonusfonden i visse tilfælde indeholdt  

 fordelt bonus.
Ved at fastsætte, at der til den enkelte forsikring eller  

 pensionsaftale skal henføres en forholdsmæssig andel af bonusfonden, vil der  

 kunne være forskel imellem denne fordeling og den reelt foretagne fordeling.
På denne baggrund foreslås formuleringen vedrørende 1982-reserven ændret,  

 således at der ved opgørelsen af denne i stedet tages udgangspunkt i  

 præmiereserven med tillæg af fordelt bonus og en forholdsmæssig andel af  

 ufordelte beløb indeholdt i bonusfonden.
I tilfælde, hvor betegnelsen  

 bonusfonden ikke er anvendt, kan der ved opgørelsen af 1982-reserven medtages  

 en forholdsmæssig andel af ufordelte beløb, som fuldt ud vil kunne  

 sidestilles med beløb indeholdt i bonusfonden.
For hver forsikring eller pensionsaftale opgøres den forholdsmæssige andel  

 af ufordelte beløb, der er indeholdt i bonusfonden ved udgangen af 1982, på  

 baggrund af forholdet mellem præmiereserven vedrørende den enkelte forsikring  

 eller pensionsaftale opgjort ved udgangen af 1982 og præmiereserverne for  

 samtlige forsikringer eller pensionsaftaler på dette tidspunkt.
Ved  

 opgørelsen af andelen medregnes hensættelser uden ret til bonus ikke.
 De forslåede ændringer skønnes uden nævneværdig provenumæssig virkning.
 Herudover indeholder forslaget redaktionelle ændringer.
Til nr. 8 Efter lovforslaget skal overgangsfradraget for forsikrings- og  

 pensionsaftaler med kommuner for disses tjenestemandsforpligtelser også  

 beregnes på grundlag af livsforsikrings- og pensionshensættelserne.
Det  

 betyder, at andele i egenkapital m.v. ikke længere indgår i de værdier, der  

 er friholdt for realrenteafgift.
Et stort antal kommuner afdækker deres pensionsforpligtelser over for  

 kommunens tjenestemænd ved at tegne en forsikring.
Forsikringsordningen går  

 ud på, at selskabet ved den enkelte tjenestemands pensionering eller død  

 udbetaler en grundpension samt bonus til kommunen, som udbetaler pensionen  

 til tjenestemanden eller dennes efterladte.
Det er dog kommunen og ikke  

 forsikringsselskabet, der over for tjenestemanden og dennes pårørende er  

 forpligtet til at betale pensionen.
 De øvrige kommuner har ikke foretaget en sådan afdækning af deres  

 tjenestemandspensionsforpligtelser.
 Ved gennemførelsen af realrenteafgiftsloven blev det fundet rimeligt, at  

 de kommuner, der havde afdækket deres pensionsforpligtelser, ikke blev  

 stillet ringere end de øvrige kommuner.
 Som følge heraf blev den del af forsikringsselskabets afgiftsgrundlag, der  

 svarede til forholdet mellem reserverne vedrørende de nævnte forsikringer og  

 de samlede reserver og passiver i øvrigt, fritaget for afgiften.
 Ved ændringsforslaget sikres, at den hidtidige afgiftsfritagelse  

 opretholdes.
 Til nr. 9 Pensionskasser, der har fået tilsagn om statslig  

 underskudsdækning, skal efter de gældende regler opgøre reserver, der er  

 fritaget for realrenteafgift efter realrenteafgiftslovens § 8, stk. 1, efter  

 reglerne i lovens § 8, stk. 4, for ikkepensionerede medlemmer.
 Reglerne er komplicerede, og de nævnte pensionskasser vil næppe være i  

 besiddelse af de oplysninger, der er nødvendige for beregningerne.
 Det nævnte problem vedrører de statsunderstøttede pensionskasser, der er  

 anført på finansloven for 1995, § 36.22.11.
 På baggrund heraf foreslås det, at de nævnte pensionskasser i stedet skal  

 opgøre overgangsfradraget efter de skematiske regler i realrenteafgiftslovens  

 § 8, stk. 5.
 § 8, stk. 5, omfatter efter de gældende regler kun den sociale  

 pensionsfond og hjælpe- og understøttelsesfonde.
 Til nr. 10, 13 og 14 Det foreslås i § 10 b at fastsætte, at  

 investeringsforeningen skal opgøre, hvor stor en del af udbyttet af  

 investeringsbeviset der er afgiftspligtigt.
 Dette skal meddeles den afgiftspligtige eller pengeinstituttet senest  

 samtidig med afgiftspligtens indtræden.
 I § 28, stk. 1, nr. 11, indsættes der hjemmel for ministeren til at  

 fastsætte nærmere regler for investeringsforeningernes meddelelse af  

 oplysningerne om afgiftspligt.
 I § 28, stk. 1, nr. 12, indsættes der hjemmel til fastsættelse af regler  

 for administrationen af 25 pct.-grænsen i § 3 e, stk. 1. Det er hensigten, at  

 der i princippet er tale om en dag til dag-opgørelse af grænsen.
Til nr. 17 For så vidt angår de ændrede regler for realrenteafgift af  

 investeringsbeviser, foreslås det, at virkningstidspunktet som udgangspunkt  

 bliver lovforslagets generelle virkningstidspunkt, dvs. fra og med  

 afgiftsåret 1995. Dette skyldes først og fremmest, at de hidtil gældende  

 regler har vist sig så vanskelige at administrere, at der endnu ikke er  

 indført systemer til styring af reglerne.
Det findes derfor ikke  

 hensigtsmæssigt, at disse regler skal finde anvendelse i hele 1995.
 For så vidt angår udlodninger foretaget i 1995, er der endnu ikke afregnet  

 afgift, hvorfor det ikke vil volde problemer at skifte princip.
 Til nr. 18 Som følge af ændringsforslaget ændres reglerne for afgift af  

 kursværdiændringer og kursgevinster og -tab på investeringsbeviser.
 Efter de gældende regler, der blev indført i april 1994, var der med  

 hensyn til kursværdiændringer og kursgevinster og -tab tale om et  

 gennemsigtighedsprincip, således at afgiftspligten afhang af det  

 underliggende afkast i investeringsforeningen. Ændringsforslaget bevirker, at  

 dette afkast af beviset enten vil være fuldt afgiftspligtigt eller fuldt  

 afgiftsfrit.
 For enkelte blandede investeringsforeninger, der er oprettet i tillid til  

 de gældende regler, vil ændringsforslaget betyde, at afkastet af  

 investeringsbeviser i disse foreninger fra og med afgiftsåret 1995 overgår  

 fra delvis afgiftspligt til fuld afgiftspligt.
På denne baggrund foreslås det at fastsætte en overgangsregel, hvorefter  

 disse blandede foreninger uanset bestemmelserne i den foreslåede § 3 e, stk.  

 2, anses for omfattet af bestemmelsen i § 3 e, stk. 1. Dette betyder, at  

 kursværdiændringer og kursgevinster og -tab på disse investeringsbeviser vil  

 være afgiftsfri.
Det er dog en forudsætning herfor, at der er tale om en  

 investeringsforening, der er oprettet inden fremsættelsen af lovforslaget, og  

 at investeringsforeningen senest den 1. juli 1995 ændrer vedtægterne og  

 investeringerne, således at den opfylder betingelserne i § 3 e, stk. 1.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder modtaget  

 skriftlige og/eller mundtlige henvendelser fra Foreningen af Registrerede  

 Revisorer og Foreningen af Firmapensionskasser.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Venstres, Det Konservative Folkepartis og Fremskridtspartiets medlemmer)  

 lovforslaget til vedtagelse med de stillede ændringsforslag.
Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse.
Mindretallet vil  

 stemme hverken for eller imod de stillede ændringsforslag.
Et andet mindretal (Fremskridtspartiets medlem af udvalget)  

 indstiller lovforslaget til forkastelse.
Mindretallet vil stemme for  

 de stillede ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af V og KF):
 Til § 1 1) Nr. 29 affattes således:
»29. I § 28, stk. 1, nr. 3, indsættes efter  

 »oplysninger vedrørende« ordene: »aktiebesiddelser samt  

 afkast, fradrag og værdien af fast ejendom i koncernforbundne selskaber, jf.  

 § 3 f, samt oplysninger vedrørende«.' Til § 3 2) I stk. 4, 2. pkt., ændres: »den 1. juli  

 1995« til: »den 1. august 1995«.
 3) Stk. 5 udgår.
Bemærkninger Til nr. 1 Det oprindelig fremsatte lovforslag indeholdt i sin § 1, nr. 34,  

 bestemmelser om kontroloplysninger.
Denne bestemmelse, der ikke blev ændret  

 ved 2. behandling, foreslås ændret således, at den svarer til ændringsforslag  

 nr. 6, der blev vedtaget ved 2. behandling.
Til nr. 2 I § 3, stk. 4, er foreslået indsat en overgangsregel, der skal  

 sikre, at visse blandede investeringsforeninger, der er oprettet i tillid til  

 de hidtil gældende regler, fortsat kan opnå afgiftsfrihed af  

 kursværdiændringer og kursgevinster og -tab.
Det er dog en forudsætning, at  

 der er tale om en investeringsforening, der er oprettet inden fremsættelsen  

 af lovforslaget, og at investeringsforeningen senest den 1. juli 1995 har  

 ændret sine vedtægter, således at de opfylder kravene i den foreslåede  

 bestemmelse i realrenteafgiftslovens § 3 e, stk. 1.
 Det har efterfølgende vist sig, at fristen den 1. juli 1995 er for kort.  

 Dette skyldes, at investeringsforeningerne for at få det nødvendige flertal  

 til en vedtægtsændring må afholde to generalforsamlinger.
 På denne baggrund foreslås det at forlænge fristen til den 1. august 1995.
 Til nr. 3 Ændringen er redaktionel.
