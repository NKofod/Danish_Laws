 Den 19. april 1955 meddelte folketinget sit samtykke til, at regeringen på  

 Danmarks vegne ratificerede den i Paris den 23. oktober 1954 undertegnede  

 protokol indeholdende beslutning af Det nordatlantiske Råd om, at  

 Forbundsrepublikken Tyskland skal opfordres til at tiltræde Den  

 nordatlantiske Traktat.
 Ved resolution af 21. april 1955 har Kongen herefter ratificeret  

 protokollen, hvis tekst er som følger:
PROTOKOL OM FORBUNDSREPUBLIKKEN TYSKLANDS TILTRÆDELSE AF DEN  

 NORDATLANTISKE TRAKTAT Deltagerne i Den nordatlantiske Traktat, undertegnet i Washington den 4, april 1949, som er forvisset om, at Forbundsrepublikken Tysklands tiltrædelse af denne  

 traktat vil forøge det nordatlantiske områdes sikkerhed, som har bemærket, at Forbundsrepublikken Tyskland i en erklæring af 3.  

 oktober 1954 har påtaget sig de forpligtelser, der er fastsat i artikel 2 i  

 De forenede Nationers Pagt, og ved sin tiltrædelse af Den nordatlantiske  

 Traktat har forpligtet sig til at afholde sig fra enhver handling, der er  

 uforenelig med traktatens strengt defensive karakter, og som yderliger har bemærket, at alle medlemsregeringerne har tilsluttet sig  

 den erklæring, som ligeledes den 3. oktober 1954 er afgivet af regeringerne i  

 Amerikas forenede Stater, Det forenede Kongerige Storbritannien og  

 Nord-Irland samt Den franske Republik i forbindelse med Forbundsrepublikken  

 Tysklands ovennævnte erklæring, er blevet enige om følgende bestemmelser:
 Artikel I.
 Ved nærværende protokols ikrafttræden skal Amerikas forenede Staters  

 regering på alle deltagernes vegne overbringe Forbundsrepublikken Tysklands  

 regering en opfordring til at tiltræde Den nordatlantiske Traktat.  

 Forbundsrepublikken Tyskland skal derefter i henhold til traktatens artikel  

 10 blive deltager i denne traktat på datoen for deponeringen af sit  

 tiltrædelsesinstrument hos Amerikas forenede Staters regering.
 Artikel II.
Nærværende protokol træder i kraft (a) når hver af deltagerne i Den  

 nordatlantiske Traktat har meddelt Amerikas forenede Staters regering sin  

 godkendelse deraf, (b) når alle ratifikationsinstrumenter vedrørende den  

 protokol, hvorved Brysseltraktaten ændres og fuldstændiggøres, er blevet  

 deponeret h os den belgiske regering, og (c) når alle ratifikations- eller  

 godkendelsesinstrumenter vedrørende overenskomsten om fremmede styrkers  

 tilstedeværelse i Forbundsrepublikken Tyskland er blevet deponeret hos  

 Forbundsrepublikken Tysklands regering.
Amerikas forenede Staters regering  

 skal underrette de øvrige deltagere i Den nordatlantiske Traktat om datoen  

 for modtagelsen af enhver meddelelse om godkendelse af nærværende protokol og  

 om datoen for nærværende protokols ikrafttræden.
 Artikel III.
Nærværende protokol, hvis engelske og franske tekst har samme gyldighed,  

 skal deponeres i Amerikas forenede Staters regerings arkiv.
Behørigt  

 bekræftede genparter deraf skal af nævnte regering sendes til de øvrige  

 deltagerlandes regeringer.
 Til bekræftelse heraf har de nedenfor anførte repræsentanter, der af deres  

 respektive regeringer er behørigt befuldmægtigede dertil, undertegnet  

 nærværende protokol.
 Undertegnet i Paris den 23. oktober 1954.
For Belgien: P.H.
SPAAK.
For Canada: L.B.
PEARSON.
For Danmark: H.C.
HANSEN.
For Frankrig: P.
MENDES-FRANCE.
For Grækenland: S.
STEPHANOPOULOS.
 For Island: KRISTINN GUDMUNDSSON.
For Italien: G.
MARTINO:
For Luxembourg: JOS.
BECH.
For Nederlandene: J.W.
BEYEN.
 For Norge: HALVARD LANGE.
 For Portugal: PAULO CUNHA.
For Tyrkiet: F.
KOPRULU.
 For Det forenede Kongerige Storbritannien og Nord Irland: ANTHONY EDEN.
 For Amerikas forenede Stater: JOHN FOSTER DULLES.
Den kgl. ambassadør i Washington meddelte ved en note af 22. april 1955  

 Amerikas forenede Staters regering, at Danmark havde godkendt protokollen.  

 Nævnte regering har senere tilkendegivet, at godkendelse fra samtlige  

 deltagere i Den nordatlantiske Traktat forelå den 5. maj 1955, og at de  

 øvrige i artikel II opstillede betingelser for protokollens ikrafttræden  

 ligeledes var opfyldt, hvorefter protokollen trådte i kraft på denne dato.
I  

 henhold til protokollens artikel I har Amerikas forenede Staters regering  

 derefter opfordret Forbundsrepublikken Tysklands regering til at tiltræde Den  

 nordatlantiske Traktat.
Forbundsrepublikken Tyskland har den 6. maj 1955  

 deponeret sit tiltrædelsesinstrument hos Amerikas forenede Staters regering  

 og er herefter i henhold til artikel 10 i Den nordatlantiske Traktat samme  

 dag blevet deltager i traktaten.
 Udenrigsministeriet, den 26. august  

 1955.
H.C.
Hansen.
