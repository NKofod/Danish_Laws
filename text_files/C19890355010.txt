1. Orientering I en konkret sag om en bestemt fremgangsmåde at inddække asbestholdige  

 eternittage på, har direktoratet fastslået, at den pågældende metode ikke  

 omfatter arbejde med asbest eller asbestholdigt materiale, og at metoden  

 iøvrigt kan anvendes uden risiko for frigivelse af asbestfibre til  

 omgivelserne, jf.
Arbejdsministeriets bekendtgørelse nr. 660 af 24. september  

 1986 om asbest § 1, stk. 1.
 Fremgangsmåden er følgende:
 Lægterne placeres med en indbyrdes passende afstand på eksisterende  

 skifertag og fastgøres med selvskærende skruer gennem eternitskiferen til  

 underliggende eksisterende trælægte.
 Lægter placeres med en indbyrdes passende afstand i bølgedalene og  

 fastgøres med selvskærende skruer gennem bølgeeternitten til underliggende  

 eksisterende trælægte.
 Inddækningsmaterialet fastgøres i de overliggende lægter.
II.
Instruktion Ovenstående skal lægges til grund ved kredsens vejledning om og  

 administration af asbestbekendtgørelsen.
III.
Ikrafttræden Straks.
