Ydelse af gave fra et selskab til en fond  

 var uden skattemæssige konsekvenser for selskabet, aktionærerne og fonden Et selskab X,  

 dettes aktionærer samt en fond forespurgte i et bindende svar, hvorvidt  

 Selskabet  

 X uden skattemæssige konsekvenser for Fonden og selskabets aktionærer kunne  

 yde  

 en gave til Fonden og tillagt fondens grundkapital? Beskrivelse af de faktiske forhold Selskab X  

 påtænker inden for de nærmeste år at give op til 200 mio. kr. i gave til  

 Fonden.
 Gaverne påtænkes  

 givet dels kontant og dels ved at selskabet vil overdrage et af selskabet  

 ejet  

 selskab, Selskab A, som en del af gaven.
 Selskabet X er  

 registreret som skattepligtig i medfør af selskabsskattelovens § 1, stk. 1,  

 nr.  

 1.
 Fonden er  

 registreret som omfattet af fondsbeskatningslovens § 1, stk. 1, nr. 1.
 Fonden er  

 stiftet af et tredje selskab, Selskab Z.
 I henhold til  

 fondens fundats er fondens formål, at:
 Ved opløsning af  

 fonden skal fondens formue uddeles efter bestyrelsens skøn til formål, der er  

 i  

 overensstemmelse med de i vedtægterne nævnte formål.
 Fonden er i dag  

 omfattet af lov om fonde og visse foreninger og har et almennyttigt formål.  

 Såfremt fonden som gave modtager aktier i selskab A og derved får bestemmende  

 indflydelse i selskab A, vil fonden blive omfattet af lov om erhvervsdrivende  

 fonde.
 XX er  

 bestyrelsesmedlem i Fonden samt hovedaktionær i og medlem af bestyrelsen i  

 Selskab X.
 Gaven til Fonden  

 vil blive udgiftsført i Selskabs X's regnskab og vil blive tillagt Fondens  

 grundkapital.
Spørgers opfattelse ifølge anmodning og bemærkninger til sagsfremstilling Spørgsmålet skal  

 efter repræsentantens opfattelse besvares bekræftende.
 Som begrundelse  

 anfører repræsentanten følgende:
 Da Fonden ikke  

 kan tilgodese den personkreds, som er aktionærer i Selskab X og da Fonden har  

 et formål, der er af almenvelgørende karakter, er det repræsentantens  

 opfattelse, at gavedispositionerne ikke har skattemæssig virkning for Selskab  

 X  

 eller for aktionærerne i Selskab X.
Til støtte for  

 sin opfattelse henviser spørgers repræsentant til afgørelsen refereret  

 i   


  

 SKM2002.211.LR  


,  

 hvor en hovedaktionær overdrog sit selskabs datterselskab vederlagsfrit til  

 en  

 almennyttig fond.
Ligningsrådet fandt, at hovedaktionæren ikke var  

 skattepligtig af dispositionen, idet fondens formål var af almenvelgørende  

 karakter, og idet hovedaktionæren ikke antoges at have økonomiske og/ eller  

 personlige interesser i overdragelsen.
Der blev bl.a. henset til, at  

 uddelinger  

 fra fonden ikke kunne tilfalde bestemte persongrupper, og at hovedaktionæren  

 gav både direkte og indirekte afkald på de overdragne aktier.
 Endvidere  

 henviser repræsentanten til TfS 2000.874 og TfS 1988.472, hvor  

 hovedaktionærerne heller ikke blev beskattet af overdragelse til en fond.  

 Hovedaktionærerne havde ikke en sådan direkte eller indirekte økonomisk eller  

 personlig interesse i ydelsen af gaven, at denne skatteretligt kunne anses  

 for  

 ydet af dem personligt med den virkning, at der forelå maskeret udlodning.
Repræsentanten  

 oplyser, at i den konkrete sag har aktionærerne i Selskab X ingen særlige  

 rettigheder til uddelinger fra Fonden eller fortrinsret til at indtage  

 bestemte  

 stillinger m.v.
Endvidere er den kreds af personer m.v., der kan komme i  

 betragtning ved uddelinger fra fonden, afgrænset efter retningslinier med et  

 objektivt præg, hvorfor fondens formål er af almenvelgørende karakter.  

 Endelig  

 giver aktionærerne ved overdragelsen af gaverne endeligt afkald herpå,  

 hvorfor  

 gaverne alene er i fondens interesse.
 I relation til  

 fondens skattemæssige forhold henviser repræsentanten til  


  

 SKM2002.211.LR  


,  

 hvoraf det fremgår, at fonden ansås for skattefri af overdragelsen i medfør  

 af  

 fondsbeskatningslovens § 3, stk. 3, idet det var afgørende, at aktierne  

 tilfaldt fondens grundkapital og ikke kunne uddeles.
 Det er spørgers  

 og repræsentantens opfattelse, at Fonden ikke vil være skattepligtig af  

 gaverne  

 i medfør af reglerne i fondsbeskatningslovens § 3, stk. 3, idet beløbet skal  

 tilgå fondens grundkapital, der kun kan anvendes til opfyldelse af fondens  

 formålsparagraf ifølge fundatsen.
SKATs indstilling og begrundelse De skattemæssige  

 konsekvenser for Selskab X Det er SKATs  

 vurdering, at selskabets ydelse af en gave til Fonden ikke har skattemæssige  

 konsekvenser for Selskab X.
Det bemærkes  

 dog, at det i anmodningen anføres, at "gaven til Fonden vil blive  

 udgiftsført i Selskab X's regnskab." I medfør af  

 statsskattelovens § 6, stk. 1, litra a kan selskaber ved opgørelsen af den  

 skattepligtige indkomst fradrage driftsomkostninger, dvs. de udgifter, som i  

 årets løb er anvendt til at erhverve, sikre og vedligeholde indkomsten.
Selskabets  

 ydelse af gaver til Fonden kan ikke anses for givet som led i selskabets  

 erhvervsmæssige drift.
Det er derfor SKATs vurdering, at selskabet ikke  

 skattemæssigt kan fradrage de afholdte udgifter til gaver, som en  

 driftsomkostning.
I medfør af  

 ligningslovens §  

 8 A  

 kan gaver, som  

 det godtgøres, at giveren har ydet til foreninger, fonde m.v., hvis midler  

 anvendes i almenvelgørende eller på anden måde almennyttigt øjemed fradrages  

 ved opgørelsen af den skattepligtige indkomst.
Fradragsretten indrømmes kun  

 for  

 gaver, som overstiger 500 kr. årligt og fradraget kan ikke udgøre mere end  

 6.600 kr. i 2006.
 Fradraget efter  

 ligningslovens §  

 8 A  

 er dog betinget  

 af at den pågældende fond er godkendt af SKAT i medfør af ligningslovens §  

 8 A  

 for det pågældende år.
Fonden fremgår  

 ikke umiddelbart af listen over godkendte fonde m.v. efter ligningslovens §  

 8 A.
Skattemæssigt kan selskabet derfor ikke fradrage  

 nogen del af den ydede gave i medfør af reglerne i ligningslovens §  

 8 A.
 Det bemærkes, at  

 SKAT ved nærværende svar ikke herved har taget stilling til, om der er  

 selskabsretlige  

 forhindringer for at give gaven, jf. f.eks. aktieselskabslovens § 114.
De skattemæssige  

 konsekvenser for Selskab X's aktionærer Vedr.  

 TfS2000.874 VL Vestre Landsret  

 fastslog i afgørelsen, at værdien af et gældsbrev, som et selskab overdrog  

 som  

 gave til en af selskabet stiftet fond, ikke kunne anses som maskeret  

 udlodning  

 til hovedanpartshaveren.
 Ved vurderingen  

 lagde Landsretten vægt på, at fondens formål måtte anses for at være af  

 almennyttig  

 eller almenvelgørende karakter og at anpartsselskabets gave til fonden, som  

 sådan var omfattet af § 83 i den dagældende anpartsselskabslov.
 Ved vurderingen  

 blev der endvidere lagt vægt på, at hovedanpartshaveren ikke havde, hverken  

 en  

 direkte eller indirekte økonomisk eller personlig interesse i ydelsen af  

 gaven.
Vedr.  


  

 SKM2002.211.LR Sagen angik et  

 selskab, som overførte samtlige af sine aktier i et datterselskab til en  

 fond.
 Ligningsrådet  

 svarende i den konkrete sag, at der var rådets opfattelse, at hovedaktionæren  

 ikke ville blive beskattet af en vederlagsfri overførsel af samtlige aktier i  

 driftsselskaber fra moderselskabet til en fond, når fondens formål er  

 almenvelgørende/ almennyttigt og når hovedaktionæren måtte antages ikke at  

 have  

 økonomiske eller personlige interesser i overdragelsen af datterselskabet til  

 fonden.
Vedr.  


  

 SKM2005.129.LSR Sagen angik et  

 selskab, som havde ydet gaver til KFUK Reden og Sathya Sai Baba  

 Landsforeningen,  

 som begge var godkendt efter ligningslovens §  

 8 A. Østre Landsret fastslog, at selskabet var berettiget  

 til fradrag for gavebeløbende inden for 5.000 kr's grænsen.
Beløb ydet ud  

 over  

 denne grænse, ansås vedrørende denne ene af gavemodtagerne for maskeret  

 udlodning til hovedaktionæren, idet beløbene til denne gavemodtager ansås for  

 ydet ud fra hovedaktionærens personlige ideelle interesse.
Vedr.  


  

 SKM2006.189.ØLR Sagen angik,  

 hvorvidt pengegaver, der var ydet af et anpartsselskab, skulle anses for  

 udlodning  

 til hovedanpartshaveren i medfør af ligningslovens §  

 16 A.
 Gaverne blev ydet  

 til Det Islamiske Forbund i Danmark og en række organisationer i Pakistan og  

 Danmark som yder understøttelse til studerende i Pakistan og nødlidende i  

 Afrika, ligesom gaverne er ydet som støtte til en muslimsk privatskole i  

 Danmark og støtte til foreninger, som arrangerer pilgrimsrejser til Mekka.
 Landsretten  

 fandt, at gaverne ikke blev givet som led i selskabets erhvervsmæssige  

 virksomhed.
 Af Landsrettens  

 begrundelse fremgår, at der er lagt vægt på, at det ikke er godtgjort, at  

 modtagerne  

 var almennyttige eller almenvelgørende foreninger.
Af dommen,  

 fremgår, at der ved vurderingen er lagt vægt på, at gaverne faldt uden for  

 det  

 område, som efter administrativ praksis er undtaget fra beskatning som  

 maskeret  

 udlodning På baggrund af  

 ovenstående afgørelser skal det i relation til de skattemæssige konsekvenser  

 for selskabets aktionærer, vurderes om:
 Ud fra det i  

 fundatsens beskrevne formål er det SKATs vurdering, at Fondens formål  

 hovedsagelig  

 er af almennyttig/ almenvelgørende karakter.
 Af vedtægterne  

 fremgår, at der ikke er tillagt stifterne, bestyrelsen eller selskabets  

 hovedaktionærer samt disse efterkommere særlige rettigheder eller fordele.
 Af vedtægterne  

 samt fondens seneste årsregnskab kan det ligeledes konstateres, at flertallet  

 af bestyrelsen består af personer, som ikke er i familie med selskabets  

 hovedaktionær.
 Endelige fremgår  

 det at fondens midler i tilfælde af opløsning ikke kan tilbagebetales til  

 stifteren,  

 til gaveydere eller til andre selskaber, men skal anvendes til formålet.
 Der er således  

 ikke tillagt fondens stifter eller selskabets hovedaktionærer særlige  

 rettigheder.
 Ud fra det af  

 selskabets repræsentant oplyste samt på baggrund af ovenstående er det SKATs  

 vurdering, at gaven ikke ydes som konsekvens af hovedaktionærernes/  

 aktionærernes direkte eller indirekte økonomiske eller personlige interesse.
 Det er derfor  

 SKATs opfattelse, at Selskab X's ydelse af en gave til fonden ikke vil have/  

 få  

 skattemæssige konsekvenser for selskabets hovedaktionærer.
De skattemæssige  

 konsekvenser for Fonden En gave kan  

 tilfalde en fond enten ved stiftelsen af fonden eller ved en senere  

 disposition.
 I lighed med  

 aktieselskaber er fonde som udgangspunkt skattepligtige af gaver.
 Fondsbeskatningslovens  

 § 3, stk. 3 indeholder dog regler om fritagelse for beskatning.
 Efter  

 fondsbeskatningslovens § 3, stk. 3, er ikke-familiefonde kun skattepligtige  

 af  

 gaver, som er bestemt til uddeling.
 Gaver, der ikke  

 kan anvendes til uddeling - dvs. som tilfalder grundkapitalen (den bundne  

 kapital)  

 - skal fonden således ikke medregne til den skattepligtige indkomst.
 Generelt er  

 fonde således ikke skattepligtige af de gaver, som ydes ved stiftelsen af  

 fonde.
 Såfremt gaven  

 tilfalder grundkapitalen (den bundne kapital), og det i vedtægten er bestemt,  

 at kapitalen i løbet af et nærmere fastsat tidsrum skal anvendes til  

 uddeling,  

 medregnes gaven dog til den skattepligtige indkomst.
 Spørgers  

 repræsentant har oplyst, at såvel den kontante del af en eventuel gave, som  

 den  

 del af gaven, der ydes i form af aktier vil blive tillagt fondens bundne  

 kapital.
 Det er derfor SKATs  

 vurdering, at fonden ikke vil skulle medregne den modtagne gave ved  

 opgørelsen  

 af den skattepligtige indkomst.
 SKATs konklusion  

 og indstilling:
 På baggrund af  

 ovenstående indstiller SKAT, at Selskab X kan yde en gave til Fonden uden  

 skattemæssige  

 konsekvenser for hverken Selskab X, Aktionærerne i Selskabs X eller Fonden.
Skatterådets afgørelse og begrundelse Skatterådet har  

 tiltrådt SKATs indstilling med den af SKAT anførte begrundelse.
