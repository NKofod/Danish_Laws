 I medfør af § 21, stk. 1, i lov nr. 227 af 27. maj 1970 om styrelse af  

 sociale og visse sundhedsmæssige anliggender fastsættes herved følgende  

 regler for socialstyrelsens styrelsesråd.
§ 1 Socialstyrelsens styrelsesråd består af styrelsens chef som formand og 13  

 andre medlemmer, som beskikkes af socialministeren for 4 år ad gangen,  

 svarende til de kommunale råds funktionsperiode.
De kommunale organisationer udpeger 4 medlemmer, hvoraf 2 repræsenterer  

 kommunerne og 2 repræsenterer amtskommunerne.
Københavns kommune udpeger 1  

 medlem.
Landsorganisationen i Danmark og Dansk Arbejdsgiverforening udpeger  

 hver 1 medlem.
Arbejdsministeren og indenrigsministeren udpeger hver 1  

 medlem, der repræsenterer henholdvis arbejdsdirektoratet og  

 sundhedsstyrelsen.
Undervisningsministeren udpeger 1 medlem.
Socialministeren  

 udpeger 3 medlemmer, hvoraf 1 skal have tilknytning til den centrale  

 forvaltning af de sociale forsikringslove. (* 1) § 2 Rådet har til opgave at være rådgivende for socialstyrelsens chef og  

 medvirker herunder til at styrelsens virksomhed koordineres med kommunale,  

 arbejdsmarkedsmæssige, sundhedsmæssige og undervisningsmæssige områder m.v.
§ 3 Styrelseschefen rådfører sig med rådet om emner af generel og principiel  

 karakter vedrørende socialstyrelsens centrale forvaltning.
Hver af rådets medlemmer kan indbringe sådanne spørgsmål til drøftelse i  

 rådet.
Henvendelse herom rettes til rådets formand senest 8 dage forinden det  

 møde, på hvilket spørgsmålet ønskes drøftet.
 Styrelseschefen drager omsorg for, at rådets medlemmer til stadighed  

 orienteres om udviklingen inden for styrelsens område.
§ 4 Rådet kan tilkalde særligt sagkyndig bistand til behandling af enkelte  

 spørgsmål.
§ 5 Rådet afholder møde så ofte det er fornødent, dog mindst 1 gang hvert  

 halve år.
 Formanden træffer bestemmelse om tid og sted for rådets møder og leder  

 dets forhandlinger.
 Der udarbejdes referat af alle møder, som udsendes til medlemmerne.
