Fremsat den 6. februar 2002 af  

 økonomi- og erhvervsministeren (Bendt Bendtsen) Forslag til Lov om ophævelse af lov om  

 erhvervsservice samt ændring af lov om statsautoriserede revisorer og  

 lov om registrerede revisorer (Nedlæggelse af erhvervsserviceordningen samt  

 præcisering af revisors opgaver) § 1 Lov nr. 1093 af 29. december 1999 om erhvervsservice ophæves.
§ 2 I lov om statsautoriserede revisorer, jf. lovbekendtgørelse nr. 501  

 af 30. juni 1998, som senest ændret ved lov nr. 449 af 7. juni 2001,  

 foretages følgende ændring:
 § 6 a, stk. 1, affattes således:
»En statsautoriseret revisors virksomhed omfatter revision  

 af regnskaber m.v. og supplerende beretninger samt rådgivning og  

 assistance i forbindelse hermed og inden for tilgrænsende  

 områder.
Revisor kan endvidere udøve lønadministration,  

 herunder myndighedskontakt, finansbogholderi, herunder myndighedskontakt,  

 samt andre rent administrative opgaver, som kundevirksomheden selv kunne have  

 løst.
Revisor må dog ikke udføre inkassovirksomhed,  

 optræde som rettergangsfuldmægtig eller træffe  

 ledelsesmæssige dispositioner, herunder disponere over  

 klientmidler.« § 3 I lov om registrerede revisorer, jf. lovbekendtgørelse nr. 502 af  

 30. juni 1998, som senest ændret ved lov nr. 449 af 7. juni 2001,  

 foretages følgende ændring:
 § 4 a, stk. 1, affattes således:
»En registreret revisors virksomhed omfatter revision af  

 regnskaber m.v. og supplerende beretninger samt rådgivning og  

 assistance i forbindelse hermed og inden for tilgrænsende  

 områder.
Revisor kan endvidere udøve lønadministration,  

 herunder myndighedskontakt, finansbogholderi, herunder myndighedskontakt,  

 samt andre rent administrative opgaver, som kundevirksomheden selv kunne have  

 løst.
Revisor må dog ikke udføre inkassovirksomhed,  

 optræde som rettergangsfuldmægtig eller træffe  

 ledelsesmæssige dispositioner, herunder disponere over  

 klientmidler.« § 4 Stk. 1. Loven træder i kraft den 1. marts 2002.
 Stk. 2. Lov nr. 1093 af 29. december 1999 om erhvervsservice  

 finder fortsat anvendelse for ansøgninger i henhold til § 2 i lov  

 om erhvervsservice, der er modtaget senest på dagen for dette  

 lovforslags fremsættelse.
§ 5 Stk. 1. Loven gælder ikke for Færøerne og  

 Grønland.
 Stk. 2. §§ 2 og 3 kan ved kongelig anordning sættes  

 i kraft for Grønland med de afvigelser, som de særlige  

 grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets baggrund og indhold Lov om erhvervsservice blev vedtaget i december 1999 og  

 trådte i kraft 1. januar 2000. Ved erhvervsservice forstås  

 varetagelse af myndighedskontakt for en kundevirksomhed gennem bistand i  

 forbindelse med udførelsen af kundevirksomhedens administrative  

 arbejde.
Idégrundlaget bag erhvervsservicekonceptet er, at den enkelte  

 virksomhed skal kunne overlade samtlige indberetninger og indbetalinger til  

 en privat erhvervsserviceleverandør, således at virksomheden kan  

 koncentrere indsatsen om sine kerneområder.
Med erhvervsserviceloven blev der indført en  

 tidsbegrænset (3-årig) offentlig tilskuds- og godkendelsesordning  

 for erhvervsserviceleverandører for at sikre udviklingen af et marked  

 for erhvervsservice.
Erhvervsserviceleverandører vil typisk være  

 revisorer, lønservicebureauer og landboforeninger.
 Tilskudsordningen indebærer, at mindre virksomheder  

 med mellem 1 og 10 fuldtidsansatte kan ansøge om at få  

 medfinansieret op til 80 % af udgifterne til etablering eller opgradering af  

 en administrativ IT-platform i forbindelse med overgangen til at modtage  

 erhvervsservice - dog maksimalt 12.000 kr. faldende til 8.000 kr. i  

 ordningens sidste 12 måneder.
Godkendelsesordningen skulle sikre, at kundevirksomhederne  

 betjenes af seriøse erhvervsserviceleverandører.
Med henblik  

 herpå rummer godkendelsesbetingelserne to hovedelementer:
dels skal en række generelle forbrugerbeskyttende vilkår  

 være opfyldt, såsom fast forretningssted og tegning af forsikring  

 el. lign. til sikring af kundernes pengekrav i tilfælde af  

 leverandørens misligholdelse, dels skal erhvervsserviceleverandøren som minimum tilbyde at  

 levere følgende ydelser: lønadministration inkl.  

 myndighedskontakt og finansbogholderi, herunder myndighedskontakt.
 Ved ophævelse af lov om erhvervsservice bortfalder  

 de mindre virksomheders mulighed for at opnå medfinansiering  

 (tilskudsordningen), og samtidig ophører den offentlige  

 godkendelsesordning.
De ydelser, der indgår i erhvervsserviceordningen,  

 er ikke forbeholdt godkendte erhvervsserviceleverandører, men kan  

 udbydes af alle.
Den lovmæssige ordning regulerer alene tilskuds- og  

 godkendelsesordningen.
Derfor kan erhvervsserviceydelser fortsat udbydes af  

 alle - også efter ordningens nedlæggelse.
Erhvervsserviceordningen har alene været tænkt  

 som en midlertidig ordning til fremme af markedet for erhvervsservice.
Det  

 har således ikke været hensigten, at muligheden for  

 medfinansiering og offentlig godkendelse skulle fungere permanent.
Ordningen har fungeret i 2000 og 2001   det vil sige 2 af  

 de påtænkte 3 år.
I de 2 år er der i alt godkendt ca.  

 1.200 erhvervsserviceleverandører, og der er udbetalt i alt 96,5 mio.  

 kr. til ca. 9.000 kundevirksomheder.
Det vurderes derfor, at branchen for  

 erhvervsservice er kommet godt fra start, samt at erhvervsservicekonceptet er  

 indarbejdet tilfredsstillende.
Der er da også det seneste år sket  

 et fald i antallet af udbetalinger fra tilskudsordningen.
I øvrigt har  

 erfaringerne vist, at andre end godkendte erhvervsserviceleverandører  

 udbyder forskellige former for erhvervsserviceydelser.
Der skønnes  

 således ikke længere at være behov for en regulering af  

 erhvervet.
 På denne baggrund foreslås det at  

 nedlægge den lovregulerede erhvervsserviceordning.
2. Afviklingen af tilskudsordningen Tilskudsordningen er finansieret inden for en  

 beløbsramme, der afsættes på finansloven.  

 Ansøgninger om medfinansiering, der er modtaget senest på dagen  

 for lovforslagets fremsættelse, vil efter forslaget fortsat kunne  

 behandles.
Ansøgere, der har søgt om tilskud senest på  

 dagen for lovforslagets fremsættelse, vil altså kunne få  

 tilskud, hvis betingelserne herfor i øvrigt er opfyldt.
3. Økonomiske og administrative konsekvenser for det  

 offentlige På finansloven for 2001 er der afsat 38,3 mio. kr.  

 som tilskudsmidler til erhvervsserviceordningen samt en overførsel fra  

 2000 på 7,7 mio. kr.
Af den samlede bevilling på 46 mio. kr. er  

 der i 2001 foretaget udbetalinger af tilskud for 19,4 mio. kr., ligesom der  

 er givet tilsagn om tilskud for 3,5 mio. kr.
Dernæst er der for 2001  

 116 ikke færdigbehandlede ansøgninger om tilskud.
Disse  

 ansøgninger beløber sig maksimalt til 1,2 mio. kr.
Endelig  

 forventes det, at Erhvervs- og Selskabsstyrelsen i perioden fra 1. januar  

 2002 og frem til lovforslagets fremsættelse vil modtage ca. 100  

 ansøgninger om tilskud, som maksimalt vil beløbe sig til 0,8  

 mio. kr.
Der vil således ved lovforslagets fremsættelse  

 være en pulje af uforbrugte midler på 21,1 mio. kr.
Forkortelsen  

 af lovens gyldighedsperiode på ca. 1 år vil derfor betyde, at de  

 uforbrugte midler for 2001 på 21,1 mio. kr. kan overføres til  

 finansloven for 2002.
År FFL 2002 FFL 2003 FFL 2004 FFL 2005 Mer-/mindre udgifter i forhold til hidtidig ordning (mill.  

 kr.) Stat Kommune 0 Kompenserende besparelser/ forbrug af  

 reserver/merindtægter (mill. kr.) Stat Kommune 21,1 Ændret statsligt personale forbrug Forøgelse Kompenserende reduktioner 0 4. Høring Lovforslaget er sendt i høring til  

 følgende:
 Advokatrådet, Arbejdsmarkedets Tillægspension,  

 Foreningen af Erhvervsservice Leverandører, Dansk  

 Erhvervsgartnerforening, Dansk Familielandbrug, Dansk Handel og Service,  

 Dansk Industri, Danske Andelskasser, De Danske Landboforeninger, Det Danske  

 Handelskammer, Forbrugerrådet, Foreningen af Statsautoriserede  

 Revisorer, Foreningen Danske Revisorer, Foreningen Registrerede Revisorer  

 FRR, Håndværksrådet, Kommunernes Revisionsafdeling,  

 Landbrugets Rådgivningscenter, Liberale Erhvervs Råd, REVIFORA  

 Foreningen for revision, økonomi og ledelse, Revisorkommissionen,  

 Rigsrevisionen og Skatteministeriet.
5. Erhvervsøkonomiske konsekvenser Lovforslaget skønnes ikke at få  

 økonomiske konsekvenser for erhvervslivet.
Muligheden for tilskud til  

 virksomheder, som ønsker at etablere en IT-platform til brug for  

 erhvervsservice, bortfalder dog med forslaget.
Andre end godkendte erhvervsserviceleverandører  

 udbyder i dag forskellige former for erhvervsserviceydelser, ligesom det  

 må forventes, at de allerede etablerede  

 erhvervsserviceleverandører fortsætter deres virksomhed.
Derfor  

 må det antages, at de rationaliseringsgevinster, mindre virksomheder  

 kan opnå, ikke formindskes.
Ophævelsen forventes derfor ikke at  

 få større økonomisk betydning for de mindre  

 virksomheder.
6. Administrative konsekvenser for erhvervslivet Bortfaldet af tilskuds- og godkendelsesordningen  

 indebærer i sig selv ingen administrative byrder for erhvervslivet.  

 Selv om erhvervsserviceordningen ophører, har virksomhederne fortsat  

 mulighed for helt eller delvist at overlade deres indberetninger og  

 indbetalinger til udbydere af erhvervsserviceydelser, såsom  

 lønadministration og finansbogholderi, herunder myndighedskontakten.  

 Samtidig tyder udviklingen i udbetalingen af tilskud på, at der ikke er  

 det store behov hos virksomheder for økonomisk hjælp til  

 IT-anskaffelser.
Antallet af virksomheder, som har fået udbetalt  

 tilskud, er faldet i løbet af 2001. I sidste halvår af 2001 har  

 kun ca. 600 virksomheder fået udbetalt tilskud til IT-anskaffelser.  

 Derfor skønnes det, at bortfaldet af tilskudsordningen i dennes sidste  

 leveår næppe påfører virksomhederne væsentlige  

 ulemper.
Dette skal ikke mindst ses i lyset af de meget begrænsede  

 beløb, der vil være til rådighed for den enkelte  

 virksomhed, der måtte søge om tilskud.
7. Miljømæssige konsekvenser Lovforslaget skønnes ikke at få  

 miljømæssige konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Oversigt over konsekvenser af lovforslaget Positive konsekvenser/ Mindre omkostninger Negative konsekvenser/ Meromkostninger Økonomiske og administrative konsekvenser for det  

 offentlige Uforbrugte midler for 2001 på 21,1 mio. kr. kan  

 overføres til finansloven for 2002.
Ingen Erhvervsøkonomiske konsekvenser Ingen Minimale konsekvenser, jf. ovenfor.
Administrative konsekvenser for erhvervslivet Ingen Ingen Miljømæssige konsekvenser.
Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Ved denne bestemmelse ophæves lov nr. 1093 af 29.  

 december 1999 om erhvervsservice.
Til § 2 Ved ændringen af revisorlovene i 1999 blev revisors  

 virksomhedsområde udvidet til at omfatte aktiviteter under  

 erhvervsserviceordningen.
Udvidelsen fremgår af § 6 a,  

 stk. 1, 2. pkt., i den gældende lov om statsautoriserede  

 revisorer.
Ophævelse af erhvervsserviceordningen vedrører  

 imidlertid kun tilskuds- og godkendelsesordningen - og ikke de ydelser, der  

 leveres som led i ordningen.
Statsautoriserede revisorer vil derfor som  

 hidtil kunne udbyde sådanne ydelser.
På denne baggrund  

 foreslås ydelserne nu indeholdt i § 6 a, stk. 1, i lov om  

 statsautoriserede revisorer som 2. og 3. punktum.
Til § 3 § 4 a, stk. 1, 2. pkt., i den gældende lov  

 om registrerede revisorer er enslydende med bestemmelsen i § 6 a,  

 stk. 1, 2. pkt., i den gældende lov om statsautoriserede  

 revisorer.
Der henvises derfor i det hele til bemærkningerne til  

 § 2.
Til § 4 Det foreslås, at loven træder i kraft den 1.  

 marts 2002. Da godkendelsesordningen herved nedlægges, bortfalder  

 samtidig muligheden for at benytte betegnelsen »godkendt  

 erhvervsserviceleverandør«.
 I stk. 2 foreslås det, at ansøgninger om  

 medfinansiering, der er modtaget senest på dagen for lovforslagets  

 fremsættelse, fortsat vil kunne behandles efter lov om  

 erhvervsservice.
Til § 5 Loven gælder ikke for Færøerne og  

 Grønland.
