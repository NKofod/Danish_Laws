Klage  

 over utilstrækkelig undersøgelse i forbindelse med hyppig afføring Nævnet fandt grundlag for at kritisere speciallægen for  

 hans behandling af patienten den 1. august 2002, idet han afsluttede  

 undersøgelsesprogrammet efter kun at have udført en delvis  

 kikkertundersøgelse  

 af tarmen.
Nævnet lagde herved vægt på, at patienten var blevet  

 henvist til speciallægen på grund af ændret afføringsmønster.
Speciallægen  

 foretog en kikkertundersøgelse af den S-formede del af tyktarmen og  

 endetarmen  

 (fleksibel sigmoideoskopi), som viste normale forhold, og han noterede, at  

 det  

 mistænkelige blod formentlig var rødbeder.
Nævnet oplyste, at ændring i afføringsvanerne er et af  

 de væsentligste symptomer, som hos patienter over 40 år skal give anledning  

 til  

 undersøgelse for mulig ondartet sygdom i tyktarmen.
Undersøgelsen skal  

 omfatte  

 en kikkertundersøgelse af den S-formede del af tyktarmen og endetarmen  

 (fleksibel  

 sigmoideoskopi), undersøgelse af afføringen for ikke synligt blod,  

 kikkertundersøgelse af tyktarmen (koloskopi), samt en almindelig objektiv  

 vurdering inklusive undersøgelse af endetarmen (rektal eksploration).
 Nævnet fandt ikke grundlag for at kritisere den  

 praktiserende læge for hans behandling af manden i perioden fra maj til  

 december 2002, idet han henviste patienten til udredning hos speciallæge, som  

 ikke gav anledning til yderligere opfølgning.
Nævnet lagde herved vægt på, at patienten henvendte sig  

 til lægen den 23. maj 2002 på grund af ændrede afføringsforhold, og lægen  

 konkluderede, at det drejede sig om hyppig afføring og ordinerede behandling  

 med Paragurt.
Patienten henvendte sig igen den 20. juni 2002 med fortsatte  

 klager over ændrede afføringsforhold og oplyste, at der var tale om meget  

 hyppige afføringer, som enkelte gange havde haft rødlig farve.
Lægen  

 mistænkte  

 på denne baggrund, at der kunne være tale om blodtilblanding og henviste til  

 yderligere undersøgelse hos speciallæge.
