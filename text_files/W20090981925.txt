Befordringstilskud, modtager efterløn, løst ansat Nævnet traf denne A F G Ø R E L S E De er ikke berettiget til befordringstilskud under deltagelse i kurset Kvalifikation til taxakørsel afholdt i perioden 20. oktober til 4. november 2008.
 Ankenævnet tiltræder således a-kassens afgørelse af den 30. oktober 2008.
B E G R U N D E L S E Efter reglerne kan beskæftigede lønmodtagere, selvstændige erhvervsdrivende, ledige med ret til selvvalgt uddannelse samt personer, der hverken er berettigede til dagpenge eller ydelser efter lov om arbejdsløshedsforsikring mv. eller modtager kontanthjælp eller starthjælp efter lov om aktiv socialpolitik eller introduktionsydelse efter lov om integration af udlændinge i Danmark, opnå befordringstilskud under deltagelse i uddannelse.
Ankenævnet har lagt til grund, at De modtager efterløn.
De har siden den 12. september 2008 været ansat som chaufførafløser.
Det er endvidere lagt til grund, at De modtog efterløn under kursusdeltagelsen.
 Ankenævnet har lagt vægt på, at De modtog efterløn under deltagelse i kurset Kvalifikation til taxakørsel afholdt i perioden 20. oktober til 4. november 2008, og at efterløn er en ydelse efter lov om arbejdsløshedsforsikring m.v.
 Ankenævnet finder på denne baggrund ikke, at De er omfattet af den personkreds der kan opnå befordringstilskud.
R E G L E R Ankenævnet henviser til O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra a-kassen.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsløshedskassen Regler Lov om arbejdsmarkedsuddannelser m.v. jf. lovbekendtgørelse nr. 190 af 18. marts 2008:
Kapitel 6 Tilskud § 21. Beskæftigede lønmodtagere, selvstændige erhvervsdrivende og ledige med ret til selvvalgt uddannelse samt personer, der hverken er berettigede til dagpenge eller ydelser efter lov om arbejdsløshedsforsikring m.v. eller modtager kontanthjælp eller starthjælp efter lov om aktiv socialpolitik eller introduktionsydelse efter lov om integration af udlændinge i Danmark, kan opnå tilskud til kost og logi ved indkvartering og til dækning af udgifter til befordring ved deltagelse i arbejdsmarkedsuddannelser og enkeltfag, der er optaget i en fælles kompetencebeskrivelse, og ved deltagelse i individuel kompetencevurdering efter denne lov.
 Stk. 2. Det er en betingelse for at opnå ydelse efter stk. 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.
 Lov om arbejdsløshedsforsikring m.v. jf. lovbekendtgørelse nr. 975 af 26. september 2008:
 § 100.
 Stk. 12. Ankenævnets forretningsorden fastsættes af beskæftigelsesministeren.
 Bekendtgørelse nr. 203 af 24. marts 2004 om forretningsorden for Arbejdsmarkedets Ankenævn:
 § 6. Ankenævnets forhandlinger ledes af formanden, i formandens forfald af stedfortræderen.
Stk. 2. Sagerne afgøres ved almindelig stemmeflerhed af de tilstedeværende medlemmer, jf. § 7, stk. 1. Hvis stemmerne står lige, gør formandens stemme udslaget.
I sådanne tilfælde kan ethvert af medlemmerne dog kræve sagen udsat til fornyet behandling i et efterfølgende møde.
Stk. 3. Skønner formanden, at en sag er egnet til at blive afgjort, uden at der afholdes møde, sender formanden indstilling til medlemmerne om, hvad afgørelsen bør gå ud på.
Hvis et medlem ikke ønsker at afgøre sagen på dette grundlag, skal sagen behandles på et møde.
