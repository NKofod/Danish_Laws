 Foranlediget af flere henvendelser vedrørende forståelsen af  

 Veterinærdirektoratets cirkulæreskrivelse af 24. juni 1993 (J.nr. 5a  

 562-441-0/93) og til oplysning om den seneste udvikling kan meddeles  

 følgende:
 Handelsdokumenter.
 Ved et nyligt afholdt møde i Bruxelles blev det klart, at nogle  

 medlemsstater forlanger, at handelsdokumenter for forsendelser af fersk kød  

 skal være underskrevet af embedsdyrlægen ved afsendervirksomheden, således  

 som det er krævet i nogle af sprogversionerne af fersk kød direktivet.
 De fleste medlemsstater finder, at kravet ikke er i overensstemmelse med  

 intentionerne med Det Indre Marked, og Kommissionen forventes derfor snarest  

 at fremsætte forslag til en beslutning/direktivændring, hvorefter der ikke  

 længere vil være krav om embedsdyrlægens underskrift.
En sådan ændring forventes dog tidligst i oktober 1993, og indtil  

 ændringen er vedtaget, skal handelsdokumneter for fersk kød påtegnes af  

 embedsdyrlægen med dato, stempel og underskrift.
Hidtil udstedte  

 handelsdokumenter betragtes dog som gyldige også uden påtegningen.
Samtidig kan oplyses, at Veterinærdirektoratet er gjort opmærksom på  

 eksistensen af CMR-fragtbreve, som efter det oplyste anvendes i vid  

 udstrækning ved international transport ad landeveje.
Efter  

 Veterinærdirektoratets opfattelse kan CMR-fragtbrevet anvendes som  

 handelsdokument.
CMR-fragtbrevet foreligger i sæt bestående af 4 forskelligt farvede  

 eksemplarer bestemt til henholdsvis 1) tarifkontrollen, 2) afsender, 3)  

 modtager og 4) vognmand.
Embedsstempel anbringes på 2) og 3), mens dato og  

 underskrift anføres på 2), således at det på 3) og 4) fremkommer som  

 gennemslag.
 Oplysningerne om afsendervirksomhedens identitet (DK/Danmark, EØF- og  

 autorisationsnummer) samt embedsdyrlægens påtegning (for fersk kød) angives i  

 rubrik 13 på forsiden af fragtbrevet eller i den rubrik til særlige aftaler,  

 som findes på bagsiden.
Kopi af handelsdokumneter med embedsdyrlægens påtegning skal opbevares i  

 kronoloigisk orden i mindst 1 år af afsendervirksomheden.
Embedsdyrlægen skal  

 have adgang til samlingen.
 Da heller ikke anvendelsen af CMR-fragtbrevet er aftalt med de øvrige  

 EF-lande, bedes embedsdyrlægen, indtil nærmere afklaring af situationen er  

 opnået, ved forsendelser af fersk kød og kødprodukter til de øvrige EF-lande  

 udstede sædvanligt sundheds- og hygiejnecertifikat, såfremt  

 afsendervirksomheden anmoder herom.
 Iøvrigt bemærkes, at Veterinærdirektoratet er indforstået med, at  

 sundhedscertifikater, som udstedes på oprindelsesvirksomheden for varer, der  

 undervejs forudsættes omladet på en autoriseret virksomhed uden oplagring,  

 ikke påføres registreringsnummer for transportmidlet, således at den  

 pågældende rubrik i stedet annulleres med »xxx«.
 Under samme omstændigheder er Veterinærdirektoratet ligeledes indforstået  

 med, at oprindelsesvirksomheden angiver den udenlandske modtager på  

 handelsdokumentet.
Reglerne om anvendelse af handelsdokument vedrører kun varer til  

 afsætningen inden for EF.
Af hensyn til mulighederne for at føre kontrol med  

 varer bestemt til 3.-lande vil der fortsat i vidt omfang være behov for  

 veterinærcertifikater (i reglen indenrigscertifikater) ved overførsel af  

 varer mellem autoriserede virksomheder i Danmark.
Det er dog fortsat muligt  

 at overføre varer under plombe uden veterinærcertifikat, og såfremt  

 supplerende attestationer ikke er nødvendige som følge af krav fra  

 aftagerlande, bør der ikke stilles krav f.eks. om oplysning om slagtedato som  

 begrundelse for at kræve et indenrigscertifikat for varer, der hidtil er  

 modtaget uden certifikat.
Er handelsdokumentet for fersk kød leveet til  

 frysehus forsynet med oplysning om opirndelsesslagteri(er), kan  

 handelsdokumentet anvendes som grundlag for eventuelt fornødent  

 EØF-sundhedscertifikat, idet sundhedsmærket på varerne i sig selv er  

 dokumentation for, at EF-reglerne er overholdt.
 Forsegling.
 Bortfaldet af kravet om forsegling under transport gælder ligeledes kun  

 for varer bestemt til afsætning inden for EF.
 USA-autoriserede opskærings- og kødproduktvirksomheder kan derfor fortsat  

 kun modtage kød i forseglet transportmiddel og kun fra andre USA-godkendte  

 virksomheder i Danmark.
Ved forsendelse til frysehus kræves ikke generelt forsegling, men fersk  

 kød, som er transporteret i uforseglet transportmiddel, kan kun afsættes  

 inden for EF, idet varen mister sin USA-status efter transport uden  

 forsegling.
På den baggrund skal frysehuse, der modtager varer uden  

 forsegling, holde disse skarpt adskilt fra varer modtaget med forsegling.  

 Varer sendt til frysehus uden forsegling skal være ledsaget af  

 handelsdokument.
Veterinærdirektoratets cirkulæreskrivelse af 24. juni 1993 (J.nr. 5a  

 562-441-0/93) er visse steder fortolket således, at kravet om forsegling af  

 transportmidlet ved overførsel af varer til frysehus er bortfaldet, men i  

 henhold til ovenstående mister fersk kød herved sin USA-status.
Anser  

 embedsdyrlægen det for godtgjort, at et sådant parti ikke - bortset fra  

 transporten - har opholdt sig uden for autoriseret område, kan der dog  

 udstedes certifikat også til 3.lande (herunder USA og Japan).  

 Tillægsattestationer kan kun afgives i overensstemmelse med modtaget  

 certifikat fra oprindelsesvirksomheden.
 For varer til hjemmemarkedsgodkendte virksomheder kræves ikke forsegling  

 og på handelsdokumentet kræves fortsat ingen påtegning fra embedsdyrlægen.
 Det understreges, at indførelsen af handelsdokumneter ikke ændrer noget i  

 forhold til embedsdyrlægens forpligtelse til at føre kontrol med ind- og  

 udgående fersk kød og kødprodukter.
De særlige regler om anvendelse af ATP-godkendt transportmateriel,  

  jf. bekendtgørelse nr. 801 af 6. december 1991 om international transport af  

 letfordærvelige levnedsmidler, er stadig gældende og skal overholdes,  

 hvadenten transportmidlet forsegles eller ej.
I henhold til  

 Veterinærdirektoratets skrivelse af 19. januar 1993 (5a 8683-1-0/93) har  

 Grækenland med virkning fra 1. april 1993 tiltrådt ATP-konventionen.
De  

 græske myndigheder har dog meddelt, at man endnu ikke har gennemført den  

 nødvendige lovgivning i Grækenland.
Indtil videre skal der derfor ikke kræves  

 ATP-godkendelse af græske biler, som afhenter varer i Danmark til det græske  

 marked.
Bilerne skal dog i øvrigt være hygiejnisk i orden.
Opmærksomheden henledes iøvrigt på, at reglerne for genindførsel af  

  returvarer (jf.
Veterinærdirektoratets cirkulæreskrivelse af 15. marts 1989,  

 K.K. 324-1989) fortsat gælder.
For varer, som er afsendt til EF-lande  

 ledsaget af handelsdokument, skal kopi heraf vedlægges ansøgningen om  

 genindførselstilladelse.
 Lejligheden benytes til at meddele, at varer, som afvises i Sverige  eller  

 Norge på grund af Salmonella-fund, ikke må frigives uden tilladelse fra  

 Veterinærdirektoratet.
 P.V.V.
