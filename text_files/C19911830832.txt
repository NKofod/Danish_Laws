(Til importører og forhandlere af  

 motorkøretøjer samt virksomheder, der udlejer køretøjer til  

 valutaudlændinge) Folketinget har vedtaget et forslag til lov om ændring af lov om  

 registreringsafgift af motorkøretøjer mv (Afgift af brugte biler, omlægning  

 af miljøfradrag mm.) Den ny lov går ud på at ændre registreringsafgiftsloven på følgende  

 områder:
1. Afgift af nye køretøjer (omlægning af  

 miljøfradraget) 2. Afgift af brugte køretøjer 3. Busser til kørestolsbrugere 4. Eldrevne biler 5. ombyggede biler 6. Tekniske ændringer Loven træder i kraft den 1. juli 1991.
 Det hidtil gældende fradrag i afgiften for nye biler, der er godkendt af  

 Justitsministeriet som miljøvenlige ophæves.
 Afgiftslempelsen anvendes til at forhøje skalaknækket for personbiler  

 (overgangen fra 105 pct. til 180 pct. afgift) fra 19.750 kr. til 34.400 kr.  

 og indføre en afgiftsfri bundgrænse på 6.100 kr. for værdiafgiftspligtige  

 varebiler, campingbiler, hyrevogne og sygebiler.
 Afgiften af nye motorcykler ændres ikke.
2. Afgift af brugte køretøjer Bestemmelserne om betaling af afgift efter nypris af personkøretøjer og  

 varebiler, der indføres som brugte, ophæves.
 Afgiftsgrundlaget for alle brugte køretøjer, der ikke tidligere er fuldt  

 afgiftsberigtigede her i landet, fastsættes herefter ved vurdering.
Samtidig indføres i alt 7 særlige afgiftsskalaer for brugte personbiler og  

 motorcykler.
I afgiftsskalaerne nedsættes skalaknækket i takt med  

 køretøjernes alder, således at den del af et køretøjs afgiftspligtige værdi,  

 der beskattes med 180 pct., tilnærmelsesvis følger køretøjets værdi.
 Vurderingsprisen for køretøjer, der er mere end 35 år gamle og fremtræder  

 som originale, fastsættes til køretøjernes brugsværdi.
 Afgiftssatserne for nye og brugte køretøjer fremgår af oversigten bagest i  

 denne meddelelse.
3. Busser til kørestolsbrugere Afgiftsfritagelsen for busser med reduceret sædeantal udvides således, at  

 den også omfatter kørestolsbrugere samt familier og plejefamilier med børn i  

 kørestole.
 Busser med reduceret sædeantal kan efter de hidtidige regler kun anvendes  

 afgiftsfrit af private, hvis de ejes af plejehjem og lignende institutioner  

 og anvendes til transport af egne patienter.
 Den udvidede afgiftsfritagelse er betinget af, at bussen er fritaget for  

 vægtafgift efter vægtafgiftslovens § 16 (bevilling til støtte om køb af  

 bussen efter bistandsloven).
Busserne skal ekspederes hos Told&Skat med henblik på udstedelse af  

 toldattest til brug ved registreringen hos politiet.
Det gælder også ved  

 ejerskifte af busser, som skal anvendes med reduceret sædeantal.
 Hvis en bus ønskes ekspederet hos Told & Skat, før der er meddelt  

 vægtafgiftsfritagelse, skal køretøjet fremtræde med det fulde antal bussæder.  

 Det er ikke tilstrækkeligt, at ejeren påtænker at søge om støtte til køb af  

 bussen eller har en ansøgning til behandling hos de sociale myndigheder.
Ifølge den ny lovbestemmelse kan sædeantallet reduceres for busser, der er  

 fritaget for vægtafgift.
Vægtafgiftsfritagelsen skal dokumenteres ved  

 fremlæggelse af registreringsattest med vægtafgiftsportefølje 00 påført.
4. Eldrevne biler Afgiftsfritagelsen for eldrevne motorkøretøjer (Biler og motorcykler) med  

 tilladt totalvægt ikke over 2 tons forlænges indtil udgangen af 1994.
5. Ombyggede biler Skatteministeren bemyndiges til at fastsætte regler om afgiftsfri  

 ombygning af tidligere afgiftsberigtigede køretøjer og afgiftsberigtigelse af  

 køretøjer, der har mistet deres afgiftsmæssige identitet.
 Der er tale om en udvidelse af bemyndigelsen til at fastsætte regler om  

 fritagelse for afgift af køretøjer, der genopbygges efter færdselsskade,  

 tæringsskade, slitage mm.
 Formålet med ændringen er at få harmoniseret reglerne på området med  

 reparation og ombygning af køretøjer.
 Indtil en ny bekendtgørelse foreligger gælder de hidtidige regler uden  

 ændringer.
 Når et tidligere afgiftsberigtiget køretøj skal afgiftsberigtiges, fordi  

 det har mistet sin afgiftsmæssige identitet, beregnes afgiften af køretøjets  

 afgiftspligtige værdi efter satserne for nye køretøjer.
6. Tekniske ændringer Den ny lov indeholder nogle ændringer af teknisk karakter.
 Det skal nævnes, at vurderingsforretningerne, der udføres af 2  

 vurderingsmænd, fremover skal udføres af 3 vurderingsmænd, hvoraf 1 skal være  

 teknisk kyndig, og 1 skal være handelskyndig.
 Indtil en handelskyndig vurderingsmand er beskikket, udføres  

 vurderingsforretningerne som hidtil af 2 vurderingsmænd.
 Der sker en tydeliggørelse af bestemmelserne om betaling af afgift af  

 køretøjer, der har mistet deres afgiftsmæssige identitet.
Afgiften skal være betalt til Told & Skat, inden køretøjet tages i  

 brug efter reparation eller ombygning.
For betaling af afgift hæfter ejeren  

 eller den, i hvis navn køretøjet registreres.
Ikrafttrædelses- og overgangsbestemmelser Loven træder i kraft den 1. juli 1991.
 De nye afgiftssatser finder anvendelse på køretøjer, som fra den 1. juli  

 1991 anmeldes til registrering hos politiet mod fremlæggelse af certifikat  

 (»Certifikat-køretøjer«), eller fra denne dato anmeldes til  

 ekspedition hos Told & Skat med henblik på udstedelse af afgiftsattest  

 eller toldattest til brug ved registreringen(»Attest-Køretøjer«).
 Afgiftsgrundlaget for personkøretøjer og varebiler, der indføres som  

 brugte, fastsættes som for andre brugte køretøjer ved vurdering.
 Den afgiftspligtige værdi kan ikke overstige køretøjets oprindelige værdi  

 som nyt.
 Kan Told & Skat ikke konstatere køretøjets pris som nyt, fastsættes  

 denne pris skønsmæssigt af vurderingsmændene.
Tilbagebetaling af registreringsafgift Told & Skat kan efter ansøgning i hvert enkelt tilfælde tilbagebetale  

 for meget betalt afgift af personkøretøjer og varebiler, der er indført som  

 brugte og afgiftsberigtiget efter nyprisbestemmelsen i perioden 1. juli  

 1986-1. juli 1991.
 Tilbagebetaling sker til den, der i sin tid har betalt afgiften, og finder  

 sted i tilfælde, hvor det viser sig, at den betalte afgift efter nypris er  

 større end afgift efter vurderingspris beregnet efter de nye satser.
 Ansøgningen vedlægges kvittering for afgift (Told & Skats blanket K 1)  

 med ekspeditionsdato inden for førnævnte periode og eventuel meddelelse om  

 regulering af afgift (Told & Skats blanket K 5).
 Der er ikke fastsat nogen tidsfrist for indgivelse af ansøgning.
Iværksættelse Der vedlægges en formelsamling til brug ved beregning af  

 registreringsafgift af nye og brugte køretøjer herunder af køretøjer, hvoraf  

 der skal betales forskelsafgift i forbindelse med overgang fra en  

 afgiftsstatus til en anden.
 Virksomheder, der er registreret hos Told & Skat efter  

 registreringsafgiftsloven vil få tilsendt nye standardprislister, så snart  

 prislisterne foreligger trykt med den ændrede afgiftsberegning (omlægning af  

 miljøfradraget).
Virksomhederne må indtil videre selv beregne afgiften af nye køretøjer ved  

 anvendelse af priserne på allerede udsendte standardprislister og de nye  

 afgiftssatser.
Kolonnen »Fradrag i afgift« i standardprislisterne  

 indeholder som en samlet sum fradrag for sikkerheds- og miljøudstyr.  

 Fradraget for miljøudstyr udskilles ved at reducere fradragsbeløbet i  

 kolonnen med 11 000 kr for en personbil og 5 800 kr for en varebil.
 Hvis beløbet i kolonnen er mindre end 11 000/5 800 kr angår beløbet alene  

 sikkerhedsudstyr, som fortsat er fradragsberettiget i forhold til den  

 beregnede afgift.
 Der vil snarest blive udsendt nye vejledninger til  

 standardprisfortegnelsen og varevognsfortegnelsen.
 Virksomhederne vil blive særskilt underrettet, når der foreligger en ny  

 bekendtgørelse om reparation og ombygning af køretøjer.
Yderligere oplysninger Hvis De ønsker yderligere oplysninger om de nye bestemmelser, bedes De  

 rette henvendelse til den lokale told- og skatteregion.
OVERSIGT 1. juli 1991 Afgiftssatser - Registreringsafgift Nye Køretøjer Afgiften beregnes for nye køretøjer af køretøjets afgiftspligtige værdi  

 med følgende satser:
 Motorcykler 120 pct af 1 501-12 500 kr og 180 pct af resten.
Personbiler 105 pct af 34 400 kr og 180 pct af resten Varebiler - værdiafgift 0 kr af de første 6 100 kr og 95 pct af resten - stykafgift uændret 12 000 kr eller 7 500 kr pr køretøj efter totalvægt.
 Campingbiler 0 kr af de første 6 100 kr og 60 pct af resten.
 Hyrevogne og sygebiler 0 kr af de første 6 100 kr og 20 pct af resten.
 Visse udlejningskøretøjer 60 pct af de nye satser for motorcykler,  

 personbiler og campingbiler.
Brugte køretøjer Afgiften beregnes for brugte køretøjer af køretøjets afgiftspligtige værdi  

 og efter dets alder med følgende satser:
Motorcykler ikke over 1 år 120 pct af 1 280-10 630 og 180 pct af resten.  

 1-2 år 120 pct af 1 090-9 070 kr og 180 pct af resten 2-3 år 120 pct af 900-7  

 500 kr og 180 pct af resten 3-4 år 120 pct af 720-5 940 kr og 180 pct af  

 resten 4-5 år 120 pct af 530-4 380 kr og 180 af resten 5-6 år 120 pct af  

 340-2 820 kr og 180 pct af resten over 6 år 120 pct af 150-1 250 kr og 180  

 pct af resten Et brugt køretøjs alder regnes fra første registreringstidspunkt.
Hvis et  

 brugt køretøj ikke har været registreret her i landet eller i udlandet, eller  

 hvis første registreringstidspunkt ikke kan fastslås, regnes alderen fra  

 køretøjets fremstillingstidspunkt.
Brugte køretøjer (fortsat) Personbiler Ikke over 1 år 105 pct af 29 240 kr og 180 pct af resten 1-2  

 år 105 pct af 24 940 kr og 180 pct af resten 2-3 år 105 pct af 20 640 kr og  

 180 pct af resten 3-4 år 105 pct af 16 340 kr og 180 pct af resten 4-5 år 105  

 pct af 12 040 kr og 180 pct af resten 5-6 år 105 pct af 7 740 kr og 180 pct  

 af resten Over 6 år 105 pct af 3 440 kr og 180 pct af resten Personbilafgiften nedsættes som hidtil ved afgiftsberigtigelse af biler,  

 hvoraf der tidligere er betalt afgift efter en lavere sats.
For campingbiler udgør nedsættelsen 60 pct af den afgiftspligtige værdi.  

 For hyrevogne og sygebiler 20 pct.
Nedsættelsen beregnes dog kun af den del  

 af køretøjets afgiftspligtige værdi, der overstiger 6 100 kr.
Varebiler på værdiafgift får en uændret nedsættelse på 40 pct af  

 personbilafgiften.
Varebiler på stykafgift får ingen nedsættelse.
