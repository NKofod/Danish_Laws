Nr BTL 81 Betænkning over Forslag til lov om ændring af forskellige lovbestemmelser  

 om erhvervsudøvelse på grundlag af autorisation m.v. (Udstedelse og  

 fratagelse af autorisationer m.v.)   

 Nr L 81 1991-92, 1. samling Afgivet af Erhvervsudvalget Afgivet: 19911210 Udvalget har behandlet lovforslaget i en række møder og har herunder stillet spørgsmål til finansministeren, som denne har besvaret skriftligt.
 Der er af finansministeren stillet en række ændringsforslag, hvorom  

 henvises til de ledsagende bemærkninger.
 Nogle af udvalgets spørgsmål til finansministeren og dennes svar herpå er  

 optrykt som bilag til betænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 finansministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, og mindretallet kan  

 heller ikke stemme for ændringsforslagene.
Fremskridtspartiet vender sig kraftigt imod hele den grundlæggende  

 filosofi, der ligger bag lovforslaget.
Lovforslaget har nemlig det formål at  

 give statsmagten yderligere beføjelser i retning af at kunne lukke private  

 virksomheder.
Lovforslaget har desuden det sigte at give privates gæld til staten højere  

 prioritet end gæld til private.
Fremskridtspartiet er helt imod den  

 opfattelse.
Det er langt vigtigere, at private virksomheder kan indfri gæld  

 til andre private virksomheder, end at de kan indfri gæld til staten.
Det er  

 nemlig væsentligere, at andre private virksomheder kan køre videre, end at  

 staten kan køre videre.
For har det danske (og andre) samfund ikke en privat sektor, er der ingen  

 mulighed for at have et samfund.
Man kan godt have et samfund uden stat, men  

 ikke en stat uden samfund! Når så mange danske virksomheder er i gæld til hinanden og det offentlige,  

 skyldes det det faktum, at den private sektors økonomi har det meget dårligt.  

 Skal man mindske gælden til det offentlige, skal man skabe bedre vilkår for  

 erhvervslivet og ikke drive klapjagt på skyldnerne.
Det fremgik af 1. behandling af lovforslaget, at det er finansministerens  

 opfattelse, at de erhvervsdrivende »bare« kan søge job som  

 almindelige lønmodtagere, når statskommissæren har frataget dem deres  

 autorisation m.v.
Et sådant synspunkt kan kun stamme fra folk med en  

 fragmentarisk viden om det virkelige livs forhold og mangfoldigheder.
Sker  

 det f.eks., at statskommissæren fratager en autoriseret elinstallatør hans  

 autorisation, når han skylder 100.000,25 kr. til det offentlige, så vil den  

 mand være brændemærket for livstid og aldeles uden mulighed for at få arbejde  

 hos byens og omegnens andre elinstallatører, eftersom de jo er tidligere  

 konkurrenter! For mange andre erhverv (f.eks. advokater) vil der være tale om endnu  

 værre eller umulige forhold, når de skal søge anden beskæftigelse.
Tusinder af selvstændige vil derfor komme helt ned med nakken og blive  

 trådt totalt under fode af de erhvervsfjendske statskommissærer, der får  

 magtbeføjelser i form af denne lov.
Yderligere vil tusinder af ansatte miste  

 deres job og være henvist til bistandshjælp eller dagpenge.
Lovforslaget er udtryk for den klart totalitære drejning, en række  

 lovforslag har i øjeblikket.
Og det gør det danske samfund til en stat styret  

 af verdensfjerne politikere, der sætter staten højere end individer, og deres  

 udøvende kommissærer.
De mange ændringsforslag om at indføje egentlige beløbsgrænser i  

 lovteksten giver alene anledning til, at der vil opstå ganske absurde  

 situationer, når en virksomhed skylder 100.000 kr. og 25 øre.
Da vil en  

 nidkær kommissærfortolkning af lovteksten få hammeren til at falde og gøre en  

 ellers driftig virksomhed til en ruindynge.
Søger man erhvervsasyl ved  

 domstolene, vil dommeren som følge af beløbsgrænserne i lovteksten være  

 nødsaget til at være paragrafrytter og ikke nøgternt vurderende.
Dertil kommer, at grænsen for, hvad man må skylde det offentlige, vil  

 falde og falde, som tiden går og inflation samt pris- og lønudviklingen  

 udhuler beløbene.
Det vil dag for dag blive lettere at lukke flere og flere  

 virksomheder.
 Fremskridtspartiet skal afslutningsvis blot konstatere, at dette  

 lovforslag er hamrende udansk.
Ændringsforslag Af finansministeren, tiltrådt af et flertal (udvalget med  

 undtagelse af FP):
Til § 1 1) I det under nr. 1 foreslåede nye § 121, stk. 3,  

 indsættes efter »betydelig forfalden gæld til det offentlige«  

 ordene: », hvorved forstås beløb i størrelsesordenen 50.000 kr. eller  

 derover«.
 2) I den under nr. 3 foreslåede affattelse af § 139,  

 stk. 1, indsættes i 2. pkt. efter »betydelig forfalden gæld  

 til det offentlige« ordene: », hvorved forstås beløb i  

 størrelsesordenen 100.000 kr. og derover«.
Til § 2 3) I det under nr. 1 foreslåede nye § 3, stk. 1, nr.  

 6, indsættes efter »betydelig forfalden gæld til det  

 offentlige,» ordene: »hvorved forstås beløb i størrelsesordenen  

 50.000 kr. og derover,».
 4) I det under nr. 3 foreslåede nye § 14, stk. 2,  

 indsættes efter 1. pkt. som nyt punktum:
»I forbindelse med tilbagekaldelse af autorisation forstås ved  

 betydelig forfalden gæld til det offentlige beløb i størrelsesordenen 100.000  

 kr. og derover.« Til § 3 5) I det under nr. 1 foreslåede § 3, stk. 3, 2.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 6) I det under nr. 2 foreslåede § 8, stk. 2,  

 indsættes i 1. pkt. efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
Til § 4 7) I det under nr. 2 foreslåede nye § 5, stk. 1, nr.  

 3, indsættes efter »betydelig forfalden gæld til det  

 offentlige,» ordene: »hvorved forstås beløb i størrelsesordenen  

 50.000 kr. og derover,».
 8) I det under nr. 4 foreslåede nye § 9, stk. 2,  

 indsættes efter »betydelig forfalden gæld til det offentlige«  

 ordene: », hvorved forstås beløb i størrelsesordenen 100.000 kr. og  

 derover«.
Til § 5 9) I det under nr. 2 foreslåede nye § 5, stk. 1, nr.  

 3, indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover,».
 10) I det under nr. 5 foreslåede § 9, stk. 5,  

 indsættes efter »betydelig forfalden gæld til det offentlige«  

 ordene: », hvorved forstås beløb i størrelsesordenen 100.000 kr. og  

 derover«.
Til § 6 11) I det under nr. 1 foreslåede § 1, stk. 5, 3.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrrelsesordenen  

 50.000 kr. og derover«.
 12) I den under nr. 2 foreslåede § 10 a indsættes i  

1. pkt. efter »betydelig forfalden gæld til det offentlige«  

 ordene: », hvorved forstås et beløb i størrelsesordenen 100.000 kr. og  

 derover«.
Til § 7 13) I den under nr. 1 foreslåede affattelse af § 2, stk.  

 2, nr. 4, indsættes efter »betydelig forfalden gæld til det  

 offentlige,» ordene: »hvorved forstås beløb i størrelsesordenen  

 50.000 kr. og derover,».
 14) I det under nr. 2 foreslåede nye § 9, stk. 3,  

 indsættes i 1. pkt. efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
Til § 8 15) I den under nr. 1 foreslåede affattelse af § 4, stk.  

 1, indsættes i nr. 4 efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 16) I det under nr. 2 foreslåede § 8, stk. 2,  

 indsættes i 1. pkt. efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
 17) Efter nr. 2 indsættes som nyt nummer:
»01. I § 14, stk. 1, indsættes efter »§§ 1 og  

 4«: », stk. 1, nr. 1-3,».« Til § 9 18) I det under nr. 1 foreslåede nye § 2, stk. 4,  

 indsættes efter »betydelig forfalden gæld til det offentlige«  

 ordene: », hvorved forstås beløb i størrelsesordenen 50.000 kr. og  

 derover«.
 19) I den under nr. 3 foreslåede § 7 a indsættes i  

stk. 1, 1. pkt., efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
Til § 10 20) I det under nr. 1 foreslåede § 1, stk. 3, 3.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 21) I den under nr. 2 foreslåede § 5 a indsættes i  

stk. 1, 1. pkt., efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
Til § 11 22) I det under nr. 1 foreslåede § 1, stk. 3, 3.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 23) I den under nr. 2 foreslåede § 2 a indsættes i  

stk. 1, 1. pkt., efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
Til § 12 24) I det under nr. 1 foreslåede § 3, stk. 5,  

 indsættes efter »betydelig forfalden gæld til det offentlige«  

 ordene: », hvorved forstås beløb i størrelsesordenen 50.000 kr. og  

 derover«.
 25) I den under nr. 2 foreslåede § 7 a ændres i  

1. pkt. »meddelt bevillingen« til: »udstedt  

 næringsbrevet«.
 26) I den under nr. 2 foreslåede § 7 a indsættes i  

1. pkt. efter »betydelig forfalden gæld til det offentlige«  

 ordene: », hvorved forstås beløb i størrelsesordenen 100.000 kr. og  

 derover«.
 27) I den under nr. 2 foreslåede § 7 b ændres i  

2. pkt. »bevillingen« til: »næringsbrevet«.
 28) Efter nr. 2 indsættes som nyt nummer:
»01. I § 32, stk. 1, indsættes efter »§ 7, stk.  

 3,»: »§ 7 a, 4. pkt.,».« Til § 13 29) I det under nr. 1 foreslåede § 1, stk. 4, 2.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 30) I det under nr. 2 foreslåede nye § 4, stk. 2,  

 indsættes i 1. pkt. efter »betydelig forfalden gæld til det  

 offentlige« ordene: », hvorved forstås beløb i størelsesordenen  

 100.000 kr. og derover«.
Til § 14 31) I det under nr. 1 foreslåede § 1, stk. 3, 3.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 32) I den under nr. 2 foreslåede affattelse af § 5, stk.  

 2, indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
Til § 15 33) I det under nr. 1 foreslåede § 1, stk. 3, 3.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 34) I det under nr. 2 foreslåede nye § 4, stk. 2, 1.  

 pkt., indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 100.000 kr. og derover«.
 35) I det under nr. 2 foreslåede § 4, stk. 3, ændres  

 »translatør eller« til: »translatør og«.
Til § 16 36) Efter nr. 1 indsættes som nyt nummer:
 »01. I § 10, stk. 1, indsættes efter 1. pkt. som nyt  

 punktum:
»Ved betydelig forfalden gæld til det offentlige forstås beløb i  

 størrelsesordenen 50.000 kr. og derover.« 2. pkt. bliver herefter 3. pkt.' 37) I den under nr. 2 foreslåede affattelse af § 10,  

 stk. 2, indsættes efter »betydelig forfalden gæld til det  

 offentlige« ordene: », hvorved forstås beløb i størrelsesordenen  

 50.000 kr. og derover«.
 38) I det under nr. 3 foreslåede nye § 10, stk. 5,  

 indsættes i 1. pkt. efter ordene »betydelig forfalden gæld til  

 det offentlige« ordene: », hvorved forstås beløb i  

 størrelsesordenen 100.000 kr. og derover«.
Til § 17 39) I den under nr. 1 foreslåede affattelse af § 17,  

 stk. 3, indsættes efter 2. pkt. som nye punktummer:
»I forbindelse med nægtelse af autorisation forstås ved betydelig  

 forfalden gæld til det offentlige beløb i størrelsesordenen 50.000 kr. og  

 derover.
I forbindelse med tilbagekaldelse af autorisation forstås ved  

 betydelig forfalden gæld til det offentlige beløb i størrelsesordenen 100.000  

 kr. og derover.« Til § 18 40) I den under nr. 1 foreslåede affattelse af § 32,  

 stk. 3, indsættes efter 1. pkt. som nye punktummer:
»I forbindelse med nægtelse af autorisation forstås ved betydelig  

 forfalden gæld til det offentlige beløb i størrelsesordenen 50.000 kr. og  

 derover.
I forbindelse med tilbagekaldelse af autorisation forstås ved  

 betydelig forfalden gæld til det offentlige beløb i størrelsesordenen 100.000  

 kr. og derover.« Til § 19 41) I den under nr. 1 foreslåede affattelse af § 20,  

 stk. 3, indsættes efter 2. pkt. som nye punktummer:
»I forbindelse med nægtelse af beskikkelse forstås ved betydelig  

 forfalden gæld til det offentlige beløb i størrelsesordenen 50.000 kr. og  

 derover.
I forbindelse med tilbagekaldelse af beskikkelse forstås ved  

 betydelig forfalden gæld til det offentlige beløb i størrelsesordenen 100.000  

 kr. og derover.« Bemærkninger Til nr. 1-16, nr. 18-24, nr. 26, nr. 29-34 og nr. 36-41 Ved de foreslåede ændringer præciseres udtrykket »betydelig forfalden  

 gæld til det offentlige«, således at det fremgår af selve lovteksten,  

 hvad der forstås ved udtrykket.
I overensstemmelse med bemærkningerne til lovforslaget kræves der således  

 ved nægtelse af autorisation m.v. en gæld i størrelsesordenen 50.000 kr. og  

 derover.
Ved tilbagekaldelse af autorisation kræves en gæld i  

 størrelsesordenen 100.000 kr. og derover.
 Der henvises i øvrigt til lovforslagets almindelige bemærkninger.
Til nr. 17 Ved den foreslåede ændring præciseres det, at dispensationsmuligheden  

 vedrørende betingelserne for erhvervelse af erhvervsdykkerbevis ikke gælder  

 den nyindsatte bestemmelse om, at der ikke må være betydelig forfalden gæld  

 til det offentlige.
Til nr. 25 og 27 De foreslåede ændringer har til hensigt at fastholde den i øvrigt i loven  

 anvendte terminologi.
Til nr. 28 Den foreslåede ændring sikrer, at lovens strafbestemmelser også kommer til  

 at omfatte manglende tilbagelevering af et frakendt næringsbrev.
Til nr. 35 Den foreslåede ændring har til hensigt at fastholde den i øvrigt i loven  

 anvendte terminologi.
Lotte Henriksen (S) Ole Vagn Christensen (S) Sonja Mikkelsen (S)  

 Erling Olsen (S) Nyrup Rasmussen (S) fmd.
Løvig Simonsen (S) Tommy  

 Dinesen (SF) Rahbæk Møller (SF) Sonja Albrink (CD) Flemming Hansen (KF)  

 nfmd.
Kai Dige Bach (KF) Svend Heiselberg (V) Pia Larsen (V) Helge Sander  

 (V) Annette Just (FP) Lone Dybkjær (RV) Lysholm Christensen (KRF) Bilag Nogle af udvalgets spørgsmål til finansministeren og dennes svar herpå Spørgsmål 2:
»Hvilke lovændringer er nødvendige for at give offentlige  

 myndigheder ret henholdsvis pligt til at se bort fra tilbudsgivere ved en  

 licitation begrundet i, at tilbudsgiveren har en betydelig gæld til det  

 offentlige?» Svar:
 Efter § 3, stk. 2, i lov nr. 216 af 8. juni 1966 om licitation m.v. er  

 udbyderen (af arbejder og leverancer inden for bygge- og anlægsvirsomhed) ved  

 bunden licitation forpligtet til, medmindre andet udtrykkeligt fastsættes ved  

 opfordringen til at byde, at antage det billigste bud eller forkaste dem alle  

 ved meddelelse til de bydende.
Såfremt man ønskede som en generel regel at foreskrive for offentlige  

 myndigheder, at man ved antagelse af tilbud skulle se bort fra tilbudsgivere  

 med betydelig gæld til det offentlige, skulle licitationsloven formentlig  

 ændres.
Jeg har bedt boligministeren vurdere hensigtsmæssigheden heraf.
 Spørgsmål 6:
 »I ministerens svar på spørgsmål 1 er bl.a. anført, at  

 bestemmelserne i alle de love, der ved nærværende lovforslag foreslås ændret,  

 ikke vedrører eller griber ind i de uddannelser, der ligger til grund for  

 erhvervet.
Afskæres f.eks. advokater, som arbejder som lønmodtagere på et  

 advokatkontor, ikke fra nogle opgaver ved, at de er blevet frakendt retten  

 til at udøve advokatvirksomhed?» Svar:
Såfremt beskikkelse som advokat nægtes eller retten til at udøve  

 advokatvirksomhed frakendes efter lovforslagets § 1, medfører dette, at den  

 pågældende ikke opnår henholdsvis fratages beskikkelse som advokat.
Den  

 pågældende vil således ikke kunne udføre erhvervsarbejde som advokat.
Den  

 pågældende vil imidlertid stadig kunne udnytte den uddannelse, der ligger til  

 grund for erhvervet, nemlig uddannelsen som cand. jur.
 Spørgsmål 8:
 »I ministerens svar af 27. november på spørgsmål nr. 2 vedrørende  

 eventuel ændring af licitationsloven har ministeren oplyst, at han har bedt  

 boligministeren om at vurdere hensigtsmæssigheden heraf.
Udvalget anmoder om at få tilstillet denne vurdering fra  

 boligministeren.« Svar:
 Boligministeriet har afgivet følgende vurdering: »Ved udbud af  

 bygge- og anlægarbejder, der er omfattet af EF's bygge- og anlægsdirektiv,  

 indeholder direktivet i artikel 23 følgende bestemmelse:
»Fra tildeling af kontrakten kan udelukkes enhver entreprenør, som  

 ikke har opfyldt sine forpligtelser med hensyn til betaling af skatter og  

 afgifter i henhold til lovbestemmelser i de ordregivende myndigheders  

 land.« Som bevis for, at en bydende ikke befinder sig i den angivne situation,  

 skal de ordregivende myndigheder ifølge artikel 23 godkende en attest udstedt  

 af den kompetente myndighed i den pågældende medlemsstat.
Boligministeriet vil undersøge, om Danmark kan påbyde, at de  

 ordregivende myndigheder benytter bestemmelsen, og om den i givet fald kan  

 benyttes generelt, dvs. uden hensyn til betydningen i det enkelte  

 entrepriseforhold.
Det er den foreløbige opfattelse, at en generel afvisning  

 af bydende med offentlig gæld vil være i strid med artiklen, hvis formålet er  

 at effektivisere skatteopkrævningen.
Ved andre udbud af bygge- og anlægsarbejder kan statslige og statsstøttede  

 bygherrer afvise tilbud, hvis tilbudsgiverne er så økonomisk usolide, at der  

 er fare for, at de ikke kan gennemføre arbejdet.
Dette fremgår af et såkaldte  

 udbudscirkulære, og licitationsloven er ikke til hinder herfor.
 Afvisning skal imidlertid være begrundet i forholdene i forbindelse med  

 det konkrete entrepriseforhold.
Ønskes der indført en ret eller pligt for offentlige myndigheder til som  

 led i en effektivisering af skatte- og momsopkrævningen at afvise tilbud med  

 gæld til det offentlige, må dette ske ved lov.
Licitationsloven er efter  

 Boligministeriets opfattelse ikke det rette regelsæt at indføre hjemmelen i,  

 idet denne lov alene sigter på at regulere spillereglerne mellem udbydere og  

 bydende ved udbud.
Licitationsloven er i øvrigt Industriministeriets område,  

 og spørgsmålet må derfor besvares af dette ministerium.
Hvis en afvisningsordning gennemføres, er det væsentligt, at der fra  

 centralt sted kan indhendtes en erklæring om, hvorvidt de bydende har eller  

 ikke har en gæld, der skal bevirke afvisning.' Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder haft samråd med finansministeren.
Finansministeren har over for udvalget præciseret, at de af ham til 2.  

 behandling stillede ændringsforslag, hvorefter angivelsen af de beløbsmæssige  

 størrelsesordener 50.000 kr. og 100.000 kr. flyttes fra lovbemærkningerne til  

 lovteksten, ikke skal ses som en skærpelse, men skal ses i sammenhæng med det  

 i lovbemærkningerne anførte om, at der i frakendelsessager »skal lægges  

 vægt på, om gælden i forhold til det konkrete erhverv kan betragtes som en  

 gæld af betydelig størrelse.
Beløbsangivelsen på ca. 50.000 kr. kan derfor  

 alene betragtes som en vejledende norm.« Herudover har finansministeren over for udvalget tilkendegivet, at når  

 pris- og lønudviklingen tilsiger, at der bør foretages en justering af de  

 vejledende beløbsgrænser på henholdsvis 50.000 kr. og 100.000 kr., er  

 ministeren villig til at tage dette op.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Samtidig ønsker flertallet med henvisning til finansministerens skriftlige  

 svar til udvalget på samrådsspørgsmål A og B, der er optrykt som bilag til  

 tillægsbetænkningen, at tilkendegive, at det næppe vil være muligt på en  

 hensigtsmæssig måde i de enkelte erhverv at skelne imellem selvstændigt  

 erhvervsdrivende med en autorisation eller lignende og lønmodtagere med en  

 autorisation eller lignende.
Derfor vil lønmodtagere, der har en autorisation, være omfattet af  

 lovændringerne på lige fod med selvstændigt erhvervsdrivende.
Bringer en  

 lønmodtager sig i en situation, hvor autorisation enten nægtes eller  

 fratages, vil det dog ikke forhindre vedkommende i fortsat at arbejde inden  

 for sit fag, blot det sker under en autoriseret persons kompetence.
 Det er væsentligt for flertallet at understrege, at sigtet med  

 lovændringerne er at forebygge stiftelse af betydelig offentlig gæld.
 Dernæst er det med lovforslagets bemærkninger forudsat, at den enkelte  

 person, der har en betydelig gæld til det offentlige, skal have vurderet sine  

 forhold individuelt, og at den enkelte selv har mulighed for at forhindre, at  

 reglen om nægtelse/fratagelse af autorisation bringes i anvendelse ved at  

 indgå en afviklingsaftale med de myndigheder, der har et økonomisk krav på  

 vedkommende.
 Har en person alligevel fået frataget sin autorisation, kan den enkelte  

 ved at bringe det økonomiske mellemværende med det offentlige ud af verden  

 igen opnå autorisation.
 Et mindretal (Fremskridtspartiets medlem af udvalget) indstiller  

 fortsat lovforslaget til forkastelse og bemærker i øvrigt:
Folketinget vedtog ved 2. behandling at indføje 50.000 kr.s og 100.000  

 kr.s grænseværdier i selve lovteksten.
Der er tre grunde til, at det er  

 forkasteligt.
For det første betyder det, at loven vil blive skærpet for hvert minut,  

 hver dag, hvert år der går, eftersom inflation og pris- og lønudviklingen  

 betyder, at nutidsværdien af 50.000 kr. og 100.000 kr. vil falde, hvorved  

 lovens bestemmelser lineært skærpes.
Hertil vil regeringen love at komme med  

 lovforslag, når »man mener, at pris- og lønudviklingen retfærdiggør  

 forhøjelser af de to værdier.« Det er meget utilfredsstillende, at  

 Folketinget derved kan se frem til hyppige lovforslag om ændringer af tal i  

 70 til 80 love.
Endelig indebærer det, at en pludselig stigning i priser  

 eller lønninger først vil få indflydelse på bestemmelserne, når Folketinget  

 har været sammenkaldt og fået vedtaget de mange lovændringer.
Det er en  

 fremgangsmåde, som bestemt ikke kan anbefales.
For det andet betyder en fjernelse af lovparagraffernes tekst om det  

 konkrete skøn til fordel for de to absolutte værdier, at Folketinget sender  

 et signal til omverdenen, herunder domstolene, om, at man fra lovgivers side  

 ønsker, at der lægges mere vægt på et absolut tal end på en konkret  

 vurdering.
Dermed er der basis for, at f.eks. en autorisation kan blive  

 frataget ved en gæld på 100.001 kr., men ikke ved 99.999 kr.
For det tredje reducerer det retssikkerheden for den enkelte skyldner.
Man  

 har nok 4 ugers frist til at indbringe sagen for domstolene, men hvis først  

 en administrativ afgørelse foreligger, vil domstolene blive rene  

 ekspeditionskontorer for statsmagten, når der står absolutte tal i loven.
Det næste hovedargument mod loven er det forhold, at en række  

 erhvervsdrivende ikke alene vil miste deres næring og være henvist til  

 arbejde som ansat, men de vil også være henvist til ansættelse i stillinger,  

 der ligger langt under deres kvalifikationer, idet f.eks. en advokat ikke  

 længere kan udføre andet end »arbejde som juridisk medarbejder« i  

 en anden advokatvirksomhed.
Derved vil den pågældende person også miste  

 indkomst og dermed få endnu sværere ved at betale sin gæld til private og  

 offentlige kreditorer.
Et yderligere hovedargument gælder klagefristen på 4 uger.
Hvis f.eks. et  

 pengeinstitut eller et realkreditinstitut har problemer med at leve op til  

 lovens bestemmelser om solvenskrav, så har de op til 6 måneder til at bringe  

 orden i tingene.
I denne lov sliber man æggen og svinger øksen efter 4 uger.  

 Det er forkasteligt.
Fremskridtspartiet skal ved denne lejlighed forudsige, at denne lovs  

 vedtagelse vil betyde endnu mindre frihed for borgerne, mere statsmagt, mere  

 totalitarisme og mange flere virksomhedslukninger, arbejdsløse og  

 emigrationer til udlandet.
Det sker vel at mærke under en borgerlig regering.  

 . .! Selve hovedformålet med lovforslaget, at skræmme borgerne til at betale  

 deres gæld til det offentlige, har Fremskridtspartiet ingen sympati for.
Gæld  

 til det offentlige skal have langt lavere prioritet end gæld til andre.
Denne  

 lov gør, at det offentlige kan sende frakkeklædte kommissærer ud og lukke  

 virksomheder.
Private kreditorers forringede stilling vil få mange  

 dominoeffekter sat i kraft.
 »Tilgiv dem - thi de ved ikke, hvad de gør«.
Lotte Henriksen (S) Ole Vagn Christensen (S) Sonja Mikkelsen (S)  

 Erling Olsen (S) Nyrup Rasmussen (S) fmd.
Løvig Simonsen (S) Tommy  

 Dinesen (SF) Rahbæk Møller (SF) Sonja Albrink (CD) Flemming Hansen (KF)  

 nfmd.
Kai Dige Bach (KF) Svend Heiselberg (V) Pia Larsen (V) Helge Sander  

 (V) Annette Just (FP) Lone Dybkjær (RV) Lysholm Christensen (KRF) Bilag De af udvalget stillede samrådsspørgsmål til finansministeren og dennes  

 skriftlige besvarelse heraf Spørgsmål A.
»Under henvisning til finansministerens svar på spørgsmål 6, jf.  

 bilag 11, ønsker udvalget oplyst, inden for hvilke andre erhverv en  

 gennemførelse af L 81 vil medføre, at nogle personer vil få begrænset deres  

 mulighed for at udøve deres erhverv som lønmodtagere.« Svar Af bemærkningerne til lovforslaget og af lovtekstens betingelser for at  

 fratage en autorisation m.v. fremgår det, at der er tale om et alvorligt  

 indgreb, der tænkes anvendt i alvorlige tilfælde.
Det er korrekt, at de pågældende personers forhold efter en fratagelse af  

 en autorisation vil være væsentligt ændrede.
Hvis for eksempel en lov  

 forudsætter, at en virksomheds regnskaber skal revideres af en  

 statsautoriseret revisor, vil den pågældende efter en frakendelse af  

 autorisationen ikke længere i egenskab af statsautoriseret revisor kunne  

 indestå for revideringen af regnskabet.
På samme måde vil en kloakmester  

 eller VVS-installatør efter tilbagekaldelse af autorisation ikke kunne  

 attestere udført arbejde med det blå stempel, der ligger i disse betegnelser.
 Dette ændrer imidlertid ikke ved, som nævnt i mit svar på spørgsmål 1 til  

 Erhvervsudvalget, at personer, der har fået frataget autorisationen m.v.,  

 udnytter den uddannelse, som ligger til grund for den oprindelige  

 autorisation, ved at arbejde som medhjælper eller lignende hos andre, der  

 fortsat har autorisation.
 Spørgsmål B.
»Udvalget ønsker oplyst, hvilke lovændringer der efter ministerens  

 vurdering er nødvendige for, at en gennemførelse af L 81 ikke begrænser nogle  

 personers mulighed for at udøve deres erhverv som lønmodtagere.« Svar I alle de omfattede erhverv vil der være tale om en ændring af væsentlig  

 betydning for de pågældende, jf. svar på spørgsmål A, men i ingen af  

 tilfældene er der efter Finansministeriets opfattelse tale om, at en person  

 ikke må beskæftige sig med de pågældende emner som lønmodtager, blot det sker  

 på en autoriseret persons vegne.
For f.eks. advokater betyder en fratagelse af beskikkelsen, at den  

 pågældende ikke længere kan udøve virksomhed som advokat.
Det hindrer  

 imidlertid ikke, at den pågældende har beskæftigelse som jurist i offentlige  

 eller private institutioner.
Ansættes den pågældende som juridisk medarbejder  

 på et advokatkontor, kan han ikke i eget navn give møde i retten, men han vil  

 kunne udføre opgaver som f.eks. berigtigelse af ejendomshandler, udfærdigelse  

 af testamenter og ægtepagter, ejendomsadministration og alt andet lignende  

 advokatarbejde.
