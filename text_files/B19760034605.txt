 I henhold til § 5, stk. 8 og § 8, stk. 3, i lov nr. 94 af 15. marts 1939  

 om voldgift i tvisttigheder angående handel med husdyr, som ændret ved lov  

 nr. 161 af 17. marts 1976, fastsættes:
 § 1.  For udførelsen af det skriftlige arbejde og den  

 indledende forligsprøve tilkommer der voldgiftsmanden 125 kr. for hver sag.
 Stk. 2.  For hvert af de følgende møder i sagen  

 tilkommer der hver af voldgiftsmændene 125 kr.
§ 2.  Voldgiftsmænd har endvidere krav på godtgørelse  

 for udgifter til befordring til og fra det sted, hvor forligsprøve eller  

 møder i voldgiftsretten holdes.
Ved befordring med jernbane og skib godtgøres  

 udgifter til 2. klasse.
 Stk. 2.  Benytter de pågældende eget befordringsmiddel,  

 ydes godtgørelse i overensstemmelse med reglen om godtgørelse til  

 tjenestemænd for benyttelse af eget befordringsmiddel på tjenesterejser, for  

 tiden 45 øre pr. km., jfr. finansministeriets cirkulæreskrivelse nr. 68 af  

 29. marts 1974.
 Stk. 3.  Derydes normalt kun befordringsgodtgørelse,  

 hvis den pågældende må rejse mere end 3 km. for at nå til retten.
 § 3.  Bestemmelserne i §§ 1 og 2 finder tilsvarende  

 anvendelse på de sagkyndige medlemmer af overvoldgiftsretten.
 § 4.  Bekendtgørelsen træder i kraft den 1. juli 1976.
 Justitsministeriet, den 24. juni 1976.
 Orla Møller.
 /Kornerup.
