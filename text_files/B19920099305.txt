I medfør af § 28, stk. 4, i lov nr. 814 af 21. december 1988 om husdyrsygdomme, som ændret ved lov nr. 189 af 23. marts 1992, og efter bemyndigelse fra landbrugsministeren fastsættes:
 § 1.  Denne bekendtgørelse angår betaling af gebyr for  

 Veterinærdirektoratets bekræftelse af, at dyrlægen har dansk autorisation  

 (legaliseringsstempling) i forbindelse med udstedelse af veterinærattester  

 til brug ved udførsel af hunde og katte.
 Stk. 2.  For den i stk. 1 omhandlede  

 legaliseringsstempling betales et gebyr på 60 kr. pr. attest.
 § 2.  Betalingen erlægges af rekvirenten i forbindelse  

 med anmodningen om legaliseringsstempling, med mindre der er truffet aftale  

 om anden betalingsordning.
 Stk. 2.  Der er udpantningsret for det i § 1, stk. 2,  

 anførte gebyr, jf. § 28, stk. 5, i husdyrsygdomsloven.
 § 3.  Bekendtgørelsen træder i kraft den 1. januar  

 1993.
