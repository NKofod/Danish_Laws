Flemming Enevoldsen ctr.
Gas- og  

 Varmeprisudvalget K E N D E L S E 1.	Flemming Enevoldsen har ved skrivelse af 12.  

 december 1997 klaget over Gas- og Varmeprisudvalgets afgørelse af 17.  

 november 1997, hvorved Udvalget meddelte, at tarifforslag for Store  

 Merløse Varmeværk er taget til efterretning, hvilket bl.a.  

 betyder, at der ikke skal ske prisdifferentiering mellem de allerede  

 tilsluttede forbrugere og kommende tvangstilsluttede forbrugere.
 Klageren har påstået prisstrukturen for Store  

 Merløse Varmeværk ændret.
 Gas- og Varmeprisudvalget har påstået  

 afgørelsen stadfæstet.
 Tølløse Kommune er indtrådt i sagen  

 til støtte for Gas- og Varmeprisudvalget.
 "Ved brev af 6. august 1996 klagede De over Store  

 Merløse Varmeværks priser i forbindelse med at  

 Tølløse Kommune havde vedtaget at tvangstilslutte et antal  

 ejendomme til fjernvarmeforsyning fra den kommunale fjernvarmeforsyning.
Gas- og Varmeprisudvalget behandlede Deres klage på  

 sit møde den 17. marts 1997. Som det blev meddelt i udvalgets brev til  

 Dem af samme dato bemyndigedes udvalgets sekretariat til at forhandle med  

 Tølløse Kommune om mulighederne for en ændret  

 tarifstruktur for Store Merløse Varmeværk, eventuelt ved at  

 tvangstilsluttede forbrugere i en periode fra tilslutningstidspunktet skal  

 betale en lavere varmepris end de øvrige forbrugere.
En sådan  

 overgangsordning vil betyde, at såvel de allerede tvangstilsluttede  

 kunder som de kommende tvangstilsluttede kunder får mulighed for at  

 tilpasse sig den påtvungne stigning i opvarmningsudgifterne.
 Med udgangspunkt i denne afgørelse her  

 sekretariatet gennemført forhandlinger med Tølløse  

 Kommune den 15. august 1997.
 Tølløse Kommune har som et resultat af  

 forhandlingerne foretaget et omfattende beregningsarbejde af værkets  

 økonomi, bl.a. med hjælp af Danske Fjernvarmeværkers  

 forening.
 Tølløse Kommune har herefter fremsendt et  

 forslag til nye tariffer for Store Merløse Varmeværk.
 Det var på den baggrund, at sagen atter blev  

 behandlet af Gas- og Varmeprisudvalget på mødet den 17. november  

 1997.
Grundlaget for udvalgets behandling var bl.a. en  

 udarbejdet faktuel sagsfremstilling.
Denne er tidligere med brev af 30.  

 oktober 1997 fremsendt til Dem . . .
Den fremsendelse medførte, at De den 4. november  

 1997 fremsendte endnu et indlæg i sagen.
Dette indlæg med bilag  

 blev i sin helhed tilsendt udvalgets medlemmer forinden udvalgsmødet  

 den 17. november 1997.
Udvalget vedtog i medfør af varmeforsyningslovens §  

 21, stk. 5, at meddele Dem samt Tølløse Kommune, at udvalget  

 har taget tarifforslaget fra Store Merløse Varmeværk til  

 efterretning.
Tarifforslaget betyder, at der fra den 1. januar 1998 anvendes  

 følgende takster (ekskl. moms):
 Abonnementsbidrag	1.281 kr.
Effektbidrag institutioner	55 kr./m2 Effektbidrag øvrige	50 kr./m2 Disse beløb fastholdes i en 10-årig  

 periode.
Prisen pr.
MWh fastsættes i 1998 til 218 kr. og  

 forventes faldende til 182 kr. over den 10-årige budgetperiode.
 Udvalget har ved denne afgørelse lagt vægt  

 på, at hvad angik spørgsmålet om at differentiere priserne  

 mellem de gamle forbrugere og de nye der er eller skal tvangstilsluttes har  

 kommunen peget på, at tvangstilslutningsperioden (de 9 år)  

 udløber i 1999.
 Hvis kun de forbrugere der endnu ikke har tilsluttet sig  

 skulle omfattes af en prisdifferentiering, ville dette være en  

 præmiering af de forbrugere der har trukket tilslutningen ud mest  

 muligt og en straf for dem som allerede havde ladet sig tilslutte, og en  

 differentiering mellem de "gamle" kunder og de nye der var omfattet  

 af tvangstilslutningen forekommer ikke indlysende rigtig på  

 nuværende tidspunkt, med kun 2 år tilbage af den 9-årige  

 tvangstilslutningsperiode.
Kommunen havde i stedet peget på en anden  

 differentieringsmulighed, nemlig den faste afgift.
Hidtil har alle kategorier  

 af forbrugere betalt samme faste afgift   effektafgift   nemlig 55 kr. pr.  

 m2 BBR registreret areal.
 Kommunens forslag går ud på at fastholde denne  

 takst for institutioner o. lign. og så foretage en nedsættelse  

 med 5 kr. til 50 kr. pr. m2 for alle øvrige kunder.
 Tarifforslaget betyder dog samtidig, at energiprisen ville  

 stige yderligere   dog kun en beskeden stigning   nemlig fra 210 kr./MWh i  

 1997 til 218 kr./MWh i 1998.
 Der vil være basis for en prisnedsættelse af  

 MWh-prisen efter år 2000   med ca. 30 kr., svarende til et prisfald  

 på knap 15%. Dette skyldes at værkets nuværende  

 halmkontrakt, der ikke var særligt gunstig for varmekunderne,  

 udløber i år 2000. Danske Fjernvarmeværkers Forening har  

 vurderet, at halmpriserne efter kontraktens udløb kan reduceres  

 væsentligt   formentlig med knap 20%.
 Udvalget fandt, at det fremlagte tarifforslag forekom at  

 være realistisk og "robust" og det ville betyde, at der over  

 den 10-årige periode ville være basis for en reduktion af den  

 samlede gæld på lidt over 20 mio.kr. til godt 7. mio. kr.
 Udvalget bemærkede endvidere, at det nye  

 tarifforslag ville betyde et prisfald for værkets kunder på ca.  

 4%.
 Ved en række standardberegninger . . . er der  

 med udgangspunkt i det nye tarifforslag beregnet, at fjernvarmeforsyning af  

 en ejendom af en størrelse som Deres vil være mellem godt 6% og  

 knap 17% dyrere, end fortsat egenfyring med fyringsolie.
 Udvalget understregede, at dette var standardberegninger,  

 og at der i beregningerne ikke var medtaget nogen form for  

 kapitalomkostninger, hverken af et nyt oliefyringsanlæg eller af de  

 tilslutningsomkostninger der opkræves af Store Merløse  

 Varmeværk.
Udvalget måtte konstatere, at økonomien i  

 Store Merløse Varmeværk var af en sådan karakter, at det  

 var nødvendigt med meget høje varmepriser.
De gennemregninger  

 der var foretaget havde ikke fremvist nye muligheder for at reducere  

 omkostningerne og dermed priserne.
Den prisdifferentiering der fremgik af  

 Tølløse Kommunes tarifforslag var et udtryk for, at tingene gik  

 i den rigtige retning, men det var af beskeden virkning for forbrugerne her  

 og nu.
. . .." 3.	Sagens baggrund 3.1	I oktober 1990 overtog Tølløse  

 Kommune det forbrugerejede halmvarmeværk i Store Merløse.
Værket havde på overtagelsestidspunktet  

 akkumuleret et underskud på knap 2 mio. kr. og der var en samlet  

 gæld på 12,3 mio. kr.
Kommunen havde stillet en garanti på  

 8,2 mio. kr., som ikke blev indfriet ved overtagelsen.
Gælden er siden  

 steget til 21 mio. kr., da der ikke efter kommunens overtagelse blev afdraget  

 på gælden, men alene betalt renter af gælden.
Samtidig besluttede kommunen ud fra  

 varmeplanbestemmelserne og efter bestemmelserne i varmeforsyningsloven at  

 tvangstilslutte yderligere et antal ejendomme i forsyningsområdet med  

 den sædvanlige 9-årige frist.
Klageren var omfattet heraf.
Værkets "dårlige" økonomi og  

 deraf følgende høje priser medførte, at klageren i  

 første omgang klagede til Gas- og Varmeprisudvalgets over  

 værkets priser i forbindelse med tvangstilslutningen.
Han gjorde  

 gældende, at tvangstilslutningen vil bringe de tvangstilsluttede  

 forbrugere i en helt urimelig økonomisk situation.
 Klagen blev behandlet af Udvalget den 17 marts 1998 og  

 udvalgssekretariatet blev bemyndiget til at forhandle med  

 Tølløse Kommune om en ændret tarifstruktur, der kunne  

 skelne mellem de forbrugere, der allerede havde tilsluttet sig  

 varmeværket, og de nye forbrugere, som kommunen havde meddelt  

 tvangstilslutning.
 Udvalget bemærkede i forbindelse med  

 afgørelsen, at der ville blive tale om store merudgifter ved  

 tvangstilslutningen i forhold til fortsat egenfyring med fyringsolie, men  

 fandt dog samtidig, at det i den foreliggende sag drejede sig om den fulde  

 tvangstilslutningsfrist på 9 år.
 Endvidere understregede Udvalget, at forhandlingerne med  

 Tølløse Kommune ikke måtte føre til et incitament  

 til, at de tvangstilsluttede forbrugere udskød tilslutningen  

 længst muligt.
 Tølløse Kommune har som følge af  

 forhandlingerne søgt hjælp hos Danske Fjernvarmeværkers  

 Forening, der har foretaget en række kontrolberegninger af kommunens  

 egne beregninger ud fra de opstillede forudsætninger.
 Forhandlingerne og det udførte beregningsarbejde  

 resulterede i det omtvistede forslag fra Tølløse Kommune til en  

 ny fjernvarmetarif for 1998 og fremefter.
3.2	Af overdragelsesaftalen mellem  

 Tølløse Kommune og Store Merløse Varmeværk  

 fremgår, at overtagelsen pr. 25. september 1990 omfattende samtlige  

 aktiver og pasiver.
Af en fremlagt status pr. 25. september 1990  

 fremgår, at de overtagne passiver var på 13,4 mio. kr.
De  

 overtagne aktiver omfattede halmværk og andre anlæg (11,1 mio.  

 kr.) og et opsamlet driftsunderskud (2,3 mio. kr.).
 3.3	I Gas- og Varmeprisudvalgets afgørelse af  

 17. marts 1997, som meddelt klageren i skrivelse af 24. marts 1997, hedder  

 det bl.a. :
"Endelig fandt udvalget, at der i sagen skulle ske en  

 henvendelse til energistyrelsen, hvori styrelsen gøres opmærksom  

 på de meget betydelige stigninger i opvarmningsomkostningerne som  

 forbrugerne bliver pålagt gennem kommunens beslutning om  

 tvangstilslutning." Udvalget har over for Ankenævnet oplyst, at der  

 skulle ske en sådan henvendelse til Energistyrelsen, idet det er denne  

 styrelse, der er rekursmyndighed, for så vidt angår kommunale  

 projekter om tvangstilslutning, og yderligere anført:
"I det cirkulære, som Energistyrelsen udsendte  

 den 22. juni 1982 i relation til den tidligere  

 tilslutningsbekendtgørelse, blev det anført, at  

 kommunalbestyrelsen i forbindelse med tvangstilslutningsprojekter skulle  

 vurdere "om tilslutningen kan ske uden den enkelte bruger derved bringes  

 i en urimelig økonomiske situation." Cirkulæreskrivelsen er ikke blevet  

 "fornyet" i forbindelse med den seneste ændring af  

 tilslutningsbekendtgørelsen   bekendtgørelse nr. 196 af 22.  

 marts 1991 om tilslutning m.v. til kollektive energiforsyningsanlæg  

. . .
 Energistyrelsen har dog oplyst, at dette punkt i "det  

 gamle cirkulære" stadig gælder, men energistyrelsen har ved  

 en efterfølgende drøftelse oplyst, at det almindeligvis  

ikke indgår i styrelsens vurderinger om en tvangstilslutning  

 derved bringer tvangstilsluttede i en urimelig økonomisk  

 situation.
Det kan i den forbindelse oplyses, at hr.
Flemming  

 Enevoldsen i oktober 1990 indbragte en klage over tvangstilslutning til  

 Energistyrelsen.
I sin afgørelse slog styrelsen fast, at der ikke var  

 grund til at tilsidesætte kommunalbestyrelsens beslutning om  

 tvangstilslutning." 3.4	I en skrivelse af 11. september 1997 fra  

 Vestsjællands Statsamt, Tilsynsrådet, til Arbejdsgruppen  

 vedrørende Store Merløse Varmeværk og til  

 Tølløse kommune heddet det bl.a.:
"Arbejdsgruppen vedr.
Store Merløse  

 Varmeværk har ved skrivelse af 26. november 1996 anmodet  

 tilsynsrådet om at vurdere Tølløse Kommunes dispositioner  

 i forhold til varmeværket.
Særligt anmodes om en vurdering dels  

 af lovligheden og dels af hensigtsmæssigheden af kommunens krav om, at  

 varmeværksbrugerne betaler de på hele kommunens vegne stillede  

 garantier for det i 1990 opløste a.m.b.a., herunder at  

 kautionistforpligtelsen, opsamlet driftsunderskud pr. 25. september 1990 og  

 underskud, oparbejdet i kommunens ejertid overføres og gennem  

 varmeprisen belaster såvel de oprindelige brugere som de brugere, der i  

 1990 blev tvunget tilsluttet varmeværket.
Endelig anmodes om en  

 vurdering af lovmæssigheden af opløsning af det oprindelige  

 a.m.b.a. og overdragelse af aktiver og passiver til kommunen uden samtidig  

 indfrielse af kommunegaranterede forpligtelser.
 Der foreligger udtalelse af 27. februar 1997 fra  

 Tølløse kommune.. . .
I udtalelsen redegør kommunen tillige for sin  

 opfattelse, hvorefter det er en lovlig kommunal opgave at overtage og drive  

 en forsyningsvirksomhed, og hvorefter varmeværkets drift skal  

 være baseret på hvile-i-sig-selv-princippet.
Havde kommunen  

 undladt at overtage værket, kunne resultatet have været, at  

 værket gik konkurs, og i så fald måtte alle kommunens  

 skatteborgere dække tabet ved indfrielsen af kommunegarantien på  

 kr. 8,2 mio.. . .
 Sagen har været behandlet på et møde i  

 tilsynsrådet den 10. september 1997, hvor rådet vedtog at udtale  

 følgende:
 "Det er tilsynsrådets opgave at påse, at  

 kommunalbestyrelsen og de stående udvalg overholder lovgivningen,  

 herunder almindelige offentligretlige grundsætninger, og om  

 fornødent at skride ind med foranstaltninger i medfør af den  

 kommunale styrelseslovs § 61, hvis en kommunalbestyrelse træffer  

 ulovlige beslutninger eller undlader at opfylde en forpligtelse, som er  

 pålagt den i lovgivningen, det såkaldte legalitetstilsyn.
 . . .
Det er almindeligt antaget, at en kommune lovligt kan  

 oprette og drive et varmeforsyningsselskab.
En kommune må derfor  

 tilsvarende kunne overtage et allerede eksisterende selskab.
Af de nu fremsendte akter og de akter, tilsynsrådet  

 har modtaget i forbindelse med en tidligere forelagt sag om forholdene  

 vedrørende værkets overtagelse og drift fremgår det, at  

 overtagelsen i 1990 af Store Merløse Varmeværk skete med en  

 gæld i selskabet på ca. 12-13 mio.
Gælden er siden vokset  

 til 20,7 mio., da der ikke efter kommunens overtagelse blev afdraget på  

 gælden, men alene betalt renter af samme.
Kommunen har begrundet  

 underskuddet med, at værket har haft en række startproblemer med  

 heraf følgende udgifter til etablering og til senere levering af nye  

 energimålere til alle forbrugere og udskiftning i  

 hovedledningsnettet.
 Kommunen har nu tilvejebragt et langtidsbudget, hvorefter  

 varmeværkets gæld vil kunne afvikles af forbrugerne over en  

 periode på 15 år.
 Det er tilsynsrådets vurdering, at hverken de for  

 rådet foreliggende oplysninger eller en eventuel yderligere  

 undersøgelse af sagen, ville kunne føre til, at rådet har  

 grundlag for at fastslå, at kommunen har handlet ulovligt i forbindelse  

 med overtagelsen eller driften af værket på de i sagen beskrevne  

 vilkår.
Det bemærkes, at lovligheden af den tvungne  

 tilslutningspligt tidligere har været påklaget til  

 energiministeriet.
Det var ifølge afgørelse af 13. september  

 1991 ministeriets opfattelse, at kommunalbestyrelsens beslutning om  

 tilslutningspligt var lovlig.
Ministeriet havde herved lagt vægt  

 på, at kommunalbestyrelsen havde vurderet, om  

 tilslutningspålæg ville være rimeligt ud fra en overordnet  

 samfundsøkonomisk betragtning, om  

 tilslutningspålægget ville medføre en samfundsmæssig  

 mere økonomisk anvendelse af energi og medvirke til øget  

 oliefortrængning, og om der kunne opnås en sådan  

 forbedring af anlæggets driftsøkonomi, at dette gjorde det  

 rimeligt at pålægge tilslutningspligt.
 Det var ministeriets opfattelse, at disse krav var opfyldt  

 i det pågældende tilfælde, idet et øget  

 kundegrundlag ville medføre, at det eksisterende halmvarmeværk  

 på længere sigt opnåede en forbedring af  

 driftsøkonomien, ligesom det ud fra en overordnet samfundsmæssig  

 betragtning var ønskeligt, at det allerede etablerede varmeværk  

 fungerede optimalt.
 Sagen har også tidligere været forelagt  

 indenrigsministeriet, som i skrivelse af 21. juli 1992 afviste at tage  

 stilling til tilslutningspligten, idet dette spørgsmål  

 henhørte under energiministeriet, som senest havde truffet  

 ovennævnte afgørelse.
 Særligt bemærkes i tilslutning til disse  

 tilkendegivelser fra energiministeriet og indenrigsministeriet, at heller  

 ikke det forhold, at den af kommunen stillede garanti ikke blev indfriet i  

 forbindelse med kommunens overtagelse af værket, og at det derved ikke  

 længere er alle skatteborgere, der hæfter for mulig forpligtelse,  

 men at forpligtelsen nu via fastsættelse af varmeprisen alene  

 påhviler brugerne, efter tilsynsrådet opfattelse har en karakter,  

 så dette kunne give rådet anledning til at overveje, at bringe  

 styrelseslovens § 61 i anvendelse.
 Tilsynsrådet finder derfor ikke grundlag for at  

 foretage sig videre i sagen.
. . .." 3.5	Om forhandlingen med Tølløse Kommune  

 efter Gas- og Varmeprisudvalgets afgørelse af 17. marts 1997 har  

 udvalget bl.a. oplyst:
"Tølløse Kommune har som følge  

 af forhandlingerne på konstruktiv måde gennemregnet Store  

 Merløse Varmeværks økonomi med udgangspunkt i de ting der  

 fra sekretariatets side blev peget på.
Herudover har kommunen  

 søgt hjælp hos Danske Fjernvarmeværks Forening, der  

 tilsvarende har foretaget en række kontrolberegninger af kommunens egne  

 beregninger ud fra de opstillede forudsætninger.
Forhandlingerne og det udførte beregningsarbejde,  

 hvor stort set "enhver sten blev vendt" og stort set enhver  

 mulighed er blevet gennemprøvet, resulterede i et forslag fra  

 Tølløse Kommune til en ny fjernvarmetarif for 1998 og  

 fremefter." 4.  Klagerens argumentation Klageren har anført, at Tølløse  

 Kommune bør erkende sit ansvar i forbindelse med både sin  

 kautionsstillelse til det gamle fjernvarmeværk på 8 mio. kr. og  

 sit ansvar for den stigende gæld i perioden 1990 til 1997 og indbetale  

 eksempelvis halvdelen heraf, svarende til 8 mio. kr. til  

 fjernvarmeværket.
Dette vil reducere effektbidraget med ca. 40% til 30  

 kr. pr. m2 hvilket svarer til en reduktion på 3.500 kr. for  

 en bolig på 175 m2. En sådan reduktion vil ikke yde  

 klageren fuld retfærdighed i forhold til de beregnede priser baseret  

 på Tølløse Kommunes oprindelige budgetforbrugstal, men  

 vil svare til de tal, en rådgivende ingeniør har anvendt.
En  

 meget positiv konsekvens af en sådan beslutning vil være, at alle  

 forbrugere får reduceret deres fjernvarmepriser til et rimeligt  

 niveau.
Udvalget bør som tilsynsmyndighed  

 pålægge Tølløse Kommune at nedbringe gælden.  

 Kommunen har kautioneret for et banklån, og overført  

 gælden til det nye selskab.
I et ikke-monopolholdende selskab kunne det  

 kun finde sted, hvis man med nye forretningsstrategier hurtigt kunne  

 gøre sig konkurrencedygtig.
Det er Gas- og Varmeprisudvalgets opgave  

 at sørge for, at betingelserne under et monopolselskab bliver så  

 meget lig det frie markeds betingelser som muligt.
Siden kommunens overtagelse af værket er  

 gælden stedet fra 12 mio. kr. til 21 mio.kr.
Dette skyldes, at kommunen  

 i de 4 første driftsår efter overtagelsen satte varmeprisen ned  

 i stedet for at opkræve en realistisk pris.
Værket var  

 nødlidende, da det blev overtaget.
Når kommunen derfor vidste,  

 at de tvangstilsluttede brugere derved ville blive bragt i en urimelig  

 økonomisk situation, var beslutningen om tvangstilslutning i strid med  

 den daværende bekendtgørelse.
Omkostningerne, som kommunen argumenterer med var af  

 uventet karakter, var i virkeligheden kendte og forventelige.
Udgifterne  

 stammer fra manglende opkrævning vedrørende planlagte  

 vedligeholdelsesarbejder, nye målere samt tilslutningsomkostninger  

 vedrørende brugere og ikke fra etablering eller væsentlig  

 udbygning af fjernvarmesystemet,.
 En forhøjelse af afgifterne på 10-20% efter  

 første år til ekstra udgifter til renovering af fjernvarmenettet  

 og en fastholdelse af denne politik i årene til uventede  

 ekstraomkostninger ville have forhindret gælden i at vokse til de nu  

 uacceptable højder og have stillet fjernvarmeværket i en langt  

 mere robust situation i de næste 10 år, hvor der kun er plads til  

 minimale renoveringer, hvis ikke en ny periode med uventede akkumulerede  

 underskud skal blive resultatet.
Konsekvensen af de manglende langtidsbudgetter må  

 være, at det akkumulerede underskud fjernes af Tølløse  

 Kommune eller af de gamle forbrugere, inden nye forbrugere tilsluttes.
Kun  

 på denne måde kan fremgangsmåden accepteres.
En anden mulighed ville være, at etablere et  

 skyggeafgiftsprincip for tvangstilsluttede brugere.
Dette princip går  

 ud på, at man efterkalkulerer varmeprisen svarende til  

 oliefyrsopvarmning.
Hvis kommunen ikke kan ændre det officielle  

 afregningsprincip, ville det eksempelvis være acceptabelt, at der sker  

 en foreløbig opkrævning efter de normale principper, og at  

 tvangstilsluttede efter årsafslutningen så selv kan beregne  

 opvarmningsprisen efter olieopvarmningsprincippet, og få eventuelt for  

 meget betalt varmeafgift refunderet.
Dette princip burde være  

 acceptabelt for Tølløse Kommune.
Det er i dag forholdsvis simpelt at foretage en  

 sammenligning af økonomien mellem oliefyrsbaseret opvarmning og  

 fjernvarme, idet varmeforbruget i begge tilfælde i dag måles i  

 MWh.
Derimod er der stor uenighed om et passende MWh-forbrug for de enkelte  

 boligstørrelser.
 I de af Tølløse Kommune offentliggjorte  

 budgettal regner man med ca. 100 kWh pr. m2 bolig.
I rapporten "tilslutningsprojekt for fjernvarme maj  

 1990" vedrørende Store Merløse Varmeværk AmbA  

 udarbejdet af Rådgivende ingeniører: Holger Sørensens  

 Eftf.
A/S regner man med 17,5 liter olie pr. m2 svarende til 128  

 kWh pr. m2 bolig, når der tages hensyn til varmetab.
Kommunen har i denne konkrete sag valgt at afvige fra sine  

 egne officielle budgettal og fra videnskabeligt underbyggede forbrugstal, og  

 i stedet anvendt ikke offentliggjorte forbrugstal fra tre forbrugere på  

 26MWh for en bolig på 175 m2, eller 149 kWh pr.  

 m2. Man taler selv om et noget højt forbrug og antyder  

 dermed, at det ikke burde anvendes i en normdannende beslutning.
Det er  

 useriøst ikke at bygge på videnskabelige eller statistiske tal,  

 men i stedet basere sig på et så spinkelt beregningsgrundlag.
Det  

 virker vildledende.
 For at sammenligne fjernvarme med oliefyrsopvarmning skal  

 der tages hensyn til, at oliefyr har en virkningsgrad på 75%,  

 således som det er dokumenteret ved Dansk Fjernvarmeforenings brev.
 Opgjort efter de korrekte budgettal er der tale om, at  

 fjernvarme er 5.000 kr. eller 41% dyrere for et hus på 175  

 m2.
Hvis man ser hele forløbet over en 20 års  

 periode er der således en samlet fordyrelse for fjernvarmen i forhold  

 til privat oliefyr på i alt: 91.250 kr. + 20 år x 5.000 kr. =  

 191.250 kr.
Følgelig burde Gas- og Varmeprisudvalget ikke godkende  

 tariffen.
Med hensyn til tilslutnings- og stikledningsafgiften  

 så vil det være rimeligt, at de tvangstilsluttede brugere bliver  

 tilsluttet gratis, idet udgifter til varmeveksler og andre påtvungne  

 ændringer svarer nogenlunde til installation af en ny kedel.
Det vil  

 stadig være en god forretning for fjernvarme-værket at få  

 nye forbrugere, så længe disse betaler så meget mere end de  

 variable omkostninger, at tilslutningsomkostningerne kan afskrives.
 De foreliggende tvangstilslutningsvilkår må  

 karakteriseres som ekspropriationslignende.
5.	Gas- og Varmeprisudvalgets argumentation Udvalget har anfør, at de stigninger, der er tale  

 om, ikke bringer de tvangstilsluttede brugere og herunder klageren i en  

 urimelig økonomisk situation.
 Det forhold, at værkets samlede gæld er steget  

 forekommer at være en naturlig følge af, at værket  

 på tidspunktet for den kommunale overtagelse var i en teknisk  

 dårlig forfatning .
Værket er i dag velfunderet og veldrevet.
De  

 løbende driftsomkostninger er således ud fra de givne  

 omstændigheder acceptable og i orden, og den store gæld er  

 oparbejdet i tidligere perioder.
Underskudsfremføring kan kun anvendes  

 i tilfælde af, at der foreligger et langtidsbudget, der viser, at der  

 inden for en vis tidshorisont kan opnås balance i økonomien.
 Det af Tølløse Kommune foreslåede og  

 af udvalget accepterede tarifforslag for 1998 og fremefter viser netop en  

 sådan økonomisk udvikling.
Som udgangspunkt må det være varmeforbrugerne  

 der skal betale de omkostninger, der er og har været forbundet med at  

 producere varmen.
Klagerens forslag om  at indfri halvdelen af den  

 garantistillelse kommunen oprindeligt gav til Store Merløse  

 Varmeværk og at afløfte halvdelen af den tilvækst i  

 gælden, der er opstået efter den kommunale overtagelse ville  

 betyde, at det er Tølløse Kommunes skatteydere der i stedet  

 komme til at betale.
 Udvalget finder ikke at have kompetence til at  

 påbyde kommunen, at "indfri" hverken helt eller delvist den  

 garantistillelse, som kommunen oprindeligt gav til det daværende  

 private varmeværk Store Merløse Varmeværk, eller for den  

 sags skyld indfri en del af den forøgede gæld, der blev  

 oparbejdet efter den kommunale overtagelse.
I den forbindelse har Udvalget henvist til, at  

 Konkurrenceankenævnet i 1991 afsagde en kendelse om en delvist  

 tilsvarende problemstilling vedrørende Svendborg Kommune.  

 Ankenævnets kendelse slog fast, at et fortsættende selskab kunne  

 overtage samtlige rettigheder og forpligtelser uden at dette var i strid med  

 varmeforsyningsloven, jf.
Konkurrenceankenævnets kendelse af 19.  

 december 1991 Svendborg Kommune ctr.
Gas- og Varmeprisudvalget j. nr.  

 91-38.791.
 Tølløse Kommune har således ret til at  

 indregne de nødvendige omkostninger   her renter og afskrivning  

 på den gamle gæld   i det fortsættende selskabs priser.
Økonomien i det nu kommunale Store Merløse  

 Varmeværk er af en sådan karakter, at høje varmepriser er  

 nødvendige.
På denne baggrund er der påvist et realistisk  

 og "robust" langtidsbudget med balance mellem værkets  

 udgifter og indtægter.
Tølløse Kommune har således  

 fremlagt et tarifforslag, der vil betyde en reduktion i de løbende  

 varmebetalinger for fjernvarme på 4%. Tarifforslaget indeholder en  

 differentiering i de faste afgifter mellem institutioner m.v. og de private  

 kunder som indebærer, at institutionerne m.v. fremover kommer til at  

 betale en større fast afgift end for de almindelige kunder.
Udvalget finder i den foreliggende situation, at kommunens  

 tarifforslag er det bedst mulige, idet det samtidig må slås fast,  

 at økonomien for Store Merløse Varmeværk stadig er af en  

 sådan karakter, at det er nødvendigt med meget høje  

 varmepriser.
De gennemregninger, der er foretaget, har ikke fremvist nye  

 muligheder for at reducere omkostningerne og dermed priserne.
Den  

 prisdifferentiering, der fremgår af Tølløse Kommunes  

 tarifforslag, for så vidt angår den faste betaling  

 effektbidraget  - er selvfølgelig et udtryk for, at tingene går  

 i den rigtige retning, men er dog af beskeden virkning for forbrugerne.
Udvalget lagde ved afgørelsen vægt på,  

 at hvad angik spørgsmålet om at differentiere priserne mellem de  

 gamle forbrugere og de nye, der er eller skal tvangstilsluttes, har kommunen  

 peget på, at tvangstilslutningsperioden (de 9 år) udløber  

 i 1999. Det skal i den forbindelse understreges, at hr.
Enevoldsens ejendom  

 stadig ikke er tilsluttet varmeværket.
 Hvis kun de forbrugere, der endnu ikke har tilsluttet sig,  

 skulle omfattes af en prisdifferentiering, ville dette være en  

 præmiering af de forbrugere, der har trukket beslutningen ud  

 længst muligt, og en straf for dem, som allerede havde ladet sig  

 tilslutte, og en differentiering mellem de "gamle" kunder og de  

 nye, der var omfattet af tvangstilslutning, forekom ikke indlysende rigtig  

 på nuværende tidspunkt med kun 2 år tilbage af den  

 9-årige tvangstilslutningsperiode.
 Hvad angår gælden til kommunen, bliver denne  

 forrentet med 4,5% p.a., hvilket ikke kan give udvalget anledning til  

 bemærkninger.
 Der vil være basis for en prisnedsættelse af  

 MWh-prisen efter år 2000   med ca. 30 kr. svarende til et prisfald  

 på knap 15%. Dette skyldes, at værkets nuværende  

 halmkontrakt, der ikke var særlig gunstig for varmekunderne,  

 udløber i år 2000. Danske Fjernvarmeværkers Forening har  

 vurderet, at halmpriserne efter kontraktens udløb kan reduceres  

 væsentligt   formentlig med knap 20%.
 Udvalget har taget tarifforslaget til efterretning , da  

 der principielt kun er de tilsluttede forbrugere til at betale de  

 omkostninger der er forbundet med driften af varmeværket.
For en kommende tvangstilsluttet bruger har en række  

 standardberegninger vist, at tvangstilslut-ningen vil medføre en  

 stigning i den samlede varmebetaling på mellem 6 og knap 17% i forhold  

 til fortsat egenfyring med fyringsolie.
Der er tale om standardberegninger,  

 som ikke medtager nogen form for kapitalomkostninger, hverken  

 vedrørende et nyt oliefyr eller fjernvarmetilslutning.
Der kan ikke  

 tages udgangspunkt i et konkret fjernvarmeforbrug for klagers ejendom, idet  

 denne endnu ikke er tilsluttet fjernvarmeforsyningen.
 Dette forhold har bl.a. nødvendiggjort, at de  

 foretagne beregninger af de økonomiske konsekvenser af en  

 tvangstilslutning har måttet tage udgangspunkt i standardberegninger om  

 forventet energiforbrug.
 Selv om situationen er beklagelig, bringer dette ikke de  

 tvangstilsluttede forbruger, der har haft i alt 9 års  

 tilslutningsfrist, i en egentlig urimelig økonomisk situation.
6.	Tølløse Kommunes argumentation Kommunen har anført, at de tilslutningsafgifter,  

 som forbrugerne betaler til værket, endnu ikke har dækket de  

 faktiske omkostninger ved tilslutning af ejendommene.
Tilslutningsafgifterne  

 kan derfor ikke sættes ned, når der skal tages hensyn til  

 værkets samlede økonomi.
 Hertil kommer, at de samlede tilslutningsudgifter for en  

 ejendom er meget individuelle, da de samlede udgifter vil være  

 afhængig af kvaliteten i den pågældende ejendoms  

 eksisterende varmeanlæg.
7.	Ankenævnets bemærkninger Ved Tølløse Kommunes overtagelse og  

 fortsættelse af det private værk modsvaredes værkets  

 passiver af dets aktiver, når bortses fra det opsamlede driftsunderskud  

 på 2,3 mio. kr.
Ved overtagelsen og den samtidig gennemførte  

 udvidelse af kundeunderlaget gennem tvangstilslutning inden for en  

 9-årig periode samt andre foranstaltninger søgtes aktiverne  

 bevaret og udnyttet således, at værket over tid kunne afvikle sin  

 gæld ved varmelevering til omkostningsbestemte priser, som ikke ville  

 påføre hverken nye eller gamle kunder nogen urimelighed.
Det er  

 af Energiministeriet fastslået, at kommunen har handlet i  

 overensstemmelse med de bag reglerne om tilslutningspligt liggende  

 særlige energipolitiske og samfundsøkonomiske formål, og  

 at kommunen herved har taget hensyn til mulighederne for at opnå en  

 rimelig driftsøkonomi.
Statsamtet har fundet, at kommunen ikke har  

 handlet ulovligt ved ikke at indfri den af kommunen stillede garanti ved  

 kommunens overtagelse af værket.
 På denne baggrund finder Ankenævnet ikke  

 fornødent grundlag for at fastslå, at kommunen ved overtagelsen  

 og beslutningen om tilslutningspligt opnåede en sådan  

 frigørelse for sin kautionsforpligtelse, at  

 overtagelsesvilkårene ikke efter varmeforsyningslovens prisbestemmelser  

 kunne lægges til grund for den fremtidige prisfastsættelse i  

 værket.
 Efter de foreliggende oplysninger om værkets drift  

 og prissætning under hensyn til udviklingen over tid er der ikke  

 grundlag for at holde gældsforøgelsen i årene efter  

 kommunens overtagelse af værket uden for det omkostningsgrundlag, som  

 efter varmeforsyningsloven kan indregnes i priserne   hverken helt eller  

 delvist.
Det må   uanset de foretagne beregninger af en  

 alternativ varmepris ved eget oliefyr og uanset den aktuelle høje  

 fjernvarmepris   anses for usikkert, om det over en periode på f.eks.  

 de kommende 20 år vil blive dyrere med fjernvarme end med alternativ  

 egenopvarmning med olie.
Når hertil kommer, at der er en  

 tvangstilslutningsperiode på 9 år, og at de tvangstilsluttedes  

 aktuelle tilslutningstidspunkter varierer, finder Ankenævnet ikke  

 fornødent grundlag for nu at pålægge værket at  

 foretage en prisdifferentiering, for så vidt angår samtlige eller  

 nogle af de tvangstilsluttede brugere under hensyn til den alternative  

 olieopvarmningsudgift.
 Med disse bemærkninger- og i øvrigt under  

 henvisning til det af Gas- og Varmeprisudvalget anførte  

 tiltræder Ankenævnet, at Udvalget har taget de anmeldte priser  

 til efterretning, og stadfæster derfor udvalgets afgørelse.
 Herefter bestemmes:
 Gas- og Varmeprisudvalgets afgørelse af 17.  

 november 1997 stadfæstes.
