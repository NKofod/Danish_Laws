Resumé  


  

 Justitsministeriet (JMT) afslog en ansøgning fra A om tilladelse til at  

 anke en byretsdom til landsretten.
Ministeriet havde i sin første afgørelse  

 alene begrundet afslaget med, at sagen ikke var af principiel karakter, jf.  

 retsplejelovens § 962, stk. 3, første led.
I en senere afgørelse tog  

 ministeriet udtrykkeligt stilling til retsplejelovens § 962, stk. 3, andet  

 led,  

 men fastholdt den oprindelige afgørelse.
Ombudsmanden udtalte, at begrundelsen i JMT's første afgørelse  

 måtte efterlade det indtryk, at afslaget blev meddelt, fordi sagen ikke angik  

 et principielt forhold.
Begrundelsen var efter Ombudsmandens opfattelse  

 utilstrækkelig og misvisende.
Ombudsmanden udtalte endvidere, at bestemmelsen  

 i  

 RPL § 962, stk. 3, efter forarbejderne til bestemmelsen må forstås således,  

 at  

 JMT skal meddele tilladelse til anke til 2. instans, medmindre det må  

 antages,  

 at en anke åbenbart ikke vil kunne føre til et for den tiltalte gunstigt  

 resultat.
 Ombudsmanden henstillede til JMT at tage sagen op til fornyet  

 overvejelse. (J. nr. 1990-245-68).
Afslag på 2.-instans bevilling i politisag.
Begrundelse.
 A klagede over, at Justitsministeriet  

 havde afslået en ansøgning om tilladelse til at anke en dom, som var afsagt  

 af  

 byretten i X-by, til Østre Landsret.
Det fremgik af de foreliggende oplysninger, at A ved dommen var  

 blevet fundet skyldig i overtrædelse af straffelovens § 266 for trusler på  

 livet imod sin overbo, B.
A blev straffet med 10 dagbøder á 100 kr.
Af  

 udskrift  

 for retsbogen fremgik det, at udover A og B blev alene A's hustru afhørt  

 under  

 retssagen.
A anmodede Justitsministeriet om tilladelse til at anke dommen  

 til Østre Landsret.
A anførte i sin ansøgning bl.a, at domfældelsen skete på  

 et  

 efter hans opfattelse meget usikkert grundlag, idet dommen alene byggede på  

 B's  

 forklaring, uden at denne på nogen måde var understøttet af objektivt  

 konstaterbare kendsgerninger.
A anførte endvidere, at domfældelsen var et  

 brud på reglen om, at anklagemyndigheden har bevisbyrden i straffesager.
 Justitsministeriet afslog A's ansøgning; ministeriet anførte  

 herved bl.a følgende:
 "...Til brug ved afgørelsen af (A's) ansøgning har  

 Justitsministeriet indhentet udtalelser fra anklagemyndigheden og gennemgået  

 sagens akter.
Justitsministeriet skal herefter meddele, at man ikke finder  

 grundlag for at imødekomme ansøgningen.
Justitsministeriet har ved afgørelsen  

 særlig lagt vægt på, at sagen ikke efter ministeriets opfattelse indeholder  

 sådanne forhold, at der er knyttet en mere almindelig (principiel) interesse  

 til sagens indbringelse for landsretten." A rettede på ny henvendelse til Justitsministeriet og anmodede  

 ministeriet om at tage den tidligere trufne afgørelse op til fornyet  

 overvejelse.
A anførte bl.a følgende:
 "...Det er min opfattelse, at afslaget (og den anførte  

 begrundelse) er i klar strid med de forudsætninger, der knytter sig til lov  

 nr.  

 298 af 6. juni 1984, hvorved beløbsgrænsen i retsplejelovens § 962 blev hævet  

 til 1.000 kr. eller 10 dagbøder.
 Denne lov hviler på betænkning nr. 994/1983, hvor følgende bl.a  

 udtales s. 151:
"En sådan ændring vil formentlig kunne gennemføres, uden at  

 det vil medføre nogen reel svækkelse af de tiltaltes retsstilling.
Det  

 forudsættes herved, at Justitsministeriet som hidtil, hvor det skønnes  

 rimeligt, at tiltalte får adgang til at få sagen prøvet i 2. instans, vil  

 kunne  

 meddele tilladelse til anke..." Jeg henviser endvidere til Duus og Elmer i Juristen  

 1984.341 f., hvor følgende  

 udtales:
"Justitsministeriet har ... i forbindelse med lovforslagets  

 behandling i Folketinget i et svar på spørgsmål fra Folketingets Retsudvalg  

 givet udtryk for, at Justitsministeriet er indstillet på at være  

 imødekommende  

 over for begæringer om anketilladelse fra tiltaltes side, medmindre det må  

 antages, at en anke åbenbart ikke vil kunne føre til et for den tiltalte  

 gunstigt resultat." På den baggrund er det naturligvis helt uforståeligt, at  

 Justitsministeriet opererer med et krav om, at sagen skal have en "mere  

 almindelig (principiel) interesse". Dette kriterium kan undertiden være  

 relevant ved tilladelse til anke til Højesteret, men kan ikke være en  

 betingelse for, at en sag skal tillades anket til landsretten.
I den foreliggende sag beror domfældelsen på en langtfra  

 utvivlsom bevisvurdering.
Det er derfor ikke åbenbart, at anke vil være  

 udsigtsløs. ..." Efter en fornyet gennemgang af sagen fastholdt  

 Justitsministeriet den tidligere trufne afgørelse; som begrundelse herfor  

 anførte ministeriet bl.a følgende:
 "... Justitsministeriet skal - som anført i ministeriets  

 afgørelse af 8. december 1989 - oplyse, at ministeriet efter retsplejelovens  

 §  

 962 kan meddele tilladelse til anke af byrettens afgørelse i en straffesag,  

 der  

 ikke uden en sådan særlig tilladelse kan indbringes for landsretten, såfremt  

 sagen er af principiel karakter, eller særlige grunde i øvrigt taler derfor.  

 Om  

 disse betingelser er opfyldt, afgøres af Justitsministeriet på grundlag af en  

 vurdering af samtlige faktiske og retlige forhold, som indgår i den  

 pågældende  

 konkrete sag.
Justitsministeriet skal endvidere oplyse, at man ved afgørelsen  

 bl.a. har lagt vægt på, at sagen - som anført - ikke efter ministeriets  

 opfattelse er af principiel karakter, idet der er tale om en helt konkret  

 bevisvurdering af spørgsmålet om, hvorvidt De har truet (B) med en kniv.
Det  

 bemærkes i den forbindelse, at en domfældts uenighed i en byrets vurdering af  

 beviser i almindelighed ikke kan bevirke, at sagen bliver af principiel  

 interesse.
Retten i (X-by) har - efter at have hørt Dem, Deres hustrus og  

 (B's) forklaring - ved sin afgørelse lagt vægt på vidnets forklaring, der  

 efter  

 gengivelsen til retsbogen har været særdeles detaljeret, ligesom forklaringen  

 synes at være i overensstemmelse med hendes forklaringer til  

 politirapporterne.  

 Ved (B's) forklaring finder retten det bevist, at De har truet (B) med en  

 kniv  

 på en måde, der var egnet til at fremkalde alvorlig frygt for hendes liv,  

 helbred eller velfærd.
Det fremgår endvidere af sagen, at De i retten har  

 nægtet Dem skyldig, og at De har forklaret, at De ikke erindrer, om De var  

 hjemme den pågældende dag, ligesom De har oplyst, at De ikke er i besiddelse  

 af  

 en springkniv.
Endelig har De oplyst, at der er et spændt forhold mellem Dem  

 og  

 deres hustru på den ene side og vidnet på den anden side, samt at der har  

 verseret en civil retssag mellem de pågældende, der hver ejer en del af den  

 faste ejendom, de bebor.
 Deres hustru har ifølge retsbogen blandt andet forklaret, at hun  

 ikke var hjemme den pågældende dag, samt at hun aldrig har set Dem i  

 besiddelse  

 af en springkniv.
Der er ikke i sagen oplysninger, der tyder på, at andre end Dem  

 og overboen har overværet forholdet.
Der er endvidere ikke i sagen efter  

 Justitsministeriets opfattelse oplysninger om objektive fund m.v., der skulle  

 kunne afsvække den af vidnet afgivne forklaring.
Justitsministeriet har  

 derfor  

 ved sin afgørelse af sagen efter et konkret skøn lagt den bevisvurdering til  

 grund, som retten i (X-by) har anlagt i sagen.
I lyset af denne vurdering har  

 ministeriet ikke fundet, at der foreligger sådanne forhold, at særlige grunde  

 skulle tale for, at sagen indbringes for landsretten, uanset at sagen som  

 nævnt  

 ikke er af principiel interesse.
Justitsministeriet finder ikke, at afgørelsen er i strid med  

 retsplejelovens ordlyd eller forarbejderne til den nævnte ændring af  

 retsplejeloven. ..." I klagen til mig anførte A, at det er uberettiget, når  

 Justitsministeriet opererede med et krav om, at sagen skal være af principiel  

 interesse, eller at særlige grunde skal foreligge.
A henviste i den  

 forbindelse  

 til de løfter, som Justitsministeriet havde afgivet over for Folketingets  

 Retsudvalg, hvorefter det er tilstrækkeligt, at anke  

  

 åbenbart  

  

 ikke vil kunne føre til et for tiltalte gunstigt resultat.
 I en udtalelse i anledning af klagen til mig henholdt  

 Justitsministeriet sig til sine tidligere trufne afgørelser.
 Jeg udtalte følgende i en skrivelse til A:
 "Retsplejelovens § 962, stk. 3, har følgende ordlyd:
"Justitsministeren kan tillade anke af domme, der efter  

 stk. 2 ikke kan indbringes for højere ret, såfremt sagen er af principiel  

 karakter, eller særlige grunde i øvrigt taler derfor..." Da den foreliggende sag ikke ses at være af "principiel  

 karakter", er det afgørende, om "særlige grunde iøvrigt taler"  

 for, at tilladelse til anke gives.
Den begrundelse, som blev givet i Justitsministeriets skrivelse  

 af ..., må efterlade det indtryk, at afslaget blev meddelt, fordi sagen ikke  

 angik et principielt forhold.
Begrundelsen var derfor efter min opfattelse  

 utilstrækkelig og misvisende.
 Jeg har gjort Justitsministeriet bekendt med min opfattelse.
 Justitsministeriets begrundelse for afgørelsen i skrivelsen af... indeholder  

 derimod en udtrykkelig stillingtagen (også) til det andet led af  

 bestemmelsen ("eller særlige grunde i øvrigt taler derfor").
 Om forståelsen af § 962, stk. 3, andet led - "særlige  

 grunde i øvrigt taler derfor" - bemærker jeg følgende:
 Beløbsgrænsen i retsplejelovens § 962, stk. 2, blev hævet fra 60  

 kr. til 1.000 kr. ved lov nr. 298 af 6. juli 1984.
 Det fremgår af lovens forarbejder, at der ved gennemførelsen af  

 lovforslaget af retssikkerhedsmæssige årsager var betænkelighed ved at hæve  

 beløbsgrænsen som foreslået.
 I retsplejerådets betænkning nr. 994/1983 om lægdommerordningen  

 i straffesager m.v. anføres på s. 151 bl.a.:
"De foreliggende oplysninger viser, at der i et ikke helt  

 ubetydeligt omfang sker formildelse eller frifindelse under landsrettens  

 behandling af ankesagerne.
Rådet er derfor opmærksom på, at en begrænsning i  

 tiltaltes ankeadgang kan give anledning til betænkelighed ud fra almindelige  

 retsplejemæssige synspunkter.
I det omfang sagspresset på landsretterne skal  

 søges lettet inden for de bestående personalemæssige rammer, er det  

 imidlertid  

 nødvendigt at overveje gennemførelse af foranstaltninger, der begrænser  

 domstolenes indsats i mindre betydningsfulde sager, uanset at de set  

 udelukkende  

 ud fra sædvanlige retsplejemæssige synspunkter kan opfattes som forringelser.
Retsplejerådet stiller forslag om, at den nuværende bødegrænse  

 for anke fra tiltaltes side forhøjes til (10 dagbøder og) 1.000 kr. i lyset  

 af  

 den almindelige udvikling i bødeniveauet.
En sådan ændring vil formentlig  

 kunne  

 gennemføres, uden at det vil medføre nogen reel svækkelse af de tiltaltes  

 retsstilling.
Det forudsættes herved, at Justitsministeriet som hidtil, hvor  

 det skønnes rimeligt, at tiltalte får adgang til at få sagen prøvet i 2.  

 instans, vil kunne meddele tilladelse til anke." I betænkningen s. 150 er det oplyst, at landsretterne i 30 - 35%  

 af de realitetsbehandlede politiankesager formildede byrettens afgørelse  

 eller  

 helt frifandt tiltalte.
Justitsministeriet gav i et svar af 5. april 1984 til  

 Folketingets Retsudvalg udtryk for, at ministeriet ville være indstillet på  

 at  

 være imødekommende over for anmodninger om anketilladelse fra tiltaltes side,  

 medmindre det må antages at en anke "åbenbart ikke vil kunne føre til et  

 for den tiltalte gunstigt resultat." I en senere kommentar af 2. maj 1984 til Retsudvalget til et  

 notat om lovforslaget udtalte justitsministeren sig på linie hermed.
Beløbsgrænsen i retsplejelovens § 962, stk. 2, blev ved lov nr  

 396 af 13. juni 1990 forhøjet fra 1.000 til 3.000 kr. eller 20 dagbøder.
I  

 bemærkningerne til lovforslaget er bl.a. anført følgende:
 "Da en aflastning af landsretterne og anklagemyndigheden  

 efter Justitsministeriets opfattelse uden retssikkerhedsmæssige  

 betænkeligheder  

 hensigtsmæssigt vil kunne gennemføres ved en forhøjelse af ankegrænsen i de  

 mindre politisager, foreslås det, at grænsen fastsættes således, at der kun  

 er  

 fri ankeadgang, såfremt mere end 20 dagbøder eller bøde på over 3.000 kr.  

 eller  

 konfiskation af genstande af tilsvarende værdi eller andre offentligretlige  

 følger er idømt.
Sager, som bevismæssigt eller retligt frembyder tvivl, vil med  

 Justitsministeriets tilladelse kunne indbringes for landsretten.
I de  

 tilfælde,  

 hvor det skønnes rimeligt, at tiltalte får adgang til at få sagen prøvet i 2.  

 instans, vil der således kunne meddeles tilladelse hertil efter  

 retsplejelovens § 962, stk. 3..." Efter min opfattelse må bestemmelsen i § 962, stk. 2, andet led,  

 forstås i overensstemmelse med de tilkendegivelser, der blev givet til  

 Folketinget af Justitsministeriet og ministeren under lovforberedelsen i  

 1984. Der var tale om klare tilkendegivelser om, hvorledes bestemmelsen ville  

 blive anvendt af justitsministeren; og tilkendegivelserne fremkom bl.a. på  

 baggrund  

 af de betænkeligheder, der var rejst mod gennemførelse af en forhøjelse af  

 beløbsgrænsen.
Den gennemførte ændring af retsplejeloven i 1990 giver ikke  

 grundlag for at anlægge en anden fortolkning.
I det foreliggende tilfælde er der tale om en bevisbedømmelse,  

 der i alt væsentligt bygger på udsagnene fra henholdsvis (B) og Dem.  

 Justitsministeriet har i skrivelsen af 6. februar 1990 anført, at ministeriet  

 "ikke har fundet, at der foreligger sådanne forhold, at særlige grunde  

 skulle tale for, at sagen indbringes for landsretten." Således som sagen foreligger oplyst, kan jeg ikke lægge til  

 grund, at Justitsministeriets bedømmelse er sket på et retligt grundlag, der  

 svarer til den ovennævnte forståelse af retsplejelovens § 962, stk. 3.
 Jeg har gjort Justitsministeriet bekendt med min opfattelse, og  

 jeg har henstillet til Justitsministeriet at tage sagen op til fornyet  

 overvejelse.
Jeg har udbedt mig underretning om Justitsministeriets  

 afgørelse." Justitsministeriet meddelte mig herefter, at ministeriet efter  

 en fornyet gennemgang af sagen havde fundet det rigtigst at meddele  

 tilladelse  

 til, at byretten i X-bys dom over A kunne indbringes for Østre Landsret.
 Jeg meddelte Justitsministeriet, at jeg havde taget det oplyste  

 til efterretning.
