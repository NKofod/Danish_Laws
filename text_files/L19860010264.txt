 Ved noteveksling i New Delhi den 5. maj og den 1. juli 1986 er der indgået  

 en overenskomst mellem Danmark og Indien om dansk bistand til et projekt,  

 hvis formål er at gennemføre et træningsprogram for landbokvinder fra små og  

 marginale landbrug i 6 distrikter i den indiske delstat Tamil Nadu.  

 Programmet, som bl.a. omfatter vejledning og praktisk oplæring i moderne  

 landbrugsteknologi, skal følges op af en konsulenttjeneste varetaget af  

 kvindelige konsulenter.
 Til projektets gennemførelse yder den danske regering 30 millioner kroner,  

 som vil blive anvendt til udbygning af og udstyr til træningscentre i de 6  

 distrikter samt til aflønning af konsulenter og undervisningspersonale i  

 projektperiodens 7 år.
