Betænkning afgivet af Kulturudvalget den  

 9. december 1999 Betænkning over Forslag til lov om regionale kulturaftaler  

 samt ændring af teaterloven, museumsloven og lov om musik Udvalget har behandlet lovforslaget i en række  

 møder og har herunder stillet spørgsmål til  

 kulturministeren, som denne har besvaret skriftligt.
Nogle af udvalgets  

 spørgsmål og ministerens svar herpå er optrykt som bilag  

 til betænkningen.
 Endvidere har udvalget modtaget en skriftlig og en  

 mundtlig henvendelse fra BTS (BørneTeaterSammenslutningen).
 Der er af kulturministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med  

 undtagelse af Dansk Folkepartis medlemmer) lovforslaget til vedtagelse  

med det af kulturministeren stillede ændringsforslag.
Et mindretal inden for flertallet (Venstres, Det  

 Konservative Folkepartis og Kristeligt Folkepartis medlemmer af udvalget)  

 støtter lovforslaget, fordi det giver mulighed for at prioritere  

 lokale interesser og ønsker, og fordi lovforslaget lægger op til  

 at fremme og give råderum til det lokale incitament og engagement.
I  

 den forbindelse lægger mindretallet vægt på:
at beslutningskompetencen ligger lokalt, at »armslængdeorganerne«, som skal yde faglig rådgivning,  

 alene har indstillingsret i forhold til beslutningstagerne, at man udnytter den ekspertise, der ligger i de eksisterende  

 lokale/amtslige råd og nævn, at de enkelte kulturaftaler udformes sådan, at man i relation  

 til forvaltningsmyndigheder og de eksisterende rådgivende råd og  

 nævn undgår dobbelt administration og overlapning.
 Et mindretal (Dansk Folkepartis medlemmer af  

 udvalget) indstiller lovforslaget til forkastelse ved 3. behandling,  

 men vil stemme for det stillede ændringsforslag.
Ændringsforslag Af	kulturministeren, tiltrådt af udvalget:
Til titlen 1)  Ordene »samt ændring af  

 teaterloven, museumsloven og lov om musik«  

 udgår.
Bemærkninger Til nr. 1 Ændringsforslaget er af redaktionel karakter.
Hanne Andersen (S) fmd.  

  Søren Hansen (S)  Carsten Hansen (S)  

  Peder Sass (S)  Jytte Wittrock (S)  

  Margrete Auken (SF)  Peter Duetoft (CD)  

 Henrik Svane (RV)  Ole Sohn (SF)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

  Brian Mikkelsen (KF)  Ole Donner (DF) nfmd.  

 Poul Nødgaard (DF)  Tove Videbæk (KRF) Enhedslisten og Frihed 2000 havde ikke medlemmer i  

 udvalget.
Bilag Nogle af udvalgets spørgsmål til  

 kulturministeren og dennes svar herpå Spørgsmål 1:
Er ministeriet indstillet på at godkende modeller i  

 henhold til § 3, nr. 3, der sikrer de lokale beslutningstagere den endelige  

 afgørelse i konkrete bevillingssager? Svar:
Den overvejende del af de modeller, som Kulturministeriet  

 har fået præsenteret fra potentielle kulturregioner,  

 indebærer, at de fagligt rådgivende udvalg alene får  

 indstillingsret i forhold til de politisk besluttende udvalg, som  

 træffer den endelige afgørelse i konkrete bevillingssager.  

 Kulturministeriet er indstillet på at godkende sådanne modeller,  

 jf. også evaluators anbefaling, som er gengivet i bemærkningerne  

 til lovforslagets § 3, hvor der står: »Evalueringen anbefaler, at »armslængdeorganerne«  

 skal have indstillingsret ved fordeling af tilskud.« Spørgsmål 2:
Vil ministeren opstille mere konkrete modeller end de i  

 bemærkningerne anførte til sikring af, at de bevilgende  

 myndigheder får en selvstændig kompetence i henhold til § 3, nr.  

 3? Svar:
I forbindelse med udarbejdelsen af lovforslaget og de  

 drøftelser, der har været med de nuværende  

 forsøgsregioner, har det været meget vigtigt at sikre en balance  

 imellem den uafhængige kulturfaglige rådgivning og den politiske  

 beslutningsproces.
Når der ikke er opstillet mere konkrete forslag til  

 udformningen af de såkaldte »armslængdeorganer«, er  

 det netop for at sikre kommende regioner muligheden for selv at komme med  

 forslag, der passer til kulturaftalens indhold og til den måde,  

 arbejdet tilrettelægges på i den pågældende  

 region.
Kulturministeriet er indstillet på at godkende  

 modeller, hvor et rådgivende udvalg med indstillingsret består af  

 både regionale politikere og af personer med kulturfaglig indsigt.
Det  

 vil dog være en betingelse, at politikerne ikke har flertal i udvalget,  

 og ministeriet lægger vægt på, at forslag til medlemmer med  

 relevant kulturfaglig indsigt er indhentet fra de relevante faglige  

 miljøer eller organisationer.
 De bevilgende myndigheder vil   i alle de tilfælde,  

 hvor et armslængdeorgan alene har indstillingsret   være sikret  

 den selvstændige kompetence, som der spørges til, idet disse  

 myndigheder træffer den endelige beslutning om fordelingen af de  

 afsatte midler, jf. også svaret på spørgsmål 1.
 Spørgsmål 3:
Hvordan vil ministeren sikre, at regioner, som  

 indgår en regional kulturaftale med kulturministeren, ikke stilles  

 ringere end andre dele/regioner af landet? Svar:
Når en regional kulturaftale bliver indgået,  

 vil den kulturelle rammebevilling, som tildeles regionen, blive beregnet  

 efter de regler, der gælder for tildeling af de forskellige tilskud  

 på hele Kulturministeriets område.
Ved aftaleindgåelsen  

 får kulturregionen altså tilskud, som stiller den lige med resten  

 af landet.
I løbet af aftaleperioden kan der i kulturregionen  

 findes institutioner eller aktiviteter, som vil kunne blive berettiget til at  

 modtage statstilskud   eller hvor statstilskuddet på grund af markant  

 forøget finansiering fra regionens side må forventes at stige  

 betydeligt.
I det omfang kulturregionerne har kendskab til, at en sådan  

 situation vil opstå i løbet af aftaleperioden, har de mulighed  

 for at varsle dette i den regionale kulturaftale.
Den kulturelle  

 rammebevilling vil så kunne reguleres med det tilskud, som efter  

 reglerne kan tilfalde den pågældende institution.
 I aftalerne indarbejdes genforhandlingsklausuler, som  

 sikrer, at aftalerne blandt andet kan genforhandles, hvis der  

 gennemføres lovgivning på Kulturministeriets område, der  

 berører de tilskud, som indgår i den kulturelle  

 rammebevilling.
 Kulturministeriet vil naturligvis gå i dialog med de  

 enkelte aftaleregioner, hvis der i løbet af aftaleperioden  

 opstår situationer, hvor regionen kan godtgøre, at den stilles  

 væsentligt ringere end dele af landet, der ikke har indgået  

 kulturaftaler.
 Spørgsmål 9:
 Ministeren bedes redegøre nærmere for  

 relationerne mellem de i bemærkningerne foreslåede »armslængdeorganer« og  

 de eksisterende amtslige råd og nævn, herunder om de nye organers  

 oprettelse og organisering forudsættes indrettet efter de eksisterende  

 råd og nævn, bl.a. således at man undgår  

 kompetencestridigheder.
Ministeren bedes i den forbindelse oplyse, om man har  

 planer om at kunne anvende de eventuelle »armslængdeorganer« i andre  

 sammenhænge, eller om de udelukkende vil komme ind som »et ekstra led«  

 i relation til regionale kulturaftaler? Svar:
Ved udformning af de regionale kulturaftaler stilles der  

 krav om, at de enkelte kulturregioner gør rede for, hvorledes det  

 såkaldte armslængdeprincip søges efterlevet på  

 regionalt niveau.
Det kan ske gennem oprettelse af nye organer, eller ved at  

 regionen benytter allerede eksisterende organer.
Hvor en kulturregion  

 dækker et helt amt, vil det være naturligt at søge at  

 kombinere de eksisterende amtslige udvalg med de udvalg, der skal oprettes i  

 medfør af kulturaftalen.
Loven om regionale kulturaftaler åbner  

 således mulighed for, at regioner, der omfatter amter, kan strukturere  

 amtsmuseumsrådet på en måde, så det både  

 fungerer som amtsmuseumsråd og som rådgivende udvalg i  

 forbindelse med kulturaftalens udmøntning.
På alle områder vil det være naturligt  

 at søge at etablere et samarbejde mellem de amtslige råd og  

 udvalg, og de udvalg, som regionen selv nedsætter.
I den forbindelse er  

 det væsentligt at bemærke, at hovedparten af regionerne i  

 forvejen har nedsat udvalg, som enten direkte kan påtage sig opgaven,  

 eller som kan justeres på en sådan måde, at de kan  

 løse opgaven.
Der er intet til hinder for, at udvalg, som er nedsat i  

 medfør af kulturaftalen, i øvrigt rådgiver regionen om  

 kunst- og kulturspørgsmål, herunder kommer med indstilling om  

 fordeling af regionalt oprettede puljer og lignende.
 Spørgsmål 10:
 Ministeren bedes kommentere henvendelse af 2. december  

 1999 fra formand for BørneTeaterSammenslutningen (BTS), Steen  

 Nørgaard, vedrørende opfølgning på foretræde  

 om regionale kulturforsøg.
 Svar:
En af ideerne  bag de regionale kulturaftaler er, at  

 økonomi og ansvar for en række kulturelle aktiviteter og  

 institutioner  lægges ud til kulturregionerne.
Dette gælder  

 også på teaterområdet, hvor den statslige støtte til  

 egnsteatre, små storbyteatre, teaterabonnementsordningen og  

 børneteaterrefusionsordningen foreslås udlagt.  

 BørneTeaterSammenslutningens forslag om en sikring af  

 aktivitetsniveauet på  børneteaterområdet ved  

 indgåelse af kulturaftaler strider grundlæggende  imod lovens  

 sigte om at øge regionernes ansvar og dispositionsfrihed.
Jeg er selv meget optaget af at sikre børnekulturen  

 de bedst tænkelige forhold   som det også fremgår af  

 regeringens børnekulturpolitiske redegørelse.
Ved udarbejdelsen  

 af de regionale kulturaftaler har jeg derfor indføjet følgende  

 passus: »Kulturministeriet lægger vægt  

 på, at kulturregionen i aftaleperioden er særligt opmærksom  

 på initiativer inden for teaterlivet, der forbedrer børns og  

 unges adgang til teateroplevelser.« Ligeledes understreges i de regionale kulturaftaler kravet  

 om, at teaterstøtten skal ydes til professionelle teatre   altså  

 også professionelle børneteatre.
Dette krav stilles netop for at  

 sikre, at for eksempel  børneteaterrefusionsordningen  

 videreføres i teaterlovens ånd.
Det er mit klare indtryk fra forhandlingerne med  

 kulturregionerne, at netop børnekulturområdet vil få  

 høj prioritet i kulturregionerne, og jeg har stor tillid til de lokale  

 og regionale politikere, som skal være med til at sikre  

 børnekulturen   og børneteatret   en fremtrædende plads i  

 det regionale kulturbillede.
Det er jo i sidste ende dem, der bestemmer, hvor  

 meget børneteater børnene ude lokalt kommer til at se   uanset  

 om det er som led i en regional kulturaftale, eller om det er med refusion  

 efter teaterloven.
Jeg er derfor ikke bekymret over at lægge  

 børneteaterrefusionen ud til kulturregionerne.
 Spørgsmål 11:
Kan ministeren bekræfte, at ministeren hverken har  

 kompetence til at indstille, udpege eller godkende medlemmer i forbindelse  

 med nedsættelse af de anbefalede »armslængdeorganer «, men at  

 dette alene er et lokalt/regionalt anliggende? Svar:
Ja, jeg kan bekræfte at kompetencen til at  

 indstille, udpege og godkende medlemmer i forbindelse med nedsættelsen  

 af kulturregionernes »armslængdeorganer« ligger hos regionen alene.
Kulturministeriet skal godkende  

 principperne for nedsættelse af »armslængdeorganerne«, herunder  

 graden af eventuel politisk repræsentation i organerne.
