Indholdsfortegnelse Vejledning om ret og pligt til uddannelse for unge under 25 år Vejledning til Arbejdsmarkedsstyrelsens bekendtgørelse nr. 1256 af 19.  

 december 1996 om en aktiv arbejdsmarkedsindsats om administration af  

 rettigheder og tilbud til unge ledige medlemmer af en arbejdsløshedskasse jf.  

 kapitel 15a.
1. Ordningens formål Med henblik på at styrke den aktive arbejdsmarkedsindsats, herunder  

 forbedre uddannelsesmulighederne for unge, er der fastsat regler for en  

 særlig og fremrykket indsats over for dagpengeberettigede ledige under 25 år,  

 der ikke har en erhvervskompetencegivende uddannelse.
 Denne vejledning uddyber Arbejdsformidlingens, de regionale  

 arbejdsmarkedsråds og arbejdsløshedskassernes opgaver, tilbuddene til de unge  

 samt de rettigheder og pligter, som unge ledige medlemmer af en  

 arbejdsløshedskasse har i henhold til bekendtgørelse om en aktiv  

 arbejdsmarkedsindsats.
2. Målgruppe  (§ 139a, stk.1) Reglerne omfatter unge, der opfylder følgende betingelser:
Aldersbetingelsen skal være opfyldt på tidspunktet for retten og pligtens  

 indtræden.
Hvis den unge fylder 25 år efter rettens og pligtens indtræden, er  

 den unge fortsat omfattet af retten og pligten til tilbud, uanset om  

 tilbuddet er påbegyndt.
Eksempel: En ung ledig under 25 år, der er omfattet af retten og  

 pligten til uddannelse, påbegynder et uddannelsestilbud, men holder op efter  

 3 måneder, fordi pågældende får ordinær beskæftigelse.
Denne varer i 4  

 måneder (hvilket ikke er nok til at kunne påbegynde en ny dagpengeperiode).  

 Ved ophør med den ordinære beskæftigelse, genindtræder pligten straks for den  

 unge - der skal altså ikke påny gå 6 måneder.
I denne situation skal  

 arbejdsløshedskassen ikke indberette den unge påny, og Arbejdsformidlingen  

 skal således selv sørge for at »holde snor« i den unge.
De 3  

 måneders uddannelse, den unge allerede har deltaget i, trækker fra i  

 uddannelsesretten/-pligten, hvilket vil sige, der er 15 måneders uddannelse  

 tilbage.
Dette forløb kan gentage sig flere gange, indtil pligten om 18  

 måneders uddannelse er opfyldt, uanset om den unge efterfølgende er fyldt 25  

 år.
 Det er arbejdsløshedskassen, der undersøger, om den unge har en  

 erhvervskompetencegivende uddannelse (det vil sige en uddannelse, der giver  

 ret til optagelse i en arbejdsløshedskasse på dimittendbetingelser), samt  

 indberetter de unge med den forudsatte ledighed til Arbejdsformidlingen.  

 Indberetning sker efter 4 måneders ledighed inden for de seneste 7 måneder,  

 og når retten og pligten er indtrådt efter 6 måneders ledighed inden for de  

 seneste 9 måneder.
 Både fuldtidsforsikrede og deltidsforsikrede er omfattet af reglerne om  

 pligt til 18 måneders uddannelse.
3. Ret og pligt  (§ 139a, stk. 1 og stk. 2) Unge i målgruppen har ret og pligt til uddannelse på fuld tid i mindst 18  

 måneder.
Betingelsen om fuld tid er opfyldt, hvis Det samlede forløb skal vare mindst 18 måneder.
Hvis den unge for eksempel  

 går på et kursus af en kortere varighed end 18 måneder, skal der fyldes op  

 med anden uddannelse, så det samlede uddannelsesforløb bliver mindst 18  

 måneder.
Retten og pligten er en minimumsret- og pligt for den ledige.
Det betyder,  

 at Arbejdsformidlingen ikke har pligt til at give tilbud af en længere  

 varighed end 18 måneder.
Da det overordnede formål imidlertid er, at unge  

 skal gennemføre en uddannelse i det ordinære uddannelsessystem, vil  

 uddannelsesforløbet kunne have en længere varighed end 18 måneder.
Efter 18 måneders uddannelse er gennemført Efter gennemførelse af 18-måneders perioden, er den unge ikke længere  

 omfattet af de særlige regler om ungeindsatsen.
Hvis den unge for eksempel  

 påbegynder en længerevarende uddannelse og afbryder uddannelsen efter 18  

 måneder, er pligten opfyldt, selv om uddannelsen ikke er afsluttet med et  

 eksamensbevis.
Den unge vil således have ret til normal ydelse ved deltagelse  

 i en AMU-uddannelse.
Derimod vil gennemførelsen af 18-måneders perioden ikke  

 have nogen betydning for uddannelsesgodtgørelsens størrelse, medmindre den  

 unge er fyldt 25 år, idet der i forvejen gælder en regel om, at  

 uddannelsesgodtgørelse til alle unge under 25 år svarer til halvdelen af  

 dagpengenes højeste beløb, jf. § 97, stk. 2.
 Selv om den unge har gennemført 18 måneders uddannelse kan det dog få  

 konsekvenser for den unge at ophøre med uddannelsen, da reglerne om ophør i  

 »almindelige« tilbud så finder anvendelse - se afsnittet om ophør i  

 tilbud.
Ophør af ret og pligt Der er to måder, hvorpå en ung kan ophøre med at være omfattet af ret og  

 pligt til uddannelse:
Eksempel: En ung, der er omfattet af målgruppen, bliver omfattet  

 af ret og pligt og påbegynder herefter et uddannelsesforløb.
Efter 4 måneders  

 forløb ophører den unge i uddannelsen for at påbegynde ustøttet arbejde.
Den  

 unge har herefter fuldtidsarbejde i 8 måneder og bliver så ledig.
Den unge  

 opfylder hermed det særlige arbejdskrav, der bringer den unge ud af ret- og  

 pligtsituationen og får herefter dagpenge efter de almindelige regler.  

 Imidlertid opnår den unge, der stadig er under 25 år, igen 6 måneders  

 ledighed inden for 9 måneder og bliver således påny omfattet af ret og pligt.  

 De 4 måneders uddannelse der ligger forud for de 8 måneders  

 beskæftigelse skal herefter modregnes i den genindtrådte ret og pligt,  

 således at der nu kun er ret og pligt til 14 måneders uddannelse.
4. Dagpengeretten Før ret og pligt er indtrådt En ung under 25 år, der ikke har gennemført en uddannelse, som  

 berettiger til optagelse i en arbejdsløshedskasse, har ret til dagpenge efter  

 de almindelige regler i arbejdsløshedsforsikringsloven, indtil den unge opnår  

 6 måneders ledighed inden for de seneste 9 måneder.
Efter ret og pligt er indtrådt Når den unge har 6 måneders ledighed inden for de seneste 9 måneder,  

 bortfalder retten til dagpenge efter de almindelige regler.
Dette gælder  

 også, selv om den unge er påbegyndt en ny dagpengeperiode inden for den  

 periode, hvor ledighedskravet er opfyldt ( se illustrationen som  

 eksempel ):
Den unge vil dog kunne få dagpenge (individuel sats) fra det tidspunkt,  

 hvor den unge har opnået 6 måneders ledighed inden for de seneste 9 måneder,  

 og til det tidspunkt, hvor den unge påbegynder eller afslår et tilbud efter  

 kapitel 15 a.
Det er en forudsætning, at den unge opfylder de almindelige  

 betingelser for ret til dagpenge, herunder betingelserne i Direktoratet for  

 Arbejdsløshedsforsikringens bekendtgørelse om rådighed og selvforskyldt  

 ledighed.
Endvidere kan en ung, der befinder sig i »venteposition« mellem  

 to tilbud eller har afbrudt et tilbud, få dagpenge, indtil den unge  

 påbegynder eller afslår et efterfølgende tilbud efter kapitel 15 a.
Hvis det  

 forudgående tilbud var uddannelse, svarer dagpengene til halvdelen af  

 dagpengenes højeste beløb.
Hvis tilbuddet var jobtræning, svarer dagpengene  

 til individuel sats.
Dette betyder for eksempel, at en ung, der påbegynder  

 ordinært arbejde, kan få dagpenge i tilfælde af ophør i arbejdet, indtil et  

 efterfølgende tilbud påbegyndes eller afslås.
 I tilfælde, hvor den unge har afbrudt tilbuddet uden gyldig grund, kan  

 dagpenge dog først udbetales efter, at en eventuel sanktion eller et  

 eventuelt arbejdskrav efter bekendtgørelsen om rådighed og selvforskyldt  

 ledighed er udstået/opfyldt.
Genindtræden i dagpengeretten efter de almindelige regler Den unge får igen ret til dagpenge efter de almindelige regler, når den  

 unge En ung, der har gennemført et 18-måneders tilbud uden at have opnået ret  

 til en ny dagpengeperiode, vil overgå til aktivperioden, når retten til  

 ydelser i dagpengeperioden er opbrugt.
 En ung, der har gennemført et tilbud efter kap. 15a, vil ikke på ny blive  

 omfattet af ret og pligt til tilbud, selv om den unge efterfølgende igen  

 opnår 6 måneders ledighed inden for de seneste 9 måneder.
En ung, der ikke har gennemført et 18-måneders tilbud, og som på ny har  

 opnået dagpengeret på baggrund af 6 måneders (fuldtidsforsikrede) eller 4  

 måneders (deltidsforsikrede) beskæftigelse inden for de seneste 9 måneder,  

 vil igen blive omfattet af ret og pligt til et tilbud efter kap. 15a, hvis  

 den unge efterfølgende på ny opnår 6 måneders ledighed inden for de seneste 9  

 måneder og fortsat er under 25 år.
Den unge skal i så fald indberettes af  

 arbejdsløshedskassen på ny.
5. Uddannelsernes prioritering  (§ 139a, stk.  

 3) Uddannelsestilbuddene til de unge er fastlagt i en prioriteret rækkefølge  

 i overensstemmelse med ungeindsatsens hovedformål, at så mange unge som  

 muligt skal gennemføre en ordinær uddannelse.
Prioriteringen er følgende:
 1. Ordinære ungdomsuddannelser , for eksempel:
erhvervsuddannelser landbrugsuddannelser social- og sundhedsuddannelser erhvervsgymnasiale uddannelser (HHX og HTX) alment gymnasiale uddannelser (HF og student) den fri ungdomsuddannelse (FUU) erhvervsgrunduddannelsen (EGU) Retten og pligten kan endvidere opfyldes ved deltagelse i videregående  

 uddannelser.
 2. Særligt tilrettelagte 18 måneders uddannelsesforløb på  

 erhvervsskoler og AMU.
 3. Andre uddannelser eller forløb, for eksempel:
produktionsskoler EI-forløb (erhvervsintroducerende for- løb) VUC (almen voksenuddannelse og HF- enkeltfag) daghøjskoler højskoler AMU-forløb, der ikke er omfattet af nr. 2 oven for.
6. Forsørgelsesgrundlaget under uddannelsen  (§  

 139a, stk. 4) Indkomsten under uddannelsen afhænger af uddannelsesvalget.  

 Forsørgelsesgrundlaget er følgende ved de tre kategorier af uddannelser:
 - Ordinære og videregående uddannelser: Elevløn, SU,  

 skoleydelse.
 - Særligt tilrettelagte forløb: Uddannelsesgodtgørelse,  

 kursusgodtgørelse.
 - Andre uddannelser og forløb: Uddannelsesgodtgørelse,  

 kursusgodtgørelse, SU, elevstøtte.
Hvis almen voksenuddannelse og HF-enkeltfag på VUC eller HF-kursus bliver  

 taget på fuld tid, modtager den unge SU.
Hvis der indgår fag fra en af de to  

 uddannelser som et element i et særligt tilrettelagt forløb i den unges  

 uddannelsesplan, modtager den unge halv uddannelsesgodtgørelse, jf. § 97,  

 stk. 2.
 Uddannelsesgodtgørelse og kursusgodtgørelse til unge i målgruppen svarer  

 til halvdelen af dagpengenes højeste beløb for henholdsvis fuldtids- og  

 deltidsforsikrede.
Befordringsgodtgørelse Hvis den unge bevilges uddannelsesgodtgørelse er der ret til  

 befordringsgodtgørelse, hvis betingelserne herfor er opfyldt jf. § 139e, stk.  

 6. Hvis den unge bevilges kursusgodtgørelse, er der ret til  

 befordringsgodtgørelse efter Arbejdsmarkedsstyrelsens bekendtgørelse nr. 623  

 af 28. juni 1996 som ændret ved bekendtgørelse nr. 1119 af 13. december 1996  

 om adgang og deltagerstøtte ved deltagelse i arbejdsmarkedsuddannelser.
Kost og logi I forbindelse med tilbud om uddannelse kan Arbejdsformidlingen yde tilskud  

 til kost og logi, hvis udgiften hertil indgår i kursusprisen.
Herudover kan  

 Arbejdsformidlingen efter en konkret vurdering yde tilskud til kost og  

 logi, hvis den unges samlede daglige transporttid mellem bopæl og  

 uddannelsessted er på mere end 4 timer, eller det af andre grunde er  

 nødvendigt, at den unge er indkvarteret uden for sin bopæl, jf. § 89, stk. 4.
Bevilling af uddannelsesgodtgørelse Ved bevilling af uddannelsesgodtgørelse, finder aktivbekendtgørelsens  

 kapitel 10 om uddannelse anvendelse.
Arbejdsformidlingen skal i den  

 forbindelse være opmærksom på, at unge under 25 år ikke kan få  

 uddannelsesgodtgørelse, hvis uddannelsen er SU-berettiget, medmindre den unge  

 har opbrugt retten til SU, jf. § 91, stk. 3. Det er en betingelse for at  

 bevilge uddannelsesgodtgørelse enten, at uddannelsen er omfattet af  

 »positivlisten«, jf.
Arbejdsministeriets bekendtgørelse nr. 981 af  

 21. november 1996 om uddannelser, hvortil der kan opnås  

 uddannelsesgodtgørelse og orlov til uddannelse eller at  

 Arbejdsformidlingen ud fra et konkret skøn dispenserer herfra, jf. samme  

 bekendtgørelsens § 4.
Hvis den unge ønsker en ikke-SU-berettiget uddannelse, hvortil der er  

 knyttet løn, kan Arbejdsformidlingen bevilge supplerende  

 uddannelsesgodtgørelse efter § 97, stk. 4. Ved vurderingen af, om sådan  

 uddannelsesgodtgørelse skal bevilges, finder den sædvanlige vurdering efter §  

 89, stk. 1 anvendelse.
Uddannelsesgodtgørelsen skal bevilges, før uddannelsen  

 påbegyndes, også selv om det først bliver aktuelt at supplere elevlønnen, når  

 den unge fylder 25 år, og dermed kommer op på fuld uddannelsesgodtgørelse.
 Hvis den unge bevilges uddannelsesgodtgørelse og undervejs i forløbet  

 fylder 25 år, overgår den ledige til uddannelsesgodtgørelse svarende til de  

 dagpenge, den ledige ellers ville være berettiget til, jf. § 97, stk. 2 og 3.  

 Hvis den unge modtager kursusgodtgørelse og undervejs i forløbet fylder 25  

 år, overgår den unge til normal sats svarende til højeste dagpengebeløb.
 Unge forsørgere, der får halv uddannelsesgodtgørelse eller halv  

 kursusgodtgørelse og har hjemmeboende børn, kan søge om supplerende  

 kontanthjælp hos deres bopælskommune.
7. Opgørelse af uddannelsesperioden  (§ 139a, stk.  

 5 og § 139b og c) Ved beregning af 18-måneders perioden medregnes udover den  

 teoretiske del:
* Eventuelle vejledningsforløb i tilknytning til og som introduktion til  

 uddannelsen, og som påbegyndes efter retten og pligtens indtræden * Eventuelle praktikperioder som led i uddannelsen * Eventuel tidligere uddannelse i henhold til retten og pligten til 18  

 måneders uddannelse * Selvfunden ordinær uddannelse, der ligger forud for retten og pligtens  

 indtræden, såfremt følgende betingelser alle er opfyldt:
1. Uddannelsen er påbegyndt den 4. oktober 1995 eller  

 senere, 2. Uddannelsen er påbegyndt i en medlemsperiode, 3. Uddannelsen er afsluttet/afbrudt umiddelbart forud  

 for den nuværende ledighedsperiode og 4. Den ledige har modtaget SU, elevløn eller  

 skoleydelse under uddannelsen eller selv har finansieret uddannelsen uden  

 modtagelse af offentlige ydelser.
Rene afklaringsforløb med henblik på udarbejdelse af en uddannelsesplan  

 forudsættes at ligge forud for retten og pligtens indtræden og tæller således  

 ikke med som opfyldelse af pligten til 18 måneders uddannelse.
Den unge skal  

 under sådanne forløb ikke afmeldes Arbejdsformidlingen, da den unge i denne  

 periode står til rådighed for formidlet arbejde.
Den særlige modregningsadgang i § 139b er indsat for at tilgodese unge,  

 der af sig selv påbegynder en uddannelse før rettens og pligtens  

 indtræden.
Uden denne modregningsadgang ville en sådan uddannelse ikke kunne  

 medregnes i de 18 måneder, og den unge skulle ved rettens og pligtens  

 indtræden påny have et tilbud om uddannelse, medmindre den selvfundne  

 uddannelse var erhvervskompetencegivende og herved bragte den unge ud af  

 målgruppen.
Betingelsen om, at uddannelsen skal være afsluttet eller afbrudt  

umiddelbart forud for den nuværende ledighedsperiode, er indsat for at  

 opfylde et aktualitetskrav, således at deltagelse i en uddannelse, der ligger  

 tilbage i tid, ikke kan godskrives i uddannelsespligten.
Konsekvensen heraf  

 er, at en ledig, der afbryder en selvfunden uddannelse for at påbegynde  

 ordinært arbejde, ikke vil kunne anvende uddannelsen til opfyldelse af  

 pligten til 18 måneders uddannelse.
Dette gælder, uanset om beskæftigelsen er  

 af kortere varighed.
Den særlige modregningsadgang i § 139b gælder kun ordinære uddannelser.
Er  

 betingelserne i bestemmelsen opfyldt, kan uddannelsen medregnes fra starten.
 For så vidt angår ikke-ordinære uddannelser - for eksempel særligt  

 tilrettelagte 18-måneders uddannelsesforløb - medregnes disse først i  

 18-måneders perioden fra rettens og pligtens indtræden.
Eksempel: En ung påbegynder et særligt tilrettelagt 18-måneders  

 uddannelsesforløb på AMU efter 5 måneders ledighed.
Indtil rettens og  

 pligtens indtræden (6 måneders ledighed) kan den unge oppebære fuld  

 kursusgodtgørelse.
Herefter overgår den unge til den halve sats.
Til gengæld  

 kan den første måneds uddannelse ikke medregnes i 18-måneders  

 perioden.
 Ved beregning af 18-måneders perioden medregnes endvidere:
* Sædvanlige ferieperioder - uanset arten af ydelse under ferien og uanset  

 opsparet feriegodtgørelse * Sygdom.
 Ved beregning af 18-måneders perioden medregnes ikke :
* Perioder med orlov til børnepasning * Perioder, hvor den unge på grund af barsel ikke har deltaget i  

 undervisningen * Perioder med støtte efter bistandsloven til pasning af handicappet barn  

 samt nærtstående, der ønsker at dø i eget hjem.
8. Afbrydelse af uddannelse Uddannelsesstederne har pligt til løbende at kontrollere, om deltagere,  

 der modtager uddannelsesgodtgørelse eller uddannelsesorlovsydelse, aktivt  

 følger uddannelsen.
Hvis dette ikke er tilfældet, skal uddannelsesstedet  

 underrette Arbejdsformidlingen herom.
Arbejdsformidlingen skal herefter  

 straks underrette deltagerens arbejdsløshedskasse om den manglende  

 studieaktivitet.
Reglerne herom findes i Arbejdsministeriets bekendtgørelse nr. 135 af 13.  

 marts 1996 om uddannelsesaktivitet og indberetningspligt i forbindelse med  

 uddannelser, der følges med uddannelsesgodtgørelse eller med  

 uddannelsesorlovsydelse m.v.
Bekendtgørelsen trådte i kraft den 1. april  

 1996.
Ferie Unge, der modtager uddannelsesgodtgørelse, kan bevare  

 uddannelsesgodtgørelsen under uddannelsesstedets ferielukning, jf. § 100,  

 stk. 1. I sådanne perioder kan den unge dog i stedet vælge at holde ferie med  

 optjent feriegodtgørelse eller feriedagpenge, jf. § 7, stk. 5 i Direktoratet  

 for Arbejdsløshedsforsikringens bekendtgørelse om feriedagpenge.
Hvis den unge holder ferie uden for uddannelsesstedets ferielukning, skal  

 uddannelsesstedet give meddelelse til Arbejdsformidlingen, der skal  

 underrette den unges arbejdsløshedskasse.
Arbejdsformidlingen skal herefter  

 vurdere, om bevillingen af uddannelsesgodtgørelse skal tilbagekaldes, og  

 arbejdsløshedskassen skal vurdere, om udbetalingen skal standses.
 Reglerne herom findes i bekendtgørelse nr. 135 af 13. marts 1996 om  

 uddannelsesaktivitet og indberetningspligt i forbindelse med uddannelser, der  

 følges med uddannelsesgodtgørelse eller med uddannelsesorlovsydelse m.v.
Afbrydelse af uddannelse efter aftale med Arbejdsformidlingen Hvis det viser sig, at den unge ikke kan gennemføre uddannelsen, for  

 eksempel fordi den er »for let« eller »for svær«, kan den  

 unge efter aftale med Arbejdsformidlingen afbryde uddannelsen på betingelse  

 af, at der foreligger en forudgående aftale med Arbejdsformidlingen og  

 en revideret uddannelsesplan , før uddannelsen afbrydes.
Hvis  

 disse betingelser er opfyldt, skal arbejdsløshedskassen ikke have  

 underretning om afbrydelsen af uddannelsen.
Hvis den unge gennemgår et vejledningsforløb eller lignende af kortere  

 varighed - f.eks. nogle uger - der tæller med som uddannelse, og den unge  

 derefter påbegynder et særligt tilrettelagt 18-måneders uddannelsesforløb,  

 kan der opstå situationer, hvor 18-måneders forløbet først slutter, efter  

 retten og pligten er ophørt.
Da pligten ophører efter 18 måneders uddannelse,  

 men forløbet endnu ikke er slut, vil et ophør efter 18 måneder som  

 udgangspunkt blive betragtet som ophør i tilbud efter de almindelige regler,  

 hvilket vil sige, at Arbejdsformidlingen skal underrette  

 arbejdsløshedskassen, der træffer afgørelse om eventuelle dagpengemæssige  

 konsekvenser for den unge.
Hvis den unge i sådanne situationer henvender sig på Arbejdsformidlingen  

 med ønske om at ophøre i tilbuddet, fordi pligten til 18 måneders uddannelse  

 er opfyldt, bør Arbejdsformidlingen foretage en konkret vurdering af, om et  

 andet tilbud vil være mere relevant.
Hvis dette er tilfældet, skal  

 uddannelsesplanen revideres, og der skal ikke ske underretning af  

 arbejdsløshedskassen.
Ophør i tilbud Hvis uddannelsen afbrydes uden en forudgående aftale herom med  

 Arbejdsformidlingen, skal Arbejdsformidlingen underrette medlemmets  

 arbejdsløshedskasse om afbrydelsen, som da kan få dagpengemæssige  

 konsekvenser.
Ophører en ledig med et tilbud uden en gyldig grund, er pågældende  

 selvforskyldt ledig og pålægges derfor 5 ugers effektiv karantæne.
Bliver den  

 ledige selvforskyldt ledig 2 gange inden for 12 måneder, mister den  

 pågældende retten til dagpenge.
I dette tilfælde kan den ledige først få  

 dagpenge igen, når den ledige inden for en periode på 10 uger har haft mere  

 end 300 timers ustøttet arbejde (fuldtidsforsikrede) eller mindst 150 timers  

 ustøttet arbejde (deltidsforsikrede).
 Der henvises i øvrigt til Direktoratet for Arbejdsløshedsforsikringens  

 bekendtgørelse om rådighed og selvforskyldt ledighed.
Afslag på tilbud Afslag på tilbud uden en »gyldig« grund medfører, at  

 dagpengeretten bortfalder.
Den unge kan i dette tilfælde først få dagpenge  

 igen, når den unge har haft arbejde af en varighed, der for  

 fuldtidsforsikrede svarer til 52 ugers fuldtidsarbejde og for  

 deltidsforsikrede 34 ugers fuldtidsarbejde inden for de seneste 3 år (hvis  

 afslaget ligger før 1. januar 1997 er beskæftigelseskravet for  

 fuldtidsforsikrede og deltidsforsikrede dog henholdsvis 26 og 17 ugers  

 fuldtidsarbejde inden for de seneste 3 år).
 Der henvises i øvrigt til Direktoratet for Arbejdsløshedsforsikringens  

 bekendtgørelse om rådighed og selvforskyldt ledighed.
Klage over tilbud Hvis den unge ønsker at klage over Arbejdsformidlingens tilbud, skal klage  

 indgives til Arbejdsmarkedsrådet inden 2 uger.
Arbejdsmarkedsrådet skal  

 træffe afgørelse i sagen inden 2 uger fra klagens modtagelse, jf. § 157, stk.  

 2.
 Klagen har opsættende virkning på iværksættelse af tilbuddet.
9. Uddannelsesplanen ( § 139e ) Individuel uddannelsesplan (IUP) Forud for afgivelse af tilbud om uddannelse skal der udarbejdes en  

 individuel uddannelsesplan, der træder i stedet for en individuel  

 handlingsplan:
 Unge, der påbegynder ordinære ungdomsuddannelser eller  

videregående uddannelser , skal ikke have udarbejdet en  

 uddannelseplan.
Unge, der ønsker at påbegynde et særligt tilrettelagt 18-måneders  

 forløb , skal have udarbejdet en uddannelsesplan.
De enkelte moduler i  

 uddannelsen behøver ikke være konkretiseret i uddannelsesplanen.  

 Arbejdsformidlingen skal godkende uddannelsen, dog skal den unges ønsker  

 normalt følges, medmindre særlige omstændigheder gør sig gældende, idet disse  

 forløb generelt vurderes at være arbejdsmarkedspolitisk relevante.
Unge, der ønsker at påbegynde andre uddannelser eller forløb , skal  

 have udarbejdet en uddannelsesplan.
Her vil Arbejdsformidlingen i højere grad  

 skulle vurdere arbejdsmarkedets behov, hvilket kan betyde, at den unges  

 ønsker ikke kan imødekommes.
Krav til uddannelsesplanen Uddannelsesplanen følger det samme koncept som handlingsplanen, hvilket  

 vil sige, at uddannelsesplanen:
- udarbejdes med udgangspunkt i den unges ønsker og forudsætninger samt  

 arbejdsmarkedets behov - skal underskrives af begge parter - kan indeholde aktiviteter, som fastsættes af Arbejdsformidlingen under  

 hensyn til konkrete behov på arbejdsmarkedet - skal indeholde oplysninger om den unges uddannelsesmål, eventuelt  

 beskæftigelsesmål, aftalte tilbud m.v.
 - skal revideres, hvis den unge skal have et tilbud, som ikke indgår heri.
 Hvis den unge ikke vil medvirke til at få udarbejdet eller revideret en  

 uddannelsesplan, eller den unge ikke overholder uddannelsesplanen, skal  

 Arbejdsformidlingen underrette den unges arbejdsløshedskasse herom.
10. Jobtræning  (§ 139g-i) Betingelser Den unge kan i stedet for uddannelse vælge jobtræning, hvis den unge i  

 medlemsperioden har haft mindst 24 måneders beskæftigelse inden for 36  

 måneder, deltidsforsikrede dog mindst 16 måneders beskæftigelse inden for 36  

 måneder.
Forud for afgivelse af tilbud om jobtræning, udarbejdes en  

 individuel handlingsplan.
Den beskæftigelse, der kan medregnes til 16- eller 24-månederskravet,  

 svarer til den beskæftigelse, der kan medregnes til opnåelse af dagpengeret.  

 Således kan for eksempel medregnes ustøttet lønarbejde, aftjent værnepligt og  

 lønnet praktik i forbindelse med uddannelse.
Der henvises til Direktoratet  

 for Arbejdsløshedsforsikringens bekendtgørelse om beskæftigelseskrav,  

 dagpengeperiode og aktivperiode.
Tilbud om jobtræning gives på grundlag af en erklæring til  

 Arbejdsformidlingen fra den ledige om forudgående beskæftigelse.
Hvis  

 Arbejdsformidlingen har grund til at betvivle oplysningerne, kan  

 Arbejdsformidlingen kræve dokumentation for beskæftigelsen, for eksempel i  

 tilfælde, hvor der er uoverensstemmelse mellem oplysningerne i AF-MATCH og  

 den unges oplysninger.
Tilbud om jobtræning gives på op til fuld tid for henholdsvis fuldtids- og  

 deltidsforsikrede og kan udelukkende gives hos offentlige arbejdsgivere.  

 Tilbuddet kan gives i op til 18 måneder.
Hvis jobtræningsperioden er af  

 kortere varighed end 18 måneder, skal der gives supplerende tilbud om  

 uddannelse, således at det samlede forløb bliver på 18 måneder.
Vilkår Der gælder særlige vilkår ved tilbud om jobtræning til unge:
* Indkomstgaranti.
Der er ret til en samlet indtægt, der efter fradrag af  

 arbejdsmarkedsbidrag svarer til dagpengenes højeste beløb for henholdsvis  

 fuldtids- og deltidsforsikrede, jf. arbejdsløshedsforsikringsloven § 52d.
 * Indkomstloft på dagpengenes højeste beløb for henholdsvis fuldtids- og  

 deltidsforsikrede, jf. § 139g, stk. 2.
 * Lønnen pr. arbejdstime kan maksimalt udgøre kr. 85,10 (oktober 1996),  

 jf. § 139g, stk. 5 jf. § 48, stk. 2.
 * Arbejdstiden fastsættes under hensyn til indkomstloftet og timelønnen,  

 jf. § 139g, stk. 3 og 4.
 * Hvis den ugentlige arbejdstid bliver mindre end 37 timer for  

 fuldtidsforsikrede og 30 timer for deltidsforsikrede, kan der gives  

 supplerende tilbud.
* Hvis den ugentlige arbejdstid sammenlagt med eventuel ordinær  

 beskæftigelse overstiger fuld tid (sædvanligvis 37 timer), nedsættes omfanget  

 af tilbuddet.
Nedsættelse sker ved, at den unges ydelse i tilbuddet efter §  

 139g, stk. 2 nedsættes med et beløb svarende til dagpengene for det antal  

 timer, den ledige har ordinær beskæftigelse, og arbejdstiden nedsættes under  

 hensyn hertil, jf. § 139g, stk. 3.
 Der er forbud mod jobtræning hos samme arbejdsgiver, hvor den ledige  

 samtidig har ordinær beskæftigelse.
11. Tidspunkt for påbegyndelse og afgivelse af tilbud  

(§ 139k) Tilbud skal påbegyndes samtidigt med retten og pligtens indtræden.
Hvis  

 dette ikke er muligt, skal tilbud påbegyndes senest 5 uger efter  

 retten og pligtens indtræden.
Denne »elastik« tager højde for, at  

 der kan gå en vis tid, fra retten og pligten er indtrådt, til den valgte  

 uddannelse kan påbegyndes, fordi optag på uddannelsesinstitutionerne ikke er  

 muligt, hvis Arbejdsformidlingen samtidigt skal tilgodese den unges  

 valgfrihed.
Hvis den valgte uddannelse først kan påbegyndes senere end 5 uger fra  

 retten og pligtens indtræden, skal Arbejdsformidlingen tilvejebringe et andet  

 uddannelsestilbud, som den unge har pligt til at følge, indtil den valgte  

 uddannelse kan påbegyndes.
Der skal i disse tilfælde udarbejdes en individuel  

 uddannelsesplan.
Et eventuelt »ventetilbud« skal så vidt muligt  

 forberede den unge til den valgte uddannelse.
12. Ret og pligt i forhold til minimumsrettigheder og  

 overgang til aktivperioden  (§ 139l) Tilbud efter kapitel 15a går forud for minimumsretten i dagpengeperioden i  

 henhold til § 130 samt rettigheder og tilbud i aktivperioden, jf. kap. 16.
 En ung ledig, der bliver omfattet af kap. 15a, kan således ikke gøre sin  

 ret til et rimeligt forløb gældende, før retten og pligten efter kap. 15a er  

 opfyldt - altså efter gennemførelse af et 18-måneders uddannelses- eller  

 jobtræningsforløb.
 Ligeledes vil en ung ledig, der påbegynder et uddannelsestilbud på 18  

 måneder, som afsluttes i aktivperioden, først blive omfattet af  

 indkomstgaranti og muligheden for andre tilbud, når uddannelsestilbuddet er  

 afsluttet.
13. Ret og pligt i forhold til tilbud afgivet før  

 retten og pligtens indtræden Unge ledige, der inden den 1. januar 1996 har påbegyndt eller har  

 fået afgivet et konkret tilbud kan gennemføre aktiviteten efter de hidtidige  

 regler, hvis tilbuddet er påbegyndt senest den 1. marts 1996. Disse unge  

 omfattes af retten og pligten til 18 måneders uddannelse, når de har haft 6  

 måneders ledighed inden for 9 måneder efter tilbuddets afslutning.
Tilbud, der afgives efter 1. januar 1996 tæller med i opgørelsen af  

 de 6 måneders ledighed.
En ung, der er i gang med et tilbud afgivet efter 1.  

 januar 1996 kan derfor blive omfattet af retten og pligten, mens den  

 pågældende er i gang med tilbuddet.
Hvis dette sker, vil den unge skulle  

 ophøre i tilbuddet og gå i gang med uddannelse.
Etableringsydelse Retten og pligten til uddannelse går forud for rettigheder og tilbud i  

 dagpengeperioden og aktivperioden, jf. § 32c i lov om en aktiv  

 arbejdsmarkedspolitik.
 Det vil sige, hvis en ung har haft 6 måneders ledighed inden for 9  

 måneder, skal den unge have et tilbud om uddannelse - uanset om den unge  

 starter på etableringsydelse efter 5 måneders ledighed.
Efter § 125 i aktivbekendtgørelsen medregnes ved opgørelse af ledighed  

 blandt andet perioder med tilbud efter aktivbekendtgørelsen.
Dette indebærer,  

 at en ung, som starter på et tilbud om etableringsydelse efter 5 måneders  

 ledighed, kan modtage denne ydelse i 1 måned.
Herefter skal  

 etableringsydelsesperioden afbrydes, og den unge skal starte på et tilbud om  

 uddannelse (eller jobtræning).
 Hvis en ung søger om etableringsydelse efter 5 måneders ledighed, bør  

 Arbejdsformidlingen således vurdere, om et tilbud om etableringssydelse i 1  

 måned er egnet til at forbedre den lediges muligheder på arbejdsmarkedet.  

 Hvis Arbejdsformidlingen afslår ansøgning om etableringsydelse på dette  

 grundlag, skal eventuel klage over afslaget indbringes for  

 Arbejdsmarkedsrådet, jf. § 157, stk. 1 i aktivbekendtgørelsen.
Arbejdsformidlingen har mulighed for at tage højde for ovenstående, når  

 den unge er indberettet af a-kassen efter 4 måneders ledighed inden for 7  

 måneder.
Arbejdsformidlingen bør imidlertid være opmærksom på, at også unge,  

 der ikke er indberettet af a-kassen endnu, og som ønsker tilbud om  

 etableringsydelse i en individuel handlingsplan, kan være omfattet af  

 målgruppen og senere få ret og pligt til et 18-måneders forløb.
Tidlig fleksibel indsats En tidlig fleksibel indsats iværksat efter § 6 viger for ret og pligt til  

 uddannelse.
Hvis tilbud er i gang, skal dette afbrydes, og et 18-måneders  

 uddannelsesforløb skal påbegyndes.
Hvis det igangværende tilbud er uddannelse, og Arbejdsformidlingen  

 vurderer, at tilbuddet fortsat er relevant, kan tilbuddet dog fortsættes og  

 indgå i retten og pligten til 18 måneders uddannelse for så vidt angår den  

 del af tilbuddet, der ligger efter tidspunktet for retten og pligtens  

 indtræden.
Der skal i så fald udarbejdes en uddannelsesplan, hvori tilbuddet  

 indgår, medmindre der er tale om en ordinær uddannelse.
14. Ret og pligt i forhold til ordinær  

 deltidsbeskæftigelse Unge, der bliver indberettet af arbejdsløshedskassen til  

 Arbejdsformidlingen med 4 måneders ledighed inden for de seneste 7 måneder og  

 arbejder på deltid og modtager supplerende dagpenge, er også omfattet af  

 retten og pligten til uddannelse.
Hvis de når op på 6 måneders ledighed inden  

 for de seneste 9 måneder, ophører dagpengeretten og dermed også retten til  

 supplerende dagpenge.
Dog bevares dagpengeretten og retten til supplerende  

 dagpenge, indtil den unge afslår eller påbegynder et tilbud.
Hvis en ung med deltidsbeskæftigelse vælger at få tilbud om jobtræning,  

 jf. § 139g, og den ugentlige arbejdstid for deltidsbeskæftigelse og  

 jobtræning tilsammen kommer til at overstige fuld tid (sædvanligvis 37  

 timer), skal omfanget af jobtræningstilbuddet nedsættes, jf. § 139h, stk. 1.  

 Nedsættelsen sker ved, at den unges ydelse i tilbuddet efter § 139g, stk. 2  

 nedsættes med et beløb svarende til dagpengene for det antal timer, den unge  

 har ordinær beskæftigelse, hvorefter arbejdstiden nedsættes på baggrund  

 heraf, jf. § 139g, stk. 3. Det samme gør sig gældende, hvis den unge efter at  

 være startet i jobtræning får deltidsbeskæftigelse.
Tilbud om jobtræning kan  

 ikke gives hos samme arbejdsgiver, som den unge har deltidsbeskæftigelse hos,  

 jf. § 139i.
Hvis deltidsbeskæftigelsen ikke kan gennemføres sideløbende med tilbuddet,  

 må den unge enten opsige deltidsbeskæftigelsen og et tilbud  

eller bevare deltidsbeskæftigelsen uden mulighed for supplerende  

 dagpenge.
Hvis den unge fravælger tilbuddet, efter der er afgivet et konkret  

 tilbud, sidestilles dette med afslag på tilbud.
Arbejdsformidlingen skal være opmærksom på, at den frigørelsesattest, der  

 er en forudsætning for at modtage supplerende dagpenge, ikke gælder i  

 forhold til påbegyndelse af tilbud.
Det betyder, at et eventuelt  

 opsigelsesvarsel skal respekteres, og tilbud kan derfor først påbegyndes, når  

 opsigelsesperioden er udløbet.
Arbejdsformidlingen skal derfor i god tid  

 orientere den ledige om forestående aktiviteter.
15. Ret og pligt i forhold til orlov og EU-jobsøgning Uddannelsesorlov En ung, der er blevet omfattet af retten og pligten og har aftalt  

 et konkret tilbud i en uddannelsesplan kan ikke vælge uddannelsesorlov, før  

 tilbuddet er gennemført.
Det er i øvrigt en forudsætning for at søge uddannelsesorlov, at man er  

 fyldt 25 år og er dagpengeberettiget.
Unge, der som led i ungeindsatsen er  

 påbegyndt en uddannelse under ungeindsatsen, er ikke dagpengeberettigede, og  

 de er derfor alene af denne grund afskåret fra at søge uddannelsesorlov, når  

 de først er påbegyndt en uddannelse.
 Der kan således ikke bevilges uddannelsesorlov til en ung, der er omfattet  

 af retten og pligten og har aftalt et konkret tilbud i en  

 uddannelsesplan, før de 18 måneders uddannelse er gennemført.
Børnepasningsorlov Det er en betingelse for at gå på børnepasningsorlov, at man er  

 dagpengeberettiget.
Unge, der er blevet omfattet af ret og pligt og  

 aktuelt er i gang med en uddannelse under ungeindsatsen er ikke  

 dagpengeberettigede og kan dermed ikke bevilges børnepasningsorlov.
 I perioden indtil den unge starter på første tilbud og i  

 »venteperioder« mellem tilbud kan der bevilges børnespasningsorlov.
EU-jobsøgning Afgørelsen af, om der kan udstedes en attest E303 til medlemmer, der  

 bliver omfattet af den forstærkede ungdomsindsats, afhænger af, om der  

 foreligger et konkret tibud om aktivering i attestperioden, eller - hvis  

 dette ikke er tilfældet - om Arbejdsformidlingen positivt kan fritage  

 medlemmet for aktivering i attestperioden.
Der henvises til Direktoratet for  

 Arbejdsløshedsforsikringens meddelelse nr. 86/96 af 13. december 1996.
16. Rådighedsforpligtelsen under uddannelse  (§  

 128a) Unge, der deltager i tilbud om uddannelse efter kapitel 15a har ikke pligt  

 til at søge arbejde eller overtage formidlet arbejde.
 Unge, der deltager i tilbud om jobtræning efter kapitel 15a, står passivt  

 til rådighed for formidlet arbejde, det vil sige, de har ikke pligt til at  

 søge arbejde, men de har pligt til at overtage formidlet arbejde.
17. Afmeldeprocedurer Da de unge ikke står til rådighed under uddannelse, skal de afmeldes på  

 Arbejdsformidlingen.
Ved uddannelser, hvor der bliver lagt en individuel  

 uddannelsesplan, giver dette ikke anledning til problemer, da  

 Arbejdsformidlingen kan se af den unges uddannelsesplan, at den unge skal  

 afmeldes.
 Ved ordinære uddannelser lægges der ingen individuel uddannelsesplan, og  

 der sker derfor ingen automatisk afmelding hos Arbejdsformidlingen.  

 Arbejdsformidlingen skal i disse tilfælde sørge for, at det i AF-MATCH  

 registreres, hvornår den ordinære uddannelse påbegyndes, således at afmelding  

 kan ske på dette tidspunkt.
Arbejdsformidlingen skal oplyse de unge, der påbegynder ordinær  

 uddannelse, om, at de bliver afmeldt den første dag i uddannelsen.
Dette sker  

 ved en kontaktkode med et tilknyttet AF-MATCH-brev.
Når afmelding sker,  

 sendes et sædvanligt afmeldebrev.
 Regionerne bør i den forbindelse etablere rutiner, der:
- opfanger den gruppe unge, der påbegynder, men afbryder den ordinære  

 uddannelse, inden de 18 måneder og efterfølgende tilmelder sig  

 Arbejdsformidlingen.
For denne gruppe skal Arbejdsformidlingen have  

 dokumentation for, hvor meget uddannelse, der er gennemført.
Derefter skal de  

 unge aktiveres resten af de 18 måneder.
- opfanger den gruppe unge, der henvender sig til Arbejdsformidlingen,  

 fordi de alligevel ikke påbegynder den ordinære uddannelse.
Denne gruppe skal  

 aktiveres.
18. De regionale arbejdsmarkedsråds rolle De regionale arbejdsmarkedsråds mulighed for at prioritere  

 uddannelsesindsatsen overfor de unge er begrænset af den høje grad af frihed  

 for den unge i valg af uddannelse (jf. afsnittet om uddannelsesplanen).  

 Rådenes primære opgave er at overvåge indsatsen.
Ved andre tilbud end de ordinære uddannelser og de særlige 18-måneders  

 forløb kan de regionale arbejdsmarkedsråd udstikke retningslinjer for  

 Arbejdsformidlingens prioriteringer.
Arbejdsformidlingen kan på baggrund  

 heraf og på baggrund af arbejdsmarkedets behov give afslag på den unges  

 ønske.
19. Vejledningsindsatsen Arbejdsformidlingen har vejledningsansvaret, indtil den unge i påbegynder  

 et tilbud, mens uddannelsesinstitutionerne har vejledningsansvaret under  

 tilbuddet.
 Arbejdsformidlingen skal vejlede den unge om retten og pligten til  

 uddannelse samt om mulighederne for beskæftigelse og valg af uddannelse,  

 herunder særligt om muligheden for at påbegynde en ordinær uddannelse eller i  

 en elevplads i en virksomhed.
For så vidt angår arbejdsløshedsforsikringsloven skal arbejdsløshedskassen  

 vejlede de unge om rettigheder og pligter.
Arbejdsløshedskassen skal også ved  

 ledighed informere unge, der hører til målgruppen, om retten og pligten til  

 et tilbud som led i den arbejdsmarkedspolitiske indsats over for unge  

 dagpengemodtagere.
Arbejdsløshedskassen skal herunder vejlede den ledige unge  

 om konsekvenserne af at afslå et tilbud eller af ikke at ville medvirke til  

 at få udarbejdet eller revideret en uddannelsesplan samt af at ophøre i et  

 tilbud.
 Reglerne om arbejdsløshedskassens vejledningspligt findes i Direktoratet  

 for Arbejdsløshedsforsikringens bekendtgørelse nr. 1151 af 20. december 1995  

 om en arbejdsløshedskasses vejledningspligt.
Inden den unge får udarbejdet en uddannelsesplan, kan Arbejdsformidlingen  

 vælge at sende den unge videre til en mere konkret vejledning på  

 uddannelsesinstitutionerne.
Der skal efterfølgende udarbejdes en individuel  

 uddannelsesplan på Arbejdsformidlingen, såfremt den unge ikke vælger en  

 ordinær uddannelse.
 Erhvervsskolerne har i den forbindelse oprettet en særlig modtagefunktion,  

 hvortil Arbejdsformidlingen kan henvise den unge, hvis der er behov for en  

 mere detaljeret vejledning om de forskellige tilbud på erhvervsskolerne.
20. Løbende indberetninger Arbejdsløshedskasserne skal løbende give Arbejdsformidlingen indberetning  

 om unge, der må forventes at blive omfattet af den forstærkede  

 ungdomsindsats, således at Arbejdsformidlingen kan forberede afgivelsen af  

 tilbud.
Indberetningen skal foregå elektronisk.
 Arbejdsløshedskasserne skal derfor indberette de unge, der har haft mindst  

 4 måneders ledighed inden for de seneste 7 måneder, til Arbejdsformidlingen.
Arbejdsløshedskassernes indberetning og Arbejdsformidlingens  

 opfølgning Arbejdsløshedskasserne skal hver måned, i den uge (mandag-søndag), hvor  

 den 10. falder, give Arbejdsformidlingen indberetning om de unge, der på  

 baggrund af seneste dagpengekørsel har opnået 4 måneders ledighed inden for  

 de seneste 7 måneder.
Arbejdsløshedskasserne angiver i indberetningen den  

 tidligste dato for indtræden af de 6 måneders ledighed.
 Arbejdsløshedskasserne skal genindberette unge, som efter at have været  

 omfattet af ret og pligt til tilbud efter kapitel 15a, og som uden at  

 gennemføre tilbuddet har opnået dagpengeret på baggrund af 6 måneders/4  

 måneders beskæftigelse inden for de sidste 9 måneder, hvis den unge  

 efterfølgende på ny opnår 4 måneders ledighed inden for de seneste 7 måneder.
Udover de månedlige indberetninger sender arbejdsløshedskasserne en  

 indberetning til Arbejdsformidlingen, når den unge har været ledig i 6  

 måneder, inden for de seneste 9 måneder.
Der kan dog blive tale om, at  

 Arbejdsformidlingen i konkrete sager retter individuel henvendelse til en  

 arbejdsløshedskasse for at få oplysninger om en ungs ledighed efter  

 indberetningen.
Dette kan for eksempel bliver aktuelt, når unge, der efter at  

 være indberettet med 4 måneders ledighed inden for de seneste 7 måneder,  

 afmelder sig på Arbejdsformidlingen, før ret og pligt indtræder.
Når disse  

 unge atter gentilmelder sig, har Arbejdsformidlingen således behov for at  

 kende de unges aktuelle ledighed.
Opgørelse af ledighed Det er arbejdsløshedskassen, der opgør ledigheden i henhold til §§ 125 og  

 126.
