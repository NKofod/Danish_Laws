Betænkning afgivet af Retsudvalget den 5. februar 2015 Betænkning over Forslag til folketingsbeslutning om, at personfarlig kriminalitet begået af prøveløsladte altid skal udløse reststraffen [af Karsten Lauritzen (V), Peter Skaarup (DF), Simon Emil Ammitzbøll (LA) og Tom Behnke (KF)]:
1. Udvalgsarbejdet Beslutningsforslaget blev fremsat den 4. december 2014 og blev henvist direkte til behandling i Retsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 1 spørgsmål til justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF, EL og SIU) indstiller beslutningsforslaget til forkastelse.
 Et mindretal i udvalget (V, DF, LA og KF) indstiller beslutningsforslaget til vedtagelse uændret.
Venstres, Dansk Folkepartis, Liberal Alliances og Det Konservative Folkepartis medlemmer af udvalget har med fremsættelsen af forslaget villet sætte fokus på alvoren af personfarlig kriminalitet og på de mange sager, hvor prøveløsladte begår ny kriminalitet.
V, DF, LA og KF finder, at det er vigtig at sende et signal til de kriminelle og samfundet som helhed om, at personfarlig kriminalitet i prøvetiden ikke tolereres og derfor altid skal udløse reststraffen.
Derfor er det også vigtigt at tydeliggøre konsekvenserne ved overtrædelsen af vilkårene i prøveperioden og dermed gøre det klart, at en løsladelse på prøve er på betingelse af, at der ikke begås ny kriminalitet.
V, DF, LA og KF mener, at en skærpelse af reglerne for kriminalitet under prøveløsladelsen hovedsagelig skal ske af hensyn til forurettedes og borgernes retsfølelse.
Derfor bør en eventuel reststraf også indgå i bedømmelsen af, om der er grundlag for varetægtsfængsling for ny lovovertrædelse i prøveperioden.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Trine Bramsen (S) Julie Skovsby (S) Astrid Krag (S) Mette Reissmann (S) Jeppe Bruus (S) Rasmus Prehn (S) Jeppe Mikkelsen (RV) Zenia Stampe (RV) Marlene Borst Hansen (RV) Karina Lorentzen Dehnhardt (SF) fmd.
Pernille Vigsø Bagge (SF) Pernille Skipper (EL) Johanne Schmidt-Nielsen (EL) Henning Hyllested (EL) Nick Nielsen (SIU) Kim Andersen (V) Preben Bang Henriksen (V) Martin Geertsen (V) Søren Pind (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Christian Langballe (DF) Martin Henriksen (DF) Peter Skaarup (DF) Kim Christiansen (DF) Simon Emil Ammitzbøll (LA) Mai Mercado (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 41 Bilagsnr.
