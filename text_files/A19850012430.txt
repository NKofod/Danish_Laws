 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  De overenskomster, der er indgået mellem  

 Sygesikringens Forhandlingsudvalg og organisationer af læger m.fl. i henhold  

 til § 26, stk. 2, i lov om offentlige sygesikring, forlænges indtil 1. april  

 1987. Forlængelsen sker med de i §§ 2-5 nævnte ændringer.
 Stk. 2.  Stk. 1 finder ligeledes anvendelse på aftaler,  

 som parterne har indgået i henhold til overenskomsterne, og ændringer, som  

 der inden denne lovs ikrafttræden var enighed om mellem parterne, under  

 forudsætning af at aftalerne og ændringerne er eller bliver godkendt af  

 indenrigsministeren.
 Stk. 3.  Overenskomster og aftaler, som ifølge deres  

 indhold bortfalder i perioden indtil 1. april 1987, forlænges ikke, men  

 omfattes af §§ 2-5.
 Stk. 4.  Loven gælder ikke for Københavnsoverenskomsten  

 angående lægegerning af april 1970 mellem Sygesikringens Forhandlingsudvalg,  

 Københavns kommune, Frederiksberg kommune, Amagerlandets kommuner ved  

 Københavns amt og Praktiserende Lægers Organisation, København, Københavns  

 Lægeforening, Foreningen af Speciallæger, som ændret senest ved aftale af 29.  

 marts 1983.
 § 2.  Regulering af honorarer i de overenskomster, der  

 er nævnt i § 1, stk. 1, jfr. stk. 4, sker efter de regler, der er aftalt  

 mellem parterne i de enkelte overenskomster, jfr. dog stk. 2 og 3.
 Stk. 2.  Honorarernes nettoandel reguleres i  

 overensstemmelse med de ændringer, som i henhold til §§ 5 og 6 i lov om  

 fornyelse og forlængelse af kollektive overenskomster og aftaler m.v.  

 gennemføres for lønningerne til de grupper af tjenestemænd, som ifølge de  

 enkelte overenskomster lægges til grund ved regulering af nettoandelen.
 Stk. 3.  Virkningen af særlige reduktioner i  

 honorarreguleringen, som er aftalt for perioden indtil 31. marts 1985,  

 videreføres indtil 1. april 1987.
 § 3.  Spørgsmål om ændringer i overenskomster og  

 aftaler, som parterne ikke kan opnå enighed om i forbindelse med  

 gennemførelsen af forlængelsen af overenskomster efter denne lov, afgøres  

 efter reglerne i de enkelte overenskomster om uenighed ved fortolkning af  

 overenskomsterne.
 § 4.  Hvis realvæksten i sygesikringsudgifterne til  

 henholdsvis alment praktiserende læger, praktiserende speciallæger og  

 praktiserende tandlæger bliver større end 1 pct. pr. år i 1985 og 1986, skal  

 parterne tidligst muligt i 1986 og 1987 optage forhandlinger med henblik på  

 at gennemføre ændringer i overenskomsterne, der ophæver den del af  

 udgiftsstigningen, der overstiger 1 pct., og som ikke skyldes en tilførsel af  

 nye opgaver til det pågældende overenskomstområde.
 § 5.  De overenskomster, der er omfattet af loven, kan  

 ikke opsiges af nogen af parterne til ophør i den periode, overenskomsterne  

 er forlænget.
 § 6.  Lovforslaget kan stadfæstes straks efter  

 vedtagelsen.
 § 7.  Loven træder i kraft ved bekendtgørelsen i  

 Lovtidende.
GIVET På MARSELISBORG SLOT, DEN 31.  

 MARTS 1985 Under Vor Kongelige Hånd og Segl MARGRETHE R.
