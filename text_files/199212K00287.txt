Nr LSF 287 Forslag til Lov om ændring af forskellige skattelove (Ophævelse af  

 adgangen til at henlægge til investeringsfonds og nedskrive på varelagre m.v.  

 samt nedsættelse af nedskrivningsprocenten efter husdyrbesætningsloven) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 484 af 30/06/1993 § 1 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved lov nr. 1014 og lov nr. 1031 af 19. december  

 1992, affattes § 4, stk. 1, således:
 »Henlæggelsen kan ikke for det enkelte indkomstår overstige de  

 nedenfor anførte procentgrænser af overskuddet af selvstændig  

 erhvervsvirksomhed i henlæggelsesåret - opgjort efter reglerne for opgørelse  

 af skattepligtig indkomst - med tillæg af renteudgifter og kurstab på  

 fordringer og gæld og med fradrag af rente- og udbytteindtægter samt  

 kursgevinst på fordringer og gæld, som indgår i opgørelsen af dette overskud.
Henlæggelsen skal mindst andrage 5.000 kr.« § 2 I lov om skattemæssig opgørelse af varelagre m.v., jf. lovbekendtgørelse  

 nr. 870 af 22. oktober 1992, affattes § 1, stk. 4, således:
 » Stk. 4. I det beløb, der er opgjort efter bestemmelserne i  

 stk. 1-3, kan der i de enkelte indkomstår foretages et nedslag, som højst kan  

 udgøre følgende procentdel af beløbet:
§ 3 I lov om den skattemæssige behandling af husdyrbesætninger, jf.  

 lovbekendtgørelse nr. 526 af 2. august 1989, affattes § 2, stk. 4,  

 således:
 » Stk. 4. I det beløb, der er opgjort efter bestemmelsen i  

 stk. 1, kan der med virkning for opgørelsen af den skattepligtige indkomst og  

 formue i de enkelte indkomstår foretages en nedskrivning, som højst kan  

 udgøre følgende procentdel af beløbet:
§ 4 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1993.
Oprindeligt fremsat forslag § 1 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved lov nr. 1014 og lov nr. 1031 af 19. december  

 1992, affattes § 4, stk. 1, således:
 »Henlæggelsen kan ikke for det enkelte indkomstår overstige de  

 nedenfor anførte pct.-grænser af overskuddet af selvstændig  

 erhvervsvirksomhed i henlæggelsesåret - opgjort efter reglerne for opgørelse  

 af skattepligtig indkomst - med tillæg af renteudgifter og kurstab på  

 fordringer og gæld og med fradrag af rente- og udbytteindtægter samt  

 kursgevinst på fordringer og gæld, som indgår i opgørelsen af dette overskud.
 Henlæggelsen skal mindst andrage 5.000 kr.«.
§ 2 I lov om skattemæssig opgørelse af varelagre m.v., jf. lovbekendtgørelse  

 nr. 870 af 22. oktober 1992, affattes § 1, stk. 4, således:
 » Stk. 4. I det beløb, der er opgjort efter bestemmelserne i  

 stk. 1-3, kan der i de enkelte indkomstår foretages et nedslag, som højst kan  

 udgøre følgende procentdel af beløbet:
§ 3 I lov om den skattemæssige behandling af husdyrbesætninger, jf.  

 lovbekendtgørelse nr. 526 af 2. august 1989, affattes § 2, stk. 4,  

 således:
 » Stk. 4. I det beløb, der er opgjort efter bestemmelsen i  

 stk. 1, kan der med virkning for opgørelsen af den skattepligtige indkomst og  

 formue i de enkelte indkomstår foretages en nedskrivning, som højst kan  

 udgøre følgende procentdel af beløbet:
§ 4 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1993.
Bemærkninger til lovforslaget I.
Indledning Lovforslaget er et led i regeringens forslag om en gennemgribende  

 omlægning af skattesystemet.
Der henvises til bemærkningerne til det samtidig  

 hermed fremsatte forslag til lov om ændring af personskatteloven og andre  

 skattelove (Skatteomlægning).
II.
Lovforslagets enkelte elementer Investeringsfonds Efter gældende regler kan selvstændige erhvervsdrivende henlægge op til 25  

 pct. af overskuddet (opgjort efter særlige regler) til investeringsfonds.  

 Henlæggelserne kan fradrages ved opgørelsen af den skattepligtige  

 (personlige) indkomst for henlæggelsesårene.
Når den skattepligtige senere  

 anskaffer afskrivningsberettigede aktiver, forlods afskrives et beløb  

 svarende til henlæggelsen.
Anskaffelsessummen reduceres på denne måde med  

 forlodsafskrivninger, inden der kan foretages ordinære afskrivninger.  

 Virkningen af investeringsfondsordningen er således at gøre det muligt at  

 fradrage henlagte beløb, selv om der først anskaffes aktiver på et senere  

 tidspunkt.
 Regeringen er af den opfattelse, at investeringsfondsordningen er et  

 unødigt komplicerende led i skattesystemet, og at virksomhedsordningen  

 tilgodeser de selvstændige erhvervsdrivendes behov for konjunkturudligning.
Efter forslaget ophæves adgangen til at henlægge til investeringsfonds  

 derfor over en 4-årig periode, så der fra og med indkomståret 1998 ikke  

 længere kan henlægges til investeringsfonds.
Adgangen til at henlægge til  

 investeringsfonds nedsættes til 20 pct. af overskuddet for indkomståret 1995,  

 15 pct. for 1996 og 10 pct. for 1997 for helt at bortfalde for indkomståret  

 1998 og følgende år.
Reglen om, at der mindst skal henlægges 5.000 kr.,  

 ændres ikke.
 Beløb, der er henlagt til og med indkomståret 1997, kan anvendes efter  

 gældende regler, dvs. som hovedregel i op til 6 år efter henlæggelsen.
Varelagernedskrivninger Efter gældende regler kan næringsdrivende personer, dødsboer, samt  

 selskaber og foreninger ved opgørelsen af den skattepligtige indkomst og  

 formue foretage nedskrivning på varelagre.
Nedskrivning kan dog højst udgøre  

 23 pct. i indkomståret 1993, 20 pct. i indkomståret 1994, 17 pct. i  

 indkomståret 1995 og 15 pct. i indkomståret 1996 og derefter.
 Efter forslaget aftrappes adgangen til at foretage varelagernedskrivning  

 yderligere fra og med indkomståret 1995 og frem til indkomståret 1998,  

 hvorefter der ikke længere vil være adgang til at nedskrive på varelagre.  

 Nedtrapningen betyder, at der kan nedskrives med 16 pct. i indkomståret 1995,  

 12 pct. i indkomståret 1996, 8 pct. i indkomståret 1997 og med 0 pct. i  

 indkomståret 1998 og derefter.
Husdyrbesætninger Efter forslaget aftrappes adgangen til at foretage nedskrivning på  

 husdyrbesætninger gradvist over 6 år fra 331/3 pct. til 31 pct.
Aftrapningen  

 gennemføres med 11/3 procentpoint i indkomståret 1997 og 1 procentpoint i  

 indkomståret 1998.
III.
Provenumæssige konsekvenser Ved en afskaffelse af investeringsfondsordningen vil de erhvervsdrivende  

 miste henlæggelsesfradraget, hvilket øger skattebetalingen, men til gengæld  

 vil de almindelige afskrivninger stige.
 Derved udløses en umiddelbar årlig provenugevinst, der ved den foreslåede  

 aftrapning af henlæggelsesprocenten skønnes til 275 mill. kr. i 1995, 575  

 mill. kr. i 1996, 875 mill. kr. i 1997 og 1.575 mill. kr. i 1998.
Ophævelse af investeringsfondsordningen ændrer imidlertid ikke størrelsen  

 af de samlede afskrivninger, men udelukkende den tidsmæssige fordeling af  

 disse.
Afskaffelsen af forlodsafskrivninger modsvares af højere afskrivninger  

 i fremtiden, og der er derfor alene tale om en fremrykning af  

 skattebetalingen.
 Den foreslåede afvikling af adgangen til varelagernedskrivning skønnes med  

 betydelig usikkerhed at medføre en umiddelbar provenugevinst på 300 mill. kr.  

 i 1995, 600 mill. kr. i 1996, 1.200 mill. kr. i 1997 og 2.400 mill. kr. i  

 1998, svarende til, at den med nedgangen forbundne rentefri skattekredit  

 afvikles.
 Den foreslåede sænkning af nedskrivningsprocenten for husdyrbesætninger  

 skønnes med betydelig usikkerhed at medføre et umiddelbart merprovenu på ca.  

 50 mill. kr. i 1997 og 1998.
 Vedrørende belastningen af erhvervene henvises til »Ny kurs mod bedre  

 tider«.
 Den samlede provenuvirkning af hele skatteomlægningen, herunder virkningen  

 for stat og kommune, er vist i lovforslaget om ændring af personskatteloven  

 og andre skattelove (Skatteomlægning).
IV.
Administrative konsekvenser Der henvises til de administrative bemærkninger i det samtidig hermed  

 fremsatte forslag til ændring af personskatteloven og andre skattelove  

 (Skatteomlægning).
V.
Spaltehenvisninger Lov om investeringsfonds er senest ændret ved lov nr. 1014, jf.  

 Folketingstidende 1992-93, sp. 81, 458, 3756, 3769; tillæg A, sp. 705; tillæg  

 B, sp. 229; tillæg C, sp. 207, og ved lov nr. 1031 af 19. december 1992, jf.  

 Folketingstidende 1992-93, sp. 2853, 3243, 4023, 4368; tillæg A, sp. 4149;  

 tillæg B, sp. 519, 663, 4023, 4368; tillæg C, sp. 619.
Lov om skattemæssig opgørelse af varelagre m.v. er senest ændret ved lov  

 nr. 887, jf.
Folketingstidende 1991-92, sp. 460, 741, 4231, 4576; tillæg A,  

 sp. 897; tillæg B, sp. 225; tillæg C, sp. 169.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved lov nr. 1014 og lov nr. 1031 af 19. december  

 1992, affattes § 4, stk. 1, således:
 »Henlæggelsen kan ikke for det enkelte indkomstår overstige de  

 nedenfor anførte pct.-grænser af overskuddet af selvstændig  

 erhvervsvirksomhed i henlæggelsesåret - opgjort efter reglerne for opgørelse  

 af skattepligtig indkomst - med tillæg af renteudgifter og kurstab på  

 fordringer og gæld og med fradrag af rente- og udbytteindtægter samt  

 kursgevinst på fordringer og gæld, som indgår i opgørelsen af dette overskud.
 Henlæggelsen skal mindst andrage 5.000 kr.«.
§ 4. Henlæggelsen kan højst andrage 25 pct. af overskuddet af  

 selvstændig erhvervsvirksomhed i henlæggelsesåret - opgjort efter reglerne  

 for opgørelse af skattepligtig indkomst - med tillæg af renteudgifter og  

 kurstab på fordringer og gæld og med fradrag af rente- og udbytteindtægter  

 samt kursgevinst på fordringer og gæld, som indgår i opgørelsen af dette  

 overskud.
Henlæggelsen skal mindst andrage 5.000 kr.
- - - § 2 I lov om skattemæssig opgørelse af varelagre m.v., jf. lovbekendtgørelse  

 nr. 870 af 22. oktober 1992, affattes § 1, stk. 4, således:
 » Stk. 4. I det beløb, der er opgjort efter bestemmelserne i  

 stk. 1-3, kan der i de enkelte indkomstår foretages et nedslag, som højst kan  

 udgøre følgende procentdel af beløbet:
§ 1. - - - Stk. 4. I det beløb, der er opgjort efter bestemmelserne i stk.  

 1-3, kan der i de enkelte indkomstår foretages et nedslag, som højst kan  

 udgøre følgende procentdel af beløbet:
- - - § 3 I lov om den skattemæssige behandling af husdyrbesætninger, jf.  

 lovbekendtgørelse nr. 526 af 2. august 1989, affattes § 2, stk. 4,  

 således:
 » Stk. 4. I det beløb, der er opgjort efter bestemmelsen i  

 stk. 1, kan der med virkning for opgørelsen af den skattepligtige indkomst og  

 formue i de enkelte indkomstår foretages en nedskrivning, som højst kan  

 udgøre følgende procentdel af beløbet:
§ 2. - - - Stk. 4. I det beløb, der er opgjort efter bestemmelsen i stk. 1,  

 kan der med virkning for opgørelsen af den skattepligtige indkomst og formue  

 foretages en nedskrivning på indtil 33 1/3 pct.
