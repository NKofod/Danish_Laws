 Der blev klaget over, at overlægen ikke informerede patienten om  

 diagnosen samt om, at sygdommen alene skulle holdes under  

 observation.
Klage over manglende information om diagnose  

 samt utilstrækkelig behandling af svulst i kranieknogle nær  

 venstre øje Nævnet fandt grundlag for at kritisere overlægen for ikke at  

 have informeret patienten om diagnosen.
Nævnet lagde vægt  

 på, at patienten var 24 år på det pågældende  

 tidspunkt, voksen og habil, og at intet tydede på, at han skulle have  

 været særlig udsat for at blive ængstelig.
Nævnet  

 lagde endvidere vægt på, at der var tale om en sygdom, som skulle  

 holdes under observation, idet den kunne udvikle sig med tiden, og at det  

 derfor havde været relevant at informere patienten, således at  

 han kunne have været opmærksom på ændringer i sin  

 tilstand.
 Nævnet fandt desuden grundlag for at kritisere overlægens  

 behandling af patienten og lagde i denne forbindelse vægt på, at  

 selvom der ikke i 1986 var en helbredende behandling, så burde der med  

 mellemrum have været iværksat kontroller af tilstanden, idet det  

 ikke kunne vides, hvorledes sygdommen ville udvikle sig.
