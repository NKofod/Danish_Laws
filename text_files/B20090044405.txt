Bekendtgørelse om ændring af bekendtgørelse om vejledning om gennemførelse af uddannelser på Undervisningsministeriets område § 1 I bekendtgørelse nr. 706 af 30. juni 2008 om vejledning om gennemførelse af uddannelser på Undervisningsministeriets område, foretages følgende ændringer:
 1. I indledningen indsættes efter »I henhold til § 12 a, stk. 4, i lov om vejledning om uddannelse og erhverv, jf. lovbekendtgørelse nr. 630 af 20. juni 2008«: », og § 11, og § 12, stk. 2, i lov nr. 311 af 30. april 2008 om almen voksenuddannelse og om anerkendelse af realkompetence i forhold til fag i almen voksenuddannelse, i hf-uddannelsen og i uddannelsen til studentereksamen (avu-loven)«.
 2. I § 1, stk. 1, indsættes efter »Formålet med vejledningen er, at den enkelte elev/studerende/kursist fuldfører den valgte uddannelse«: », herunder afslutter fag med prøve eller tilsvarende,«.
 3. I § 2, stk. 2, ændres »unge« til: »elever/studerende/kursister«.
 4. I § 2, stk. 5, ændres »Ungdomsuddannelsesinstitutioner skal tilrettelægge vejledningen, jf. stk. 4, i« til: »Vejledning af elever i ungdomsuddannelser skal, jf. stk. 4, tilrettelægges i«.
 5. I § 2, stk. 5, 2. pkt., indsættes efter »med udgangspunkt i elevens uddannelsesplan«: », hvor en sådan findes«.
 6. Overskriften Udvidet vejledning i kapitel 2 ændres til: »Samarbejde mellem Studievalg og uddannelsesinstitutioner«.
 7. I § 3, stk. 1, ændres »Vejlederne på ungdomsuddannelsesinstitutionerne« til: »Uddannelsesinstitutioner, der udbyder ungdomsuddannelser,«.
 8. I § 4, stk. 4, nr. 2, indsættes efter »valgfags«: », tilbudsfags«.
 9. I § 4, stk. 4, nr. 3, indsættes efter »lønnet praktik«: », hvor det forekommer«.
10. I § 5, stk. 1, indsættes efter »en individuel samtale«: »jf. dog stk. 4, 1. pkt.« 11. I § 5, stk. 2, ændres »Ungdomsuddannelsesinstitutionerne skal underrette« til: »For elever i ungdomsuddannelser skal uddannelsesinstitutionen underrette«.
12. I § 5, stk. 2, indsættes efter »et uddannelsesforløb«: »jf. dog stk. 4, 2. pkt.« 13. I § 5 indsættes efter stk. 3:
»Stk. 4. I almen voksenuddannelse og gymnasiale enkeltfag gælder stk. 1 kun for elever i undervisningsforløb af et SU-berettigende omfang.
Institutionen skal underrette Ungdommens Uddannelsesvejledning i den kommune, hvor eleven er tilmeldt folkeregistret, når en elev under 25 år optages på, afbryder eller gennemfører et uddannelsesforløb i almen voksenuddannelse, der har et SU-berettigende omfang.
Voksenuddannelsescentre skal opfordre kursisten til at søge vejledning hos Studievalg eller, hvis kursisten ikke har gennemført en ungdomsuddannelse og er under 25 år, hos Ungdommens Uddannelsesvejledning, såfremt kursisten ønsker at afbryde eller afbryder sit kursus.« 14. I § 6, stk. 1, indsættes efter »Vejledningen efter denne bekendtgørelse«: », i henhold til lov om vejledning om uddannelse og erhverv,«.
§ 2 Bekendtgørelsen træder i kraft den 1. august 2009.
