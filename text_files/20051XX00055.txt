Skriftlig fremsættelse (9. november 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af lov om forsikringsformidling (Forsikringsmæglervirksomheders  

 oplysningspligter og forbud mod at forsikringsmæglervirksomheder modtager  

 provision fra forsikringsselskaber) (Lovforslag nr.
L 52).
 Lovforslaget indeholder et forbud mod, at  

 forsikringsmæglervirksomheder modtager provision fra forsikringsselskaberne.  

 Formålet hermed er at skabe klarhed om, at forsikringsmægleren er kundens  

 repræsentant og at sikre, at forsikringsmægleren ikke i sin rådgivning af  

 kunden lader sig lede af hvilket forsikringsselskab, der vil betale mest i  

 provision til forsikringsmægleren.
Eftersom det stadig er kutyme i de fleste EU-lande, at  

 forsikringsmæglernes provision indregnes i præmien, har der været frygt for,  

 at  

 provisionsforbuddet ville afholde de udenlandske forsikringsselskaber fra at  

 afgive forsikringstilbud til de danske kunder.
For at opretholde konkurrencen  

 indeholder lovforslaget mulighed for, at forsikringsmæglervirksomhederne  

 gerne  

 må modtage provision fra udenlandske forsikringsselskaber, dog skal en sådan  

 provision videresendes til kunden.
 Det foreslås endvidere, at forsikringsmæglervirksomhederne  

 skal indgå en skriftlig samarbejdsaftale med kunden, og heri skal det  

 specificeres, hvad kunden skal betale forsikringsmægleren i forbindelse med  

 etablering af forsikringsordningen, og hvad forsikringsmæglerens ydelser  

 koster  

 kunden i det første år af forsikringens løbetid.
 Herudover foreslås det, at forsikringsmæglervirksomhederne  

 forpligtes til at sende kunderne en årlig opgørelse af, hvad  

 forsikringsmæglerens ydelser har kostet kunden i det forgangne år, samt  

 hvilke  

 vederlag forsikringsmæglervirksomheden har modtaget fra tredjemand.
 Endvidere foreslås mindre justeringer af loven.
Lovforslaget er udarbejdet som opfølgning på en redegørelse  

 om aflønning af forsikringsmæglere af 7. marts 2005. Redegørelsen blev  

 udarbejdet på grund af en langvarig offentlig debat om forsikringsmæglernes  

 uvildighed, når der formidles pensionsordninger til kunder.
Den indeholder en  

 gennemgang af de lovmæssige rammer og af forsikringsmæglernes aktiviteter og  

 aflønning.
Redegørelsen er offentliggjort på Finanstilsynets hjemmeside,  

 www.finanstilsynet.dk.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
