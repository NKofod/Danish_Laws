Nr BSF 34 Forslag til folketingsbeslutning om omlægning af registreringsafgiften af  

 motorkøretøjer efter miljømæssige kriterier Fremsat af Jes Lunde (SF) Gade (SF) Rahbæk Møller (SF) Ebba Strange (SF) den 8. februar 1991 Folketinget opfordrer regeringen til i år at fremsætte lovforslag om en udformning af registreringsafgiften efter følgende retningslinjer:
 1. Afgiften udgør summen af:
a. et beløb, der afhænger af den afgiftspligtige værdi; b. et beløb, der afhænger af køretøjets brændstofforbrug pr. kørt  

 kilometer; c. et beløb, der afhænger af køretøjets udstødning af kvælstofoxider (NOx)  

 under gennemsnitlige køreforhold.
 De under b og c nævnte beløb skal være tilstrækkelig store til at sikre en  

 kraftig økonomisk tilskyndelse til at vælge køretøjer, der forurener mindst  

 muligt.
 2. Lovforslaget udformes, så det kan forventes at være provenuneutralt,  

 jf. dog nr. 3. De under nr. 1 b og nr. 1 c nævnte beløb skal  

 pristalsreguleres.
 3. Såfremt regeringen fremsætter forslag om en lempelse af afgiften på  

 benzin, skal det under nr. 1 b nævnte beløb forhøjes, så den samlede  

 provenuvirkning er neutral.
Bemærkninger til forslaget Almindelige bemærkninger De alarmerende meldinger om drivhuseffekten fra IPCC understreger behovet  

 for at nedbringe emission af drivhusgasser.
En væsentlig del af disse gasser  

 stammer fra motorkøretøjer.
Det gælder CO2 (kuldioxid) og især NOx  

 (kvælstofilter).
 Samtidig er forureningen fra motorkøretøjer en stigende plage i  

 lokalområder, særlig i de store og større byer.
En forhøjelse af afgiften på benzin og dieselolie vil være et effektivt  

 instrument til at reducere disse problemer.
SF har derfor foreslået en sådan  

 forhøjelse i forbindelse med det fremsatte beslutningsforslag nr.
B 00 om  

 forureningsafgifter på kul- og svovldioxid med erhvervsmæssig og social  

 kompensation.
Desværre synes det mere sandsynligt, at et folketingsflertal  

 finder på at beslutte en reduktion af afgiften på benzin med henvisning til  

 grænsehandelsproblemer.
Som den bedste løsning under disse betingelser ønsker SF derfor en  

 omlægning af registreringsafgiften, der i dag udgør ca. 90.000 kr. for en  

 gennemsnitlig bil.
Den opsplittes i tre dele:
- En del, der afhænger af køretøjets brændstofforbrug pr. kørt hundrede  

 kilometer.
Konkret anvendes den såkaldte ECE-norm A 70. Som eksempel kunne  

 bruges en sats på 2.000 kr. pr. liter op til 5 liter og 10.000 kr. pr. liter  

 derover.
For en bil med et brændstofforbrug på 6,9 liter vil det betyde, at  

 denne del af afgiften udgør 29.000 kr.
- En del, der afhænger af køretøjets emission af NOx (kvælstofilter) pr.  

 kørt kilometer under gennemsnitlige forhold.
Det afhænger dels af  

 benzinøkonomien, dels af motorens indretning.
Denne del af afgiften bør  

 udformes, så den for et gennemsnitligt køretøj udgør et beløb på ca. 20.000  

 kr.
- En del afhænger af køretøjets afgiftspligtige værdi.
I dag er det  

 grundlaget for beregningen af den samlede registreringsafgift.
De i dag  

 anvendte beregningssatser skal - for at sikre provenuneutraliteten - derfor  

 nedsættes.
For at sikre, at små benzin- og NOx-økonomiske biler ikke bliver  

 dyrere, skal den største lempelse finde sted for billige biler; formentlig  

 skal de første 19.750 kr., som i dag belægges med den laveste afgiftssats,  

 helt afgiftsfritages.
For dyrere biler nedsættes afgiften derefter så meget,  

 som der er mulighed for under iagttagelse af kravet om provenuneutralitet.
 For motorcykler, erhvervskøretøjer m.v. udformes afgiften efter  

 tilsvarende principper, men med passende tilpasning af beløb, satser osv.
SF tror, at en sådan udformning af registreringsafgiften efterhånden  

 gennem markedsmekanismen vil medvirke til, at Danmark får en mindre  

 forurenende køretøjsbestand.
Denne tro bestyrkes af to forhold:
- Pr. 1. april 1989 blev registreringsafgiften lempet med 11.000 kr. for  

 biler, der opfyldte særlige miljøkrav - svarende til at de var forsynet med  

 katalysator.
Denne differentiering har været effektiv, for i slutningen af  

 1989 var det kun hver fjerde bil, der opfyldte normerne, mens det i sommeren  

 1990 var ca. 7 ud af 10. At katalysatorer blev obligatoriske for nye biler  

 pr. 1. oktober 1990 har selvfølgelig fjernet behovet for denne lempelse.
 - Miljødifferentiering i Holland og Grækenland har været en succes.
Bemærkninger til forslagets enkelte punkter ad nr. 2:
Afgiftsomlægningen vil formentlig omgående bevirke en ny sammensætning af  

 bilkøbet i miljørigtig retning.
Ved beregningen af provenuneutraliteten skal  

 der tages højde for den forventede effekt i denne retning, således at  

 omlægning ikke medfører et provenutab.
 De dele af den omlagte registreringsafgift, der ikke er værdiafgifter (1 b  

 og 1 c), pristalsreguleres.
 ad nr. 3:
En nedsættelse af benzinafgiften tilskynder til øget bilkørsel og dermed  

 øget forurening.
En del af denne effekt kan og bør imødegås ved at mindske  

 tilskyndelsen til at købe flere biler.
