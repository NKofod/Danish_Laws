 Fremtidige ændringer af denne ordning vil blive udsendt som rettelsesblade  

 til denne vejledning.
 Retsgrundlaget for ordningen om ydelse af produktionsrestitutioner i  

 sukkersektoren er angivet i bilag 1.
1. Anvendelsesområde Genstand for ydelse af produktionsrestitution i henhold til bestemmelserne  

 i denne vejledning er de basisprodukter eller mellemprodukter, som er anført  

 i bilag 2, såfremt de anvendes til fremstilling af kemiske produkter  

 henhørende under toldpositionerne i bilag 3 (færdigvarer).
2. Definitioner I denne vejledning forstås ved:
 Basisprodukter: De produkter, der er opført i bilag 2 a.
 Mellemprodukter: Produkter anført i bilag 2 b, under forudsætning  

 af, at det pågældende mellemprodukt er fremstilet i Fællesskabet af et af de  

 i bilag 2 a anførte basisprodukter.
 Færdigvarer: De kemiske produkter, der henhører under  

 toldpositionerne i bilag 3.
 Fabrikanten: En juridisk eller fysisk person, der anvender et af  

 de i vejledningen nævnte basisprodukter eller mellemprodukter til  

 fremstilling af et kemisk produkt (færdigvaren).
 Produktionsår: Tiden fra 1. juli til 30. juni.
3. Produktionsrestitution 3.1. Produktionsrestitutionen fastsættes normalt for et kvartal.  

 Restitutionssatsen offentliggøres i EF-Tidende og kan fås oplyst ved  

 henvendelse til EF-direktoratets I-kontor.
3.2. Dagen for EF-direktoratets modtagelse af fabrikantens ansøgning om  

 restitutionscertifikat (jf. pkt. 5) er bestemmende for restitutionssatsens  

 størrelse.
Det er en betingelse for opnåelse af produktionsrestitution, at  

 fabrikanten er i besiddelse af et restitutionscertifikat udstedt af  

 EF-direktoratet.
4. Bevilling til produktionsrestitution for sukker 4.1. Forinden fremstillingen af kemiske produkter påbegyndes, skal  

 fabrikanten hos toldvæsenet have meddelt bevilling til produktionsrestitution  

 for sukker, der anvendes i den kemiske industri.
Ansøgning om bevilling skal  

 indeholde følgende oplysninger:
 - Fabrikantens navn og adresse samt virksomhedsnummer.
 - Basisproduktets/mellemproduktets art med anførsel af KN-kodens første 8  

 cifre.
 - De kemiske produkters (færdigvarens) art med anførsel af toldposition.
 - Forarbejdningssted (eller -steder).
 - Opbevaringsform for basisprodukterne/mellemprodukterne, f.eks. sække,  

 beholdere (siloer).
 Ansøgning skal indsendes til distriktstoldkammeret.
4.2. I bevillingen til produktionsrestitution for sukker har toldvæsenet bl.a. fastsat:
 - Opbevaring af basisprodukter/mellemprodukter samt fremstilling af og  

 opbevaring af færdigvarer skal ske i lokaler (siloer), der er godkendt af  

 toldvæsenet.
 - Såvel basisprodukter/mellemprodukter som færdigvarer skal opbevares  

 særskilt, således at der ikke kan ske sammenblanding med andre varer.  

 Fremstillingen af de pågældende varer skal ske adskilt fra anden produktion.
 - Forinden tilførslen af et givet parti basisprodukter/mellemprodukter  

 skal der til toldvæsenet afgives kontroleksemplar T 5 (form A 122) for det  

 pågældende parti.
 - I hvilket omfang, der skal ske prøveudtagning og analyse af de enkelte  

 partier af basisprodukter/mellemprodukter.
 - Forinden basisprodukterne/mellemprodukterne skal indgå i fremstillingen,  

 skal der afgives en skriftlig anmeldelse til toldvæsenet.
 - Når basisprodukterne /mellemprodukterne er anvendt til fremstilling af  

 færdigvarer, skal virksomheden afgive en skriftlig færdiganmeldelse til  

 toldvæsenet.
 - Færdiganmeldelsen skal indeholde en opstilling over de produktioner af  

 færdigvarer, i hvilke den anmeldte mængde basisprodukter/mellemprodukter er  

 indgået.
- Færdiganmeldelsen skal indeholde en liste over de forskellige  

 færdigvarer, til hvilke den anmeldte mængde basisprodukter/mellemprodukter er  

 medgået.
For hver færdigvare skal angives den samlede producerede mængde (kg,  

 liter, etc.), den anvendte mængde af basisproduktet/mellemproduktet pr.  

 enhed, (kg. liter, etc.) og den samlede medgåede mængde af  

 basisproduktet/mellemproduktet.
 - Der skal dagligt føres et specificeret lager- og produktionsregnskab for  

 basisprodukter/ mellemprodukter og færdigvarer.
- Toldvæsenet har ret til under oplagringen og i forbindelse med  

 fremstillingen at kræve mængden af basisprodukter/mellemprodukter og  

 færdigvarer opgjort ved vejning eller på anden måde samt til uden erstatning  

 at udtage prøver.
Toldvæsenet kan endvidere kræve afgivet analyseattester,  

 recepter el.lign.
 - Toldvæsenet har til enhver tid ret til at foretage eftersyn i  

 produktionsvirksomhederne og til at gennemgå recepter, forretningsbøger,  

 øvrige regnskabsmateriale og korrespondance mv. i produktionsvirksomhederne.  

 Virksomheden skal yde toldvæsenet den bistand, der er nødvendig ved  

 foretagelse af de nævnte eftersyn, ligesom det påhviler virksomheden at  

 foretage det nødvendige arbejde i forbindelse med toldvæsenets undersøgelser.
 - Såfremt færdigvaren på grund af fabrikationsprocessen ikke fremstilles  

 direkte af det pågældende basisprodukt, men på grundlag af et mellemprodukt,  

 kan produktionsrestitutionen kun ydes, hvis toldvæsenets kontrol omfatter  

 alle forarbejdningsfaserne.
5. Ansøgning om restitutionscertifikat 5.1. Fabrikanten skal, inden produktionen påbegyndes, skriftligt anmode  

 EF-direktoratet om udstedelse af restitutionscertifikat.
 5.2. Fabrikanten skal i ansøgningen om udstedelse af  

 restitutionscertifikat anføre følgende:
 - Navn, adresse og virksomhedsnummer (moms-nr.).
 - Arten og mængden af basisprodukterne/mellemprodukterne til forarbejdning  

 udtrykt som hvidt sukker eller som tørstof for isoglucose.
 - Toldposition for og beskrivelse af færdigvaren, til hvis fremstilling  

 basisprodukterne/mellemprodukterne skal anvendes.
 - Forarbejdningssted (adresse).
 5.3. Vedrører ansøgningen et mellemprodukt, skal denne ud over  

 ovenstående oplysninger indeholde:
 - Arten og mængden af det basisprodukt, der er anvendt til fremstilling af  

 mellemproduktet.
 - Navn og adresse på den fabrikant, der har fremstillet mellemproduktet.
 - Mellemproduktets produktionssted.
5.4. Ansøgning om restitutionscertifikat for et mellemprodukt skal  

 desuden ledsages af - originalen af et dokument, der efter ansøgerens anmodning er blevet  

 udstedt til den godkendte fabrikant af den kompetente myndighed (i Danmark  

 Toldvæsenet) i den medlemsstat, hvor mellemproduktet er fremstillet, eller - en erklæring fra ansøgeren af restitutionscertifikatet om inden  

 certifikatets udløbsdato at indlevere ovennævnte dokument til  

 EF-direktoratet.
 5.5. Dokumentet skal indeholde følgende:
a.
Arten og mængden af det basisprodukt, der er anvendt til fremstilling  

 af det pågældende mellemprodukt.
b.
Arten og mængden af det pågældende mellemprodukt.
c.
Navn og adresse på den fabrikant, der har fremstillet mellemproduktet.
d.
Fremstillingsstedet for mellemproduktet.
e.
En erklæring om, at den under pkt. c nævnte fabrikant før  

 fremstillingen af det pågældende mellemprodukt er godkendt af den  

 medlemsstat, hvor mellemproduktet fremstilles.
f.
En erklæring om, at mellemproduktet er fremstillet i Fællesskabet  

 direkte med udgangspunkt i et af de i forordning (EØF) nr. 1010/86, art. 1,  

 nævnte basisprodukter, og at der ikke er ansøgt om produktionsrestitution  

 under en anden ordning.
6. Sikkerhedsstillelse 6.1. Anmodning om udstedelse af restitutionscertifikat skal ledsages af  

 en sikkerhedsstillelse på 31,30 ECU (p.t. kr. 274,03) pr. 1.000 kg sukker  

 udtrykt i hvidt sukker eller for isoglucose pr. 1.000 kg tørstof.
Sikkerheden  

 kan stilles i rede penge eller i form af en bank- eller forsikringsgaranti.  

 En garanti skal affattes som angivet i bilag 4. Opmærksomheden henledes på,  

 at garantibeløbet som følge af en justering af landbrugskursen fra 1. januar  

 1989 ændres til kr. 276,74.
 6.2. For mellemprodukter beregnes sikkerheden pr. ton på følgende måde:
 Garantibeløbet nævnt i pkt. 6.1 multipliceres med den koefficient, der er  

 anført ud for det pågældende mellemprodukt i bilag 2 b, idet denne  

 koefficient i givet fald justeres efter indhold af tørstof i henhold til  

 formlen angivet i samme bilag.
7. Restitutionscertifikat 7.1. Restitutionscertifikatet og den herpå anførte restitutionssats har  

 gyldighed fra udstedelsesdagen og indtil udgangen af det kvartal, der følger  

 efter det kvartal, i hvilket certifikatet blev udstedt.
7.2. Tildeling af et restitutionscertifikat giver fabrikanten ret ti l udbetaling af den i certifikatet anførte restitution, når toldvæsenet  

 over for EF-direktoratet bekræftet, at basisproduktet/mellemproduktet er  

 blevet forarbejdet til den pågældende godkendte færdigvare, jf. dog pkt. 8,  

 sidste punktum.
7.3. Den restitutionssats, der anføres i restitutionscertifikatet, e r den, der gælder den dag, hvor ansøgningen modtages af EF-direktoratet.
 7.4. Restitutionscertifikatet skal sammen med den i bevillingen nævnte  

 færdiganmeldelse fremlægges for toldvæsenet til attestation af de på bagsiden  

 anførte produktionsoplysninger.
 7.5. Rettighederne i henhold til restitutionscertifikatet kan ikke  

 overdrages.
 7.6. Af hensyn til endelig afregning og frigivelse af  

 sikkerhedsstillelsen skal restitutionscertifikatet straks efter  

 færdigudnyttelse eller snarest efter gyldighedsperiodens udløb indsendes til  

 EF-direktoratet.
 7.7. Når EF-direktoratet har modtaget certifikatet retur, betragtes det  

 som færdigudnyttet i henhold til afskrivningerne på bagsiden.
8. Udbetaling af produktionsrestitution Udbetaling af  

 produktionsrestitution foretages af EF-direktoratet.
Udbetalingen finder  

 sted, snarest efter at Ef-direktoratet fra toldvæsenet har modtaget det  

 originale kontroleksemplar T 5 forsynet med toldvæsenets påtegning, om at det  

 angivne parti basisprodukter/mellemprodukter er blevet anvendt til  

 fremstilling af den godkendte færdigvare indenfor certifikatets  

 gyldighedsperiode.
Produktionsrestitution udbetales kun for den forarbejdede  

 mængde basisprodukter/mellemprodukter.
Udbetaling af produktionsrestitution  

 for et mellemprodukt er desuden betinget af, at det under pkt. 5 nævnte  

 dokument er fremlagt inden for den foreskrevne tidsfrist.
9. Forudbetaling af produktionsrestitution 9.1. En fabrikant, der har fået tildelt et restitutionscertifikat, har  

 adgang til at anmode om et forskud på maksimalt 80% af det beløb, som  

 restitutionscertifikatet omfatter, så snart basisproduktet/mellemproduktet er  

 undergivet toldkontrol med henblik på forarbejdningen.
 9.2. Anmodningen om forudbetaling indsendes til EF-direktoratet.  

 Anmodningen skal være ledsaget af:
a.
Den af toldvæsenet påtegnede kopi af kontroleksemplar T 5.
b.
En sikkerhedsstillelse svarende til forskudsbeløbet med et tillæg på  

 5%. Sikkerheden skal vedlægges i form af kontanter (check) eller i form af en  

 bank- eller forsikringsgaranti affattet som angivet i bilag 4. Ønskes en  

 løbende (max) garanti anvendt, er det dog tilstrækkeligt at anføre  

 garantinummeret i anmodningen.
 9.3. Såfremt kun en del af den mængde råvare, der er angivet i  

 restitutionscertifikatet, bliver forarbejdet inden for certifikatets  

 gyldighedsperiode til det angivne formål, vil direktoratet kræve  

 tilbagebetaling af den del af forskuddet, forhøjet med 5%, som svarer til de  

 råvaremængder, som ikke er blevet forarbejdet.
 9.4. Såfremt forarbejdningen ikke har kunnet finde sted på de fastsatte  

 betingelser som følge af omstændigheder, der må betragtes som force majeure,  

 og såfremt fabrikanten har anmodet om, at disse omstændigheder tages i  

 betragtning, træffer direktoratet afgørelse om de foranstaltninger, det anser  

 for nødvendige i denne anledning.
10. Frigivelse/inddragelse af sikkerhedsstillelse 10.1. Den i henhold til pkt. 6 og pkt. 9 stillede sikkerhed frigives ,  

 når EF-direktoratet har konstateret, at den i restitutionscertifikatet  

 angivne mængde basisprodukter/mellemprodukter er forarbejdet til de anførte  

 færdigvarer inden for certifikatets gyldighedsperiode, samt at der for  

 mellemprodukters vedkommende er fremlagt det i pkt. 5.4 nævnte dokument.
 10.2. Betingelserne for forarbejdning af basisprodukterne betragtes som  

 opfyldt, såfremt mindst 95% af den i certifikatet angivne mængde af  

 basisproduktet/mellemproduktet er forarbejdet til den anførte færdigvare.
 10.3. Forarbejdes mindre end 95%, fortabes et garantibeløb svarende til  

 forskellen mellem den faktisk anvendte mængde og den i rubrik 6 på  

 certifikatet anførte mængde.
 10.4. Sikkerheden frigives også, når det forudbetalte beløb forhøjet med  

 5% er tilbagebetalt, eller såfremt produktionen ikke har kunnet finde sted på  

 grund af force majeure.
11. Anke De afgørelser, som EF-direktoratet træffer i henhold til denne vejledning,  

 kan indankes for Landbrugsministeriet.
12. Ikrafttrædelsesbestemmelser Vejledningen har virkning fra den 1. juli 1988.
Bilag 1 Retsgrundlag Rådsforordning nr. 1785/81 af 30. juni 1981 om den fælles markedsordning  

 for sukker, senest ændret ved forordning nr. 2306/88.
 Rådsforordning nr. 1010/86 af 25. marts 1986 om almindelige regler for  

 produktionsrestitutioner for visse produkter fra sukkersektoren, der anvendes  

 i den kemiske industri, senest ændret ved forordning nr. 2306/88.
 Kommissionsforordning nr. 1729/78 af 24. juli 1978 om  

 gennemførelsesbestemmelser vedrørende produktionsrestitution for sukker, der  

 anvendes i den kemiske industri, senest ændret ved forordning nr. 1053/88.
Landbrugsministeriets bekendtgørelse nr. 439 af 7. september 1978 om  

 ydelse af produktionsrestitution for sukker, der anvendes i den kemiske  

 industri.
Bilag 2a BASISPRODUKTER (undtagen pos.
3501, 3505 10 10, 3505 10 90 og 3505 20) ------------------------------------------------------------------- (undtagen pos. 3809 10, ex 3809 91 00, ex 3809 92 00, ex 3809 99 00 og 3823 60) --------------------------------------------------------------------- 3901 til 3914 PLAST.
--------------------------------------------------------------------- Til EF-direktoratet (I-kontoret - korn) Underskrevne Indestår herved EF-direktoratet Frederiksborggade 18 1360 København K som selvskyldnerkautionist for betaling af indtil kr.
skriver ...................................................... kroner bliver EF-direktoratet skyldig ved forretninger omfattet af de i § 1, stk.  

 1 og 2, i lov nr. 595 af 22. december 1972 (lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer mv.) og § 1, stk. 1 og 2, i lov nr. 596 af 22. december 1972  

 (lov om administration af Det europæiske Fællesskabs forordninger om  

 markedsordninger for frugt og gartneriprodukter mv.) nævnte ordninger og  

 bestemmelser.
 Erklæringen kan bringes til ophør med et opsigelsesvarsel på 3 dage  

 (lørdage og søn- og helligdage ikke indbefattet), således at ansøgninger, der  

 herefter fremkommer til EF-direktoratet fra vedkommende, ikke er omfattet af  

 erklæringen.
 (* 1) Produktionsrestitutionerne, der fastsættes ud fra denne koefficient,  

 forstås som dem, der beregnes for invertsukker eller alt efter tilfældet for  

 karameliseret sukker, der henholdsvis har et tørstofindhold på 100  

 vægtprocent.
For invertsukker eller karameliseret sukker med henholdsvis et andet  

 tørstofindhold, beregnes restitutionerne pr. 100 kg produkt på mellemstadiet  

 ved anvendelse af følgende formel: (a) X 1,00 X (b) (* 2) De produktionsrestitutioner, der fastsættes ud fra denne  

 koefficient, forstås som dem, der er beregnet for en vandig opløsning af  

 D-glucitol (sorbitol) med et tørstofindhold på 70 vægtprocent.
 For vandige opløsninger af D-glucitol (sorbitol) med et andet  

 tørstofindhold beregnes disse restitutioner pr. 100 kg produkt på  

 mellemstadiet ved anvendelse af følgende formel:
(a) = Den pågældende produktionsrestitution for hvidt sukker (b) = Produktets tørstofindhold i vægtprocent.
