Nr BSF 22 Forslag til folketingsbeslutning om udstationering af redningshelikopter  

 på Bornholm Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) den 29. oktober 1987 Folketinget pålægger regeringen at sikre, at der udstationeres en redningshelikopter på Bornholm inden udgangen af 1987.
Udstationeringen varetages af flyvevåbnets eskadrille 722, som herved overgår til civil administration.
Kompensationen for personalets merarbejde fastlægges ved forhandling mellem ministeriet og personalegruppens organisation.
BEMÆRKNINGER TIL FORSLAGET Ingen kan være i tvivl om behovet for en redningshelikopter på Bornholm.
I vinterhalvåret udgør fiskerbådene ved Bornholm 1/3 af den samlede danske fiskerflåde.
Eventuelle redningsaktioner ved Bornholm varetages af flyvestationerne i enten Ålborg, Skrydstrup eller Værløse.
Dette er meget tidskrævende.
Der skal bl.a. hver gang gives tilladelse til at flyve over svensk territorium, hvilket sjældent gives på tilbageturen.
Den omvej, der derfor må flyves, kan medføre livstruende situationer andre steder som følge af manglende redningshelikopter.
