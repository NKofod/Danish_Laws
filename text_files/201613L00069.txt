Vedtaget af Folketinget ved 3. behandling den 19. december 2016 Forslag til Lov om ændring af lov om adgangsregulering ved videregående uddannelser (Begrænsning af dobbeltuddannelse) § 1 I lov om adgangsregulering ved videregående uddannelser, jf. lovbekendtgørelse nr. 583 af 1. juni 2014, som ændret ved § 7 i lov nr. 1377 af 16. december 2014, foretages følgende ændring:
 1. I § 1, stk. 1, indsættes efter »institutioner med videregående uddannelser«: », herunder om regulering af adgang til ny videregående uddannelse for personer, der har gennemført en videregående uddannelse«.
§ 2 Loven træder i kraft den 1. januar 2017.
