1. Vejledningens indhold I den nye lov om byfornyelse - lov nr. 381 af 10. juni 1997 som ændret ved  

 § 3 i lov nr. 970 af 17. december 1997 - findes der bestemmelser om  

 erstatningsboliger og kommunal anvisning i kapitel 7, som afløser kapitel IV  

 i den tidligere lov om byfornyelse og boligforbedring.
I henhold til denne  

 lov var udsendt cirkulære nr. 129 af 26. november 1985 om erstatningsboliger  

 m.v.
Det nye kapitel 7 svarer i vidt omfang til de tidligere bestemmelser.
Der  

 er dog foretaget sproglige omformuleringer for at præcisere gældende  

 retstilstand, og bestemmelserne er nu anført i en mere logisk rækkefølge end  

 i den tidligere lov.
 Denne vejledning omhandler de nye bestemmelser i den nye lovs kapitel 7,  

 som ikke fandtes tilsvarende i den tidligere lov.
 Det er hensigten, at der senere vil blive udsendt en mere omfattende  

 vejledning om kapitel 7 som helhed til afløsning af cirkulæret fra 1985.  

 Indtil da kan cirkulæret anvendes som fortolkningsbidrag i relation til de  

 bestemmelser i den nye lov, som fandtes tilsvarende i den tidligere lov.
2. Fraflytningstidspunkt Der er i § 142, stk. 1, fastsat en ny regel om, at ved fraflytning af  

 boliger eller erhvervslokaler skal tidspunktet for fraflytning aftales mellem  

 kommunen og ejeren.
Reglen tjener til at lette den planlægning af  

 fraflytningerne, som kommunen må foretage i samarbejde med ejeren.
3. Opsigelsesadgang Der har i praksis kunnet opstå tvivl om, hvorvidt opsigelser i forbindelse  

 med byfornyelse foretages efter lejeloven eller efter byfornyelsesloven.
 § 142,  stk. 2 og 3, er nu formuleret således, at det  

 klart fremgår, at der i byfornyelsesloven er en selvstændig opsigelsesadgang.  

 Dette er ikke en realitetsændring, men en præcisering af gældende  

 retstilstand.
4. Ret til en erstatningsbolig Den tidligere lov havde nogle regler om, hvornår kommunens pligt til at  

 stille en erstatningsbolig til rådighed indtrådte.
Dette er nu blevet  

 forenklet, således at denne pligt indtræder, når husstanden har ret til en  

 erstatningsbolig, hvilket fremgår nærmere af § 144.
 Når husstanden har ret til en erstatningsbolig som følge af  

 lejeforhøjelse, jf. § 144, stk. 2, indtræder kommunens pligt til at stille  

 erstatningsbolig til rådighed samtidigt med, at kommunen godkender  

 ombygningsprojektet.
 Endvidere er det nu i § 144, stk. 1, blevet præciseret, hvilke husstande,  

 der har ret til en erstatningsbolig.
5. Fortrinsret til lejligheder i nybyggeri som led i  

 byfornyelse En byfornyelsesbeslutning kan indeholde bestemmelser om nedrivning og om,  

 at der på de ryddede grunde skal opføres nybyggeri som led i byfornyelsen,  

 jf. § 9, stk. 1, nr. 9.
Beboerne i den ejendom, der skal nedrives, har ret til en erstatningsbolig  

 efter de almindelige regler i § 144. Når nybyggeriet senere står færdigt og  

 skal udlejes, har disse husstande fortrinsret til at leje en lejlighed i  

 nybyggeriet, jf. § 144, stk. 3, 2. pkt.
Der er altså ikke tale om en ret til  

 en erstatningsbolig - den ret har husstanden tidligere udnyttet, da  

 ejendommen skulle nedrives - men om en særlig fortrinsret til at leje en  

 lejlighed i nybyggeriet forud for andre interesserede.
 Disse husstande får således samme fortrinsret, som tilkommer beboere i  

 ejendomme, som overtages af kommunen og ombygges og derefter udlejes igen,  

 jf. § 16.
Reglen gælder kun ved den første udlejning af nybyggeriet, og den gælder  

 kun, hvis byggeriet opføres efter § 79, stk. 1, af en almen  

 boligorganisation, eller hvis det opføres efter § 79, stk. 2, af en privat  

 bygherre med henblik på udlejning.
Bestemmelsen om fortrinsret gælder således  

 ikke, hvis byggeriet opføres efter § 79, stk. 3, af eller med henblik på  

 overdragelse til en privat andelsboligforening.
6. Flere tilbud om erstatningsboliger Der har i nogle kommuner efter den tidligere lov udviklet sig en praksis  

 om, at husstande, der skulle genhuses, kunne få 2 tilbud om en  

 erstatningsbolig.
Denne praksis er nu lovfæstet, således at husstanden har en  

 egentlig ret til at afvise en tilbudt erstatningsbolig og få tilbudt en anden  

 i stedet, jf. § 144, stk. 5.
Husstanden kan således afvise den først tilbudte erstatningsbolig uden at  

 skulle anføre nogen begrundelse.
Det kan være subjektivt begrundet eller  

 skyldes udefinerlige egenskaber ved den tilbudte bolig, at husstanden gerne  

 vil have et nyt tilbud.
Denne ret kan husstanden kun udøve en gang.
Der er dog ikke noget i vejen  

 for, at kommunen, hvis den ønsker det, kan give yderligere tilbud om  

 erstatningsboliger.
 Det er ikke nødvendigt for husstanden at anvende sin ret til uden videre  

 at afvise et tilbud, hvis den tilbudte bolig ikke er passende efter de  

 nærmere kriterier i § 144, stk. 4. I så fald kan husstanden i stedet forlange  

 tilbud om en bolig, som opfylder kravene, og hvis kommunen mener, at den  

 tilbudte bolig er passende, skal kommunen indbringe spørgsmålet for  

 byfornyelsesnævnet, jf. § 144, stk. 8.
7. Midlertidig genhusning Midlertidig genhusning kan komme på tale, når en bolig skal fraflyttes,  

 men på ny kan være beboelig inden for højst 6 måneder, jf. § 145, stk. 1, 1.  

 pkt.
Efter den nye bestemmelse i § 145, stk. 1, 3. pkt., kan denne frist på 6  

 måneder forlænges til 12 måneder.
Det kan dog kun ske i »særlige  

 tilfælde«, dvs. at forlængelsen skal være begrundet i nogle konkrete  

 omstændigheder i den pågældende byfornyelsessag.
Endvidere er det en  

 betingelse, at husstanden er indforstået med forlængelsen.
 Bestemmelserne i § 146 om kommunens fremskaffelse af erstatningsboliger er  

 nu i forhold til den tidligere lov udvidet, så at boligerne også kan anvendes  

 som midlertidige erstatningsboliger.
8. Anvisning af lejligheder i private ejendomme I det omfang beboerne fraflytter, fordi en ejendom skal ombygges ,  

 skal alle ledige lejligheder ved den første udlejning efter  

 ombygningen stilles til rådighed for kommunen til brug som  

 erstatningsboliger, jf. § 146, stk. 6, 1. pkt.
Denne regel fandtes også i den tidligere lov.
 Denne bestemmelse er nu udvidet til at omfatte alle lejligheder ved den  

 første udlejning af det nybyggeri , der opføres som led i  

 byfornyelsen, jf.
§ 9,  stk. 1, nr. 9. Dette gælder kun, hvis  

 nybyggeriet opføres efter § 79,  stk. 1, af en almen boligorganisation, eller  

 hvis det opføres efter § 79,  stk. 2, af en privat bygherre med henblik på  

 udlejning.
Den nye bestemmelse gælder således ikke, hvis byggeriet opføres  

 efter § 79, stk. 3, af eller med henblik på overdragelse til en privat  

 andelsboligforening.
 De tidligere beboere har dog en fortrinsret til en lejlighed i  

 nybyggeriet, jf. ovenfor under afsnit 5. I det omfang denne fortrinsret  

 bliver udnyttet, kan de pågældende lejligheder ikke stilles til rådighed som  

 erstatningsboliger.
 For senere udlejning af den ombyggede eller nybyggede  

 ejendom gælder den nye bestemmelse i § 146, stk. 3, hvorefter kommunen kan  

 bestemme, at hver 4. ledige lejlighed skal stilles til rådighed for kommunen.  

 Denne bestemmelse gælder kun for private udlejningsejendomme, og er begrundet  

 i, at en sådan forpligtelse anses for at være en rimelig modydelse til, at  

 ejeren modtager offentlig støtte.
 Kommunen kan anvende disse lejligheder enten som erstatningsboliger efter  

 byfornyelsesloven eller til løsning af andre boligsociale behov.
Det fremgår af lovens forarbejder, at bestemmelsen vedrører senere   

  udlejning, og således ikke kan bringes i anvendelse ved den første   

 udlejning af den ombyggede eller nybyggede ejendom.
Her gælder i stedet §  

 146, stk. 6, 1. pkt., jf. ovenfor, hvorefter disse lejligheder kun kan  

 anvendes som erstatningsboliger, ikke til løsning af andre boligsociale  

 behov.
Som bestemmelsen i § 146, stk. 3, er udformet, pålægger den ikke uden  

 videre de private ejere nogen forpligtelse.
Der er tale om en hjemmel for  

 kommunen, som kan beslutte at bringe bestemmelsen i anvendelse, hvis den  

 finder behov for det.
 Forpligtelsen kan pålægges, så længe ejeren modtager støtte, dvs. så længe  

 der udbetales ydelser i henhold til tilsagnet om offentlig støtte.
Bestemmelsen taler om »indtil« hver 4. ledige lejlighed.
Der er  

 således ikke noget i vejen for, at kommunen kan begrænse forpligtelsen til et  

 færre antal lejligheder, f.eks. hver 10. ledige lejlighed eller maximalt et  

 bestemt antal lejligheder pr. ejendom.
 De regler, der er omtalt i dette afsnit, kan skematisk opstilles således:
9. Driftstab Når erhvervslokaler skal ombygges, kan det forekomme, at ombygningen er  

 mindre indgribende, så at virksomheden ikke behøver at fraflytte, men dog så  

 generende, at virksomheden må ligge stille, mens ombygningen foregår.
 I denne situation er der nu efter den nye bestemmelse i § 152 hjemmel til  

 at kunne yde en godtgørelse for det driftstab, virksomheden måtte lide ved at  

 ligge stille i en periode.
 Driftstabets størrelse må fastsættes af kommunen efter en konkret  

 vurdering på grundlag af regnskabsmæssige oplysninger fra virksomheden.
 Bestemmelsen omfatter kun driftstab og ikke andre typer af udgifter, der  

 kunne tænkes foranlediget af, at virksomheden ligger stille.
10. Erstatningsboliger ved aftalt boligforbedring Den tidligere lov om privat byfornyelse er indkorporeret i loven under  

 betegnelsen aftalt boligforbedring, hvilket har den konsekvens, at lovens  

 kapitel 7 om erstatningsboliger som udgangspunkt også kommer til at gælde for  

 aftalt boligforbedring.
Det er dog ikke alle bestemmelser i kapitel 7, der  

 gælder for aftalt boligforbedring, og det er nærmere anført i § 157,  stk. 1, hvilke bestemmelser, der er tale om.
Således kan lejere ikke opsiges som følge af gennemførelse af aftalt  

 boligforbedring, og den nye regel i § 146, stk. 3, om anvisning af  

 lejligheder i private ejendomme (jf. ovenfor afsnit 8) gælder ikke for aftalt  

 boligforbedring.
Endvidere er de bestemmelser i kapitel 7, der vedrører  

 erhvervslokaler, ikke relevante for aftalt boligforbedring.
Nærmere regler om kapitel 753s anvendelse på aftalt boligforbedring findes  

 i §§ 12-13 i bekendtgørelse nr. 914 af 4. december 1997 om aftalt  

 boligforbedring.
Nærmere vejledning herom findes i kapitel 1, afsnit 6.1 i  

 Boligministeriets vejledning af december 1997 om aftalt boligforbedring.
