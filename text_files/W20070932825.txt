Landsskatteretskendelse  

 vedr.
Genanbringelse  rettidig indgivelse af selvangivelse Klagen vedrører  

 genanbringelse efter reglerne i  

 ejendomsavancebeskatningslovens § 6A, herunder om rettidig indgivelse af  

 selvangivelse er en betingelse for anvendelsen af § 6A, stk. 2, nr. 2, 2.  

 pkt.
Landsskatterettens afgørelse Kapitalindkomst Fortjeneste  

 ved salg af en andel på 20 % af ejendommen 1, i X, er ikke godkendt  

 genanbragt  

 i medfør af ejendomsavancebeskatningslovens § 6A i anskaffelsessummen ved  

 købet  

 af 29 % af ejendommen 2.
 Landsskatteretten  

 stadfæster skatteankenævnets afgørelse.
Sagens oplysninger Ved  

 købsaftale af 1. august 2002 solgte klageren sammen med sin søn ejendommen 1,  

 i  

 X, for kontant 25.200.000 kr. til overtagelse den 1. september 2002. Klageren  

 havde en ejerandel på 20 %, og klagerens søn ejede den resterende del af  

 ejendommen.
 Den  

 1. januar 2002 blev ejendommen vurderet som et bebygget landbrug med 3  

 lejligheder og et samlet jordtilliggende på 1.728.762 m2 til 13.700.000 kr.,  

 hvoraf 4.296.400 kr. blev henført til grundværdien og 1.383.800 kr. til  

 ejerboligen.
 Ved  

 købsaftale af 12. september 2002 købte klageren sammen med sin søn ejendommen  

 2, i Y, for kontant 22.000.000 kr. til overtagelse den 20. oktober 2002.  

 Klageren ejer 29 % af ejendommen, og klagerens søn ejer den resterende del af  

 ejendommen.
 Den  

 1. januar 2002 blev ejendommen vurderet som et bebygget landbrug med 2  

 lejligheder og et samlet jordtilliggende på 1.808.645 m2 til 13.300.000 kr.,  

 hvoraf 3.858.000 kr. blev henført til grundværdien og 1.249.900 kr. til  

 ejerboligen.
 Den  

 7. juli 2003 bad klagerens revisor skatteadministrationen om udsættelse med  

 henblik på indsendelse af klagerens selvangivelse for 2002.
 Skatteadministrationen  

 afviste revisors begæring.
 Den  

 22. juli 2003 modtog skatteadministrationen klagerens selvangivelse for  

 indkomståret 2002. Selvangivelsen var ikke vedlagt beregning af en  

 ejendomsavance ved salget af klagerens ejerandel af ejendommen 1. På bilag  

 til  

 beregning af ejendomsværdiskat for ejendommen 2 var det anført, at  

 ejendomsavance genplaceredes i denne ejendom.
 Skatteadministrationen  

 foreslog ved agterskrivelse af 19. april 2004 vedrørende indkomståret 2002,  

 at  

 den skattepligtig fortjeneste ved salget af klagerens ejerandel af ejendommen  

 1  

 blev ansat til 2.999.980 kr.
 Ved  

 brev af 1. maj 2004 anmodede klagerens revisor om genanbringelse af  

 fortjenesten i anskaffelsessummen ved købet af en del af ejendommen 2, idet  

 skatteadministrationens talmæssige opgørelse af fortjenesten blev taget til  

 efterretning.
 Skatteadministrationen  

 afsagde kendelse den 12. maj 2004, hvorved begæringen om genanbringelse blev  

 afvist.
Skatteankenævnets afgørelse Fortjeneste  

 ved salg af en andel på 20 % af ejendommen 1, er ikke godkendt genanbragt i  

 medfør af ejendomsavancebeskatningslovens § 6A i anskaffelsessummen ved købet  

 af 29 % af ejendommen 2.
 Det  

 fremgår ikke klart af ordlyden af bestemmelsen i  

 ejendomsavancebeskatningslovens § 6A, stk. 2, nr. 2, at betingelsen efter 1.  

 pkt. om rettidig indgivelse af selvangivelse også skal gælde ved  

 genanbringelse  

 efter 2. pkt. i forbindelse med skattemyndighedernes efterfølgende ændring af  

 ansættelse vedrørende afståelse af fast ejendom.
Ifølge  

 lovbemærkningerne er der ved indsættelsen af undtagelsesbestemmelsen tænkt på  

 situationer, hvor der ved indsendelsen af selvangivelsen ikke er opgjort en  

 fortjeneste eller opgjort en forkert fortjeneste, men hvor  

 skattemyndighederne  

 senere påviser en fortjeneste eller en korrekt fortjeneste.
Det fremgår ikke  

 af  

 bemærkningerne, at bestemmelsen også skal finde anvendelse i situationer,  

 hvor  

 en skatteyder ikke nåede at anmode om genanbringelse inden for fristen for  

 indsendelse af selvangivelsen.
Det  

 er helt klart hensigten med indsættelsen af 2. pkt. at udskyde fristen i  

 tilfælde, hvor opgørelsen af fortjenesten udløser en anden beskatning end  

 forudset.
Der er derimod ikke noget i bemærkninger  

 til loven, som tyder på, at lovgiver har haft til hensigt at indsætte  

 yderligere en frist, når fristen efter 1. pkt. er overskredet som følge af  

 for  

 sen indsendelse af selvangivelse.
Klagerens påstand og  

 argumenter Klagerens  

 repræsentant har fremsat påstand om, at ejendomsavancen kan genanbringes i  

 køb  

 af anden ejendom, jf. ejendomsavancebeskatningslovens § 6A, stk. 2.
 Til  

 støtte for påstanden har klagerens repræsentant bl.a. gjort gældende, at  

 anvendelsen  

 af ejendomsavancebeskatningslovens § 6A, stk. 2, nr. 2, 2. pkt., ikke er  

 afhængig af reglen om rettidig indsendelse af selvangivelsen.  

 Ejendomsavancebeskatningslovens § 6A, kan anvendes i alle situationer, hvor  

 der  

 sker en efterfølgende ændring af beskatningen af ejendomsavance.
Reglerne  

 i ejendomsavancebeskatningslovens § 6A, stk. 2, nr. 2, 2. pkt., finder derfor  

 anvendelse.
Ordlyden rettidig selvangivelse i  

 ejendomsavancebeskatningslovens  

 § 6A, stk. 2, nr. 2, 1. pkt., er ikke til hinder for dette.
SKATs indstilling Det  

 indstilles, at skatteankenævnets afgørelse stadfæstes af de grunde, der er  

 nævnt i Landsskatterettens bemærkninger og begrundelser.
Landsskatterettens  

 bemærkninger og begrundelse Såfremt  

 den skattepligtige erhverver en ejendom, der er omfattet af  

 ejendomsavancebeskatningslovens regler, med undtagelse af ejendomme, der er  

 omfattet af lovens § 8, kan den skattepligtige i stedet for at medregne  

 fortjeneste ved afståelse af fast ejendom til den skattepligtige indkomst, vælge  

 at nedsætte anskaffelsessummen for den erhvervede ejendom med fortjenesten,  

 jf.  

 ejendomsavancebeskatningslovens § 6A, stk. 1.
Nedsættelse  

 af anskaffelsessummen er dog efter § 6A, stk. 2, nr. 2, bl.a. betinget af, at  

 den skattepligtige senest for det indkomstår, hvori erhvervelsen finder sted,  

 begærer reglen i stk. 1 anvendt ved indsendelse af rettidig selvangivelse  

 eller, såfremt erhvervelsen af fast ejendom finder sted i det seneste  

 indkomstår forud for afståelsesåret, begærer reglen i stk. 1 anvendt senest  

 ved  

 indsendelse af rettidig selvangivelse for afståelsesåret.
Hvis  

 skattemyndighederne ændrer ansættelse vedrørende afståelse af fast ejendom,  

 kan  

 den skattepligtige begære reglen i stk. 1 anvendt, dog senest 3 måneder  

 efter, at meddelelsen om ansættelsesændringen er modtaget.
Det  

 er Landsskatterettens opfattelse, at det er en betingelse for anvendelsen af  

 bestemmelsen i ejendomsavancebeskatningslovens § 6A, stk. 2, nr. 2, 2. pkt.,  

 at  

 der er indsendt rettidig selvangivelse.
Retten finder, at reglen i 2. pkt.  

 skal  

 fortolkes i sammenhæng med 1. pkt., hvorefter det betinges, at selvangivelsen  

 skal indsendes rettidigt.
Fristen  

 for at indsende selvangivelsen for det påklagede år var 1. juli 2003, og skatteadministrationen  

 modtog klagerens selvangivelse den 22. juli 2003.
 Landsskatteretten  

 finder herefter, at klageren ikke er berettiget til at begære fortjenesten  

 ved  

 salget af en del af ejendommen 1, i X, genanbragt i anskaffelsessummen ved  

 købet af en del af ejendommen 2, i Y, i medfør af  

 ejendomsavancebeskatningslovens  

 § 6A, stk. 2, nr. 2, 2. pkt.
 Avancen  

 ved salget af 1, i X, er herefter skattepligtig efter  

 ejendomsavancebeskatningslovens § 1, stk. 1.
