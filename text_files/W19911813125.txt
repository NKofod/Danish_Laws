Journalistfradrag for årene 1987 og 1988 blev betragtet som  

 »andre lønmodtagerfradrag« og derfor reduceret med henholdsvis  

 3.000 kr. og 3.200 kr.
Under sagen blev bl.a. gjort gældende, at  

 journalistfradraget tidligere var forhandlet som nettofradrag, og at  

 ligningsvejledningen for disse år fastslog, at fradraget var gældende  

 uændret.
Landsskatteretten fandt ikke grundlag for at fravige den lovbestemte  

 fradragsbegrænsningsordning.
 En journalist klagede for indkomstårene 1987 og 1988 over, at hans  

 journalistfradrag var reduceret i henhold til ligningslovens § 9, stk. 1.
Det fremgik, at klageren var journalist, og for hvert af de omhandlede år  

 havde han fradraget det i henhold til ligningsanvisningen anførte  

 journalistfradrag, opgjort til 5.000 kr.
Ved den trufne afgørelse var  

 fradraget anset for at henhøre under kategori »andre  

 lønmodtagerfradrag«, hvorfor fradraget var reduceret med henholdsvis  

 3.000 kr. og 3.200 kr., jf. ligningslovens § 9, stk. 1.
Under behandlingen gjorde klagerens repræsentant bl.a. gældende, at  

 ligningsvejledningen for 1987 og 1988 fastslog, at de tidligere fastsatte  

 fradrag var gældende uændrede, at fradragene udtrykkelig var forhandlet som  

 nettofradrag, og at der ved drøftelser i Statsskattedirektoratet i 1988  

 direkte var henvist til dette fradrag som fortsat gældende.
Den tydeligt  

 tilkendegivne holdning i ligningsvejledningen og nævnte drøftelser havde  

 efterladt det indtryk hos Journalistforbundets medlemmer, at situationen  

 faktisk var uændret, således at de i tiltro til denne oplysning havde valgt  

 ikke at opgøre de faktiske udgifter.
Disse ville i en meget lang række  

 tilfælde have givet dem større nettofradrag efter eventuel reduktion i  

 henhold til ligningslovens § 9, stk. 1.
 Told- og Skattestyrelsen udtalte i sagens anledning, at styrelsen ikke var  

 i besiddelse af oplysninger vedrørende de anførte drøftelser med det  

 tidligere Statsskattedirektorat, men at man i øvrigt var af den opfattelse,  

 at en eventuel misforstået opfattelse af resultatet af drøftelser med  

 Statsskattedirektoratet, nu Told- og Skattestyrelsen, ikke kunne føre til et  

 resultat forskelligt fra det, anvendelse af en positiv lovbestemmelse  

 medførte.
 Landsskatteretten fandt ikke, at der kunne anses for fremkommet noget  

 grundlag, der muliggjorde en skattemæssig behandling af journalistfradraget  

 løsrevet fra den ellers lovbestemte fradragsbegrænsningsordning.
 Afgørelsen blev derfor stadfæstet.
 LV 1988, D 3.27.
