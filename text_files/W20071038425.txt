Påbud om brug af autoriseret arbejdsmiljørådgiver i en periode på 2 år J.nr.
 Arbejdsmiljøklagenævnet har på møde den 29. maj 2007 behandlet Deres klage over Arbejdstilsynets afgørelse af 6. juni 2006 om brug af autoriseret arbejdsmiljørådgiver i en periode på 2 år.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i, at [navn udeladt] skal benytte autoriseret rådgiver i en periode på 2 år.
 Nævnet fastholder således Arbejdstilsynets afgørelse af 6. juni 2006.
 Arbejdstilsynet skal senest den 13. juli 2007 have modtaget meddelelse om indgåelse af en aftale om rådgivning.
 Arbejdstilsynet skal endvidere senest den 28. maj 2009 have modtaget meddelelse om, hvordan påbudet er efterkommet.
B E G R U N D E L S E Nævnet har lagt til grund, at Arbejdstilsynet henholdsvis den 6. og 7. juni 2006 har truffet følgende afgørelser overfor [navn udeladt]:
 påbud vedrørende ulykkesrisiko,  påbud vedrørende manglende kontrolanordning på ventilationsanlæg,  påbud vedrørende ergonomi ved klipning af hække,  påbud om velfærdsforanstaltninger,  påbud om oprettelse af sikkerhedsudvalg,  påbud om arbejdsmiljøuddannelse, samt  påbud om uddannelse ved svejsning mv.
 Nævnet har endvidere lagt til grund, at [navn udeladt] på telefoniske forespørgsler den 27. marts 2007 og 10. maj 2007 har oplyst, at der er følgende ansat ved kirkegårdene:
 1 kirkegårdsleder  12 gartnere  1 deltidsansat sekretær (20 timer ugentligt)  1 deltidsansat rengøringsmedarbejder og at følgende er tilknyttet kirken:
 3 præster  2 organister  2 kordegne  2 kirketjenere  ca. 2 korister  ca. 40 kordrenge (fra 9 år og op efter) Der er alene klaget over påbudet om brug af autoriseret rådgiver i en periode på 2 år, og nævnet har derfor lagt de underliggende påbud til grund for afgørelsen.
 Det fremgår af bekendtgørelsen om brug af autoriserede arbejdsmiljørådgivere for en periode (Periodepåbud), at hvis Arbejdstilsynet konstaterer, at en virksomheds egen arbejdsmiljøindsats er mangelfuld, og der samtidig træffes afgørelse om materielle overtrædelser af arbejdsmiljølovgivningen, så skal Arbejdstilsynet påbyde virksomheden at bruge autoriseret arbejdsmiljørådgiver i en periode.
 [navn udeladt]er omfattet af pligten til brug af autoriseret rådgiver i en periode, da der er givet påbud om oprettelse af sikkerhedsudvalg, jf. bekendtgørelsens § 3, nr. 1, litra c, samtidig med at der er givet påbud om 6 overtrædelser, hvoraf mindst 2 vedrører materielle arbejdsmiljøregler, jf. bekendtgørelsens § 3, nr. 3, litra c.
 Efter § 4 i bekendtgørelsen er varigheden for en virksomheds brug af autoriseret rådgiver 2 år, hvis virksomheden beskæftiger 20 ansatte eller derover.
 Ved opgørelsen af antallet af ansatte benyttes samme retningslinjer som ved vurderingen af, om en virksomhed har pligt til at oprette et sikkerhedsudvalg.
 Det fremgår af § 2, stk. 2 i bekendtgørelsen om virksomhedernes sikkerheds- og sundhedsarbejde, at alle ansatte, der ikke er virksomhedsledere eller arbejdsledere medregnes ved opgørelsen af antallet af ansatte.
 Det betyder, at de deltidsansatte medregnes, mens kirkegårdslederen ikke medregnes, da hun er arbejdsleder.
 Af bekendtgørelsens § 4 fremgår, at når der er tale om kontorarbejde eller andet administrativt arbejde, medregnes kun ansatte, der er beskæftiget 10 timer eller derover ugentligt.
 Det betyder, at den deltidsansatte sekretær medregnes, da hun er ansat 20 timer om ugen.
 Nævnet finder, at følgende ansatte skal medregnes i opgørelsen: 12 gartnere, 1 deltidsansat sekretær, 1 deltidsansat rengøringsassistent, 2 organister, 2 kordegne, og 2 kirketjener, hvilket er i alt 20 ansatte.
 Nævnet finder at følgende ikke skal medregnes: Kirkegårdslederen, idet hun er arbejdsleder, 3 præster, idet disse ikke er ansat af menighedsrådet, samt 2 korister og ca. 40 kordrenge, idet disse bliver ansat fra gang til gang og ikke er i et egentligt ansættelsesforhold, da de ikke har pligt til at møde.
 Da [navn udeladt] som virksomhed både dækker ansatte ved kirkegårdene og ved kirken, og derved beskæftiger 20 ansatte, er varigheden for påbudet om brug af autoriseret rådgiver 2 år.
 Nævnet har herved lagt vægt på, at ansatte ved både kirkegårdene og kirken skal medregnes ved opgørelsen af antallet af ansatte, da den juridiske enhed [navn udeladt] ifølge CVR-registret består af de to produktionsenheder.
 Efter § 41 i bekendtgørelsen kan der for fag og faglige områder eller enkeltvirksomheder, hvor særlige forhold foreligger, tillades fravigelser fra enkelte bestemmelser i bekendtgørelsen, når det skønnes rimeligt og fuldt forsvarligt og i det omfang, det er foreneligt med direktiv 89/391/EØF af 12. juni 1989 om iværksættelse af foranstaltninger til forbedring af arbejdstagerens sikkerhed og sundhed under arbejdet.
 Nævnet finder ikke, at der foreligger sådanne særlige forhold, at der kan gives dispensation fra reglen om, at varigheden af en virksomheds brug af autoriseret rådgiver er 2 år, hvis virksomheden beskæftiger 20 ansatte eller derover.
 Virksomhedens pligter som følge af et periodepåbud om brug af autoriseret rådgiver fremgår af bekendtgørelsens §§ 5-12.
Det er anført i klagen, at det er ude af proportioner, når en virksomhed, der med så stor iver og samarbejdsvilje prompte løser de pågældende problemer, pålægges en uoverskuelig udgift til autoriseret rådgiver i en periode på 2 år.
Folkekirken er ikke en normal erhvervsvirksomhed med et budget, der kan justeres i løbet af et regnskabsår. [navn udeladt] arbejder under et meget stramt budget, der består af skattekroner, og at finde plads til yderligere udgifter til aflønning af en autoriseret rådgiver, vil være en uoverskuelig opgave, der vil medføre nedskæring i andre aktiviteter og i sidste ende gå ud over arbejdsmiljøet.
 Det er endvidere anført, at en sagsbehandler i [navn udeladt] også har givet udtryk for, at påbudet er urimeligt, set i lyset af samarbejdsvilligheden, og især da de påpegede problemstillinger af medarbejderstaben opleves som problemer udelukkende for Arbejdstilsynet, men ikke for medarbejderne.
Videre er det anført, at ud af de 67 nævnte ansatte, er 40 kordrenge (fra 9 år og op), som synger i kirken ca. 3 timer hver uge, og som intet har med kirkegårdene at gøre.
På kirkegårdene er der ansat 12 gartnere, en deltids sekretær og en kirkegårdsleder.
 Endelig er det anført, at [navn udeladt] pr. 1. maj 2006 har ansat en personalekonsulent, netop for at få hjælp til personale- og miljømæssige problemer.
 Nævnet skal hertil bemærke, at reglerne om brug af autoriserede arbejdsmiljørådgivere ikke giver mulighed for at fravige kravet om rådgiver, selv om virksomheden har taget skridt til at løse problemerne eller efterfølgende løst problemerne, ligesom der ikke er mulighed for at tage hensyn til eventuelle økonomiske problemer hos [navn udeladt].
Endelig skal nævnet bemærke, at det ikke er tilstrækkeligt, at [navn udeladt] har ansat en personalekonsulent, da kravet om brug af autoriseret rådgiver gælder løsning af de konkrete arbejdsmiljøproblemer på [navn udeladt].
Det er derfor ikke tilstrækkeligt, at [navn udeladt] har en personalekonsulent, idet [navn udeladt] skal benytte en autoriseret rådgiver.
R E G L E R Nævnet henviser til  § 77a i lov om arbejdsmiljø, jf. lovbekendtgørelse nr. 268 af 18. marts 2005  § 1, § 2, § 3, nr. 1, litra c, § 3, nr. 3, litra c, § 4 samt §§ 5-12 om arbejdsgiverens pligter i Arbejdstilsynets bekendtgørelse nr. 553 af 17. juni 2004 om brug af autoriserede arbejdsmiljørådgivere for en periode (Periodepåbud)  Beskæftigelsesministeriets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde, som er ændret ved bekendtgørelse nr. 491 af 20. juni 2002 om ændring af bekendtgørelse om virksomhedernes sikkerheds- og sundhedsarbejde, § 2, § 4, stk. 1 og § 41.
På klagenævnets vegne Kopi til:
[navn og adresse udeladt] Arbejdstilsynet, De kan læse om afgørelsens faktiske og retlige grundlag på de følgende sider.
1. Sagsforløb Arbejdstilsynet har i brev af 22. november 2006 fremstillet sagen på følgende måde:
 Sagens indhold:
 Den 18. april 2006 gennemførte Arbejdstilsynet et tilpasset tilsyn hos [navn og adresse udeladt].
Besøget gav anledning til en række påbud til virksomheden - i alt 7 påbud.
Antallet af påbud og kombinationen heraf udløste samtidigt automatisk et påbud om brug af autoriseret rådgiver.
Alle afgørelser var påbud med frist.
 Arbejdstilsynet fremsendte ved skrivelse af 3. maj 2006 til [navn udeladt] påbudene i høring.
 [navn udeladt] fremsendte et høringssvar samt tilbagemeldingsblanketter fra alle påbud, alt dateret den 11. maj 2006.
 Arbejdstilsynet fremsendte herefter tilsynsrapport dateret den 8. juni 2006 vedlagt samtlige påbud dateret henholdsvis 6. og 7. juni 2006.
 [navn udeladt] klagede ved skrivelse af 22. juni 2006 over påbudet om brug af en autoriseret rådgiver i en periode.
Klagen var rettidig. 2. Arbejdstilsynets afgørelse Arbejdstilsynet traf den 6. juni 2006 følgende afgørelse:
Brug af en autoriseret rådgiver i en periode (Periodepåbud) Arbejdstilsynet har besøgt [navn og adresse udeladt].
Ved besøget talte Arbejdstilsynet med arbejdsleder [navn udeladt] og sikkerhedsrepræsentant [navn udeladt].
Beskrivelse Som resultat af besøget har Arbejdstilsynet afgivet følgende reaktioner:
 Påbud:
: Ulykkes risiko : Procesventilation : Ergonomi ved klipning af hække : Velfærdsforanstaltninger : Oprettelse af sikkerhedsudvalg : Arbejdsmiljøuddannelse : Arbejdsmiljø uddannelse i svejsning Det blev under besøget oplyst, at der er cirka 67 ansatte i virksomheden, fordelt på virksomhedens 2 P-enheder.
 Af virksomhedens høringssvar fremgår følgende:
[navn udeladt], sikkerhedsgruppen og [navn udeladt] finder det uacceptabelt, at der udstedes påbud om brug af en autoriseret arbejdsmiljørådgiver, i en toårig periode.
Efter besøg af Arbejdstilsynet, hvor vi fik påpeget vores uvidenhed på visse områder, har vi prompte anstrengt os for at løse problemerne inden for en kort tidshorisont, hvilket fremgår af dette høringssvar.
Vi har ikke tidligere fået påbud, så vi har ikke engang fået muligheden for at være forsømmelige, før vi bliver straffet.
Derfor mener vi, at det er fuldstændig ude af proportioner, når en virksomhed, der med så stor iver og samarbejdsvilje prompte løser de påpegede problemer, pålægges en uoverskuelig udgift til autoriseret miljørådgiver i en periode på to år.
Folkekirken er ikke en normal erhvervsvirksomhed med et budget, der kan justeres i løbet af et regnskabsår. [navn udeladt] arbejder under et meget stramt styret budget, der består af skattekroner, og at finde plads til yderligere udgifter til aflønning af en autoriseret miljørådgiver, vil være en uoverskuelig opgave.
Det vil medføre nedskæring i andre aktiviteter og i sidste ende gå ud over arbejdsmiljøet.
Tillidsrepræsentant [navn udeladt] er meget bekymret over dette påbud, og den 9. maj forelagde hun det for [navn udeladt] for at drøfte det.
 Vi skal derfor bede om forståelse for dette og anmode om, at den store ansvarlighed, der er udvist i udbedringen af de berørte problemer, bevirker at påbudet om brug af en autoriseret miljørådgiver i en periode på to år frafaldes af Arbejdstilsynet.
Begrundelse Kombinationen af de overtrædelser, der er nævnt under afsnittet Beskrivelse indebærer, at virksomheden skal gøre brug af en autoriseret rådgiver i en periode, fordi overtrædelsen ud over påbud om SIO indeholder  4 påbud, hvor af mindst 2 er materielle På baggrund af virksomhedens høringssvar fastholder Arbejdstilsynet påbudet, da det er situationen på konstateringstidspunktet der er afgørende for afgørelsen, hvorfor virksomheden således skal fremsende tilbagemelding som beskrevet i påbud.
Påbud 1) Det påbydes arbejdsgiveren at bruge autoriseret arbejdsmiljørådgivning for en periode på 2 år.
 2) Det påbydes endvidere arbejdsgiveren at følge kravene i §§ 5 - 12 i kapitel 3 i bekendtgørelse om brug af autoriserede arbejdsmiljørådgivere for en periode (se vedlagte bilag).
 Hvis påbudet om brug af autoriseret arbejdsmiljørådgivning ikke efterkommes, vil der normalt blive indgivet politianmeldelse eller fremsendt administrativt bødeforelæg.
 Konstateres overtrædelser af reglerne i §§ 5 - 12 i bekendtgørelse om brug af autoriserede arbejdsmiljørådgivere for en periode, vil der også normalt blive indgivet politianmeldelse eller fremsendt administrativt bødeforlæg.
Hjemmel  Arbejdsministeriets lovbekendtgørelse nr. 784 af 11. oktober 1999 af lov om arbejdsmiljø, som ændret ved lov nr. 331 af 16. maj 2001, lov nr.437 af 10. juni 2002, lov nr. 191 af 24. marts 2004, og lov nr. 425 af 9. juni 2004 § 77, stk. 1, og § 77a  Arbejdstilsynets bekendtgørelse nr. 553 af 17. juni 2004 om brug af autoriserede arbejdsmiljørådgivere for en periode (periodepåbud) § 2 jf. § 3, nr. 1, litra c), nr.3, litra c) samt §§ 5 - 12 Vejledning Arbejdsgiveren skal henvende sig til en arbejdsmiljørådgiver, der er autoriseret til at yde rådgivning for en periode.
En liste over arbejdsmiljørådgivere findes på www.at.dk Tilbagemelding Arbejdstilsynet skal senest tirsdag den 4. juli 2006 have modtaget meddelelse om indgåelse af en aftale om rådgivning.
Meddelelsen skal gives skriftligt på vedlagte tilbagemeldingsblanket om indgåelse af aftale med rådgiver.
Arbejdstilsynet skal endvidere senest fredag den 18. april 2008 have modtaget meddelelse om, hvordan påbudet er efterkommet.
Meddelelsen skal gives skriftligt på vedlagte tilbagemeldingsblanket om efterkommelse.
Orientering af ansatte Alle berørte sikkerheds- og tillidsrepræsentanter skal gøres bekendt med påbudet, jf. arbejdsmiljølovens § 18.
 3. Klagen til Arbejdsmiljøklagenævnet [navn udeladt] har i klagebrev af 22. juni 2006 anført følgende:
Anke angående periodepåbud af 6. juni 2006 om brug af en autoriseret rådgiver i en periode (Sag nr.: ) [navn udeladt], sikkerhedsgruppen og [navn udeladt] er indstillet på at sikre arbejdsmiljøet og medarbejderne bedst muligt.
Efter besøg af Arbejdstilsynet v/[navn udeladt], hvor vi fik påpeget vores uvidenhed på visse områder, har vi prompte anstrengt os for at løse problemerne inden for en kort tidshorisont, hvilket fremgår af tidligere høringssvar.
Vi har ikke tidligere fået påbud, og under tilsynet d. 18. april 2006 gjorde vi os umage for at vise os samarbejdsvillige.
Vi mener, at det er fuldstændig ude af proportioner, når en virksomhed, der med så stor iver og samarbejdsvilje prompte løser de påpegede problemer, pålægges en uoverskuelig udgift til autoriseret rådgiver i en periode på to år.
Folkekirken er ikke en normal erhvervsvirksomhed med et budget, der kan justeres i løbet af et regnskabsår. [navn udeladt] arbejder under et meget stramt styret budget, der består af skattekroner, og at finde plads til yderligere udgifter til aflønning af en autoriseret miljørådgiver, vil være en uoverskuelig opgave.
Det vil medføre nedskæring i andre aktiviteter og i sidste ende gå ud over arbejdsmiljøet.
Den 29. maj 2006 havde vi et møde med sagsbehandler [navn udeladt], hvor tillidsrepræsentant fra [navn udeladt], [navn udeladt] deltog sammen med sikkerhedsgruppen. [navn udeladt] udtrykte også, at påbudet er urimeligt, set i lyset af vores samarbejdsvillighed, og i sær da de påpegede problemstillinger af medarbejderstaben opleves som problemer udelukkende for arbejdstilsynet men ikke for medarbejderne (her refereres i særdeleshed til dette ankede påbud men også til påbudene angående hækklipning og velfærdsforanstaltninger.
Desuden påpegede [navn udeladt], at perioden på to år er urimelig lang set i forhold til antal ansatte.
Ud af de 67 nævnte er 40 kordrenge (fra 9 år og op), som synger i kirken ca. tre timer hver uge, og som bestemt intet har med kirkegårdene at gøre.
På kirkegårdene er der ansat 12 gartnere, en deltids sekretær og en kirkegårdsleder.
 Desuden har [navn udeladt] pr. 1. maj 2006 ansat personalekonsulent [navn udeladt], netop for at få hjælp til personale- og miljømæssige problemer.
Vi anker derfor dette påbud og anmoder om, at den store ansvarlighed, vi har udvist i udbedringen af de øvrige påbud, bevirker at dette påbud om brug af en autoriseret rådgiver i en periode på to år frafaldes af Arbejdstilsynet. 4. Arbejdstilsynets udtalelse Arbejdstilsynet har i brev af 22. november 2006 anført følgende:
 Arbejdstilsynets sagsbehandling:
 Arbejdstilsynet kvitterede ved skrivelse af 14. juli 2006 for modtagelse af klagen.
 Efter en remonstration af periodepåbudet og de underliggende påbud, meddelte Arbejdstilsynet ved skrivelse af 31. oktober 2006 klager, at Arbejdstilsynet på baggrund af klagebrevet alene vurderede, at der var klaget over påbud om brug af en autoriseret rådgiver i en periode.
 Arbejdstilsynet bad endvidere klager give Arbejdstilsynet meddelelse herom senest den 14. november 2006, såfremt klagers bemærkninger vedrørende hækklipning, velfærdsforanstaltninger og antallet af ansatte var ment som en klage.
 Klager er ikke vendt tilbage.
 Arbejdstilsynets vurdering:
 Arbejdstilsynet har lagt til grund, at der alene klages over påbudet om brug af en autoriseret rådgiver i en periode.
 Krav om perioderådgiver hviler på arbejdsmiljøloven og bekendtgørelse nr. 553 af 17. juni 2004, der trådte i kraft den 1. januar 2005.
 Det fremgår af bekendtgørelsen, at periodepåbud udløses automatisk under bestemte forudsætninger, nemlig at der er mangler ved egenindsatsen (arbejdspladsvurdering og/eller sikkerhedsorganisationen) kombineret med mangler i det materielle eller formelle arbejdsmiljø, jfr. § 3 i bekendtgørelsen.
Det er altså ikke muligt for Arbejdstilsynet at skønne, hvornår periodepåbud skal afgives, ligesom det er uden betydning, om virksomheden tidligere har fået påbud om samme forhold.
Der er dog enkelte kombinationer, hvor manglende efterkommelse af påbud kan spille ind i skærpende retning, jfr. § 3, nr. 3) litra d) og e).
 Reglerne om brug af autoriserede arbejdsmiljørådgivere giver ikke mulighed for at fravige kravet om rådgiver, selv om klager har løst problemerne, ligesom der ikke er mulighed for at tage hensyn til eventuelle økonomiske problemer hos virksomheden.
I den foreliggende sag er der udstedt 7 påbud.
Heraf angår et påbud etablering af sikkerhedsudvalg, medens de 6 andre angår formelle og materielle overtrædelser af arbejdsmiljølovgivningen.
Mindst to af disse overtrædelser er materielle.
Ifølge § 3, nr. 1, litra c) og nr. 3, litra c), jfr. § 2 udløser en sådan kombination et periodepåbud.
Da virksomheden beskæftiger 20 ansatte eller der over gælder periodepåbudet for 2 år, jf. samme bekendtgørelses § 4.
 Der kan henvises til Arbejdsmiljøklagenævnets afgørelse i sagen med j.nr. , hvilken sag ligeledes angik et periodepåbud.
Med baggrund i ovennævnte skal Arbejdstilsynet indstille, at påbudet om brug af en autoriseret rådgiver i en periode fastholdes. 5. Nyt efter klagen  Sekretariatet har ved brev af 15. december 2006 sendt Arbejdstilsynets udtalelse til klager og til de ansattes repræsentant.
  På telefonisk forespørgsel har kirkegårdslederen den 27. marts 2007 oplyst, at der er følgende ansat ved kirkegårdene:
 Følgende er tilknyttet kirken:
  På telefonisk forespørgsel har [navn udeladt] den 10. maj 2007 supplerende oplyst:
 Den deltidsansatte sekretæren er ansat på 20 timer ugentligt, og rengøringsassistenten er ansat 8,5 time pr. uge.
 Af de 12 gartnere er 4 af dem kun ansat fra den 16. marts til den 15. december, da der ikke er så meget arbejde på kirkegårdene i perioden 15. december til 15. marts.
 Præsterne er ansat af Kirkeministeriet.
Der er ansat 2 kordegne, 2 organister og 2 kirketjenere, heraf er den ene på 85% arbejdstid, idet den tidligere nævnte husmoder egentlig var ansat i en vakant kirketjenerstilling, som nu er besat. Husmoderen er ikke længere ansat.
Kordegnens funktion er administrativ med tilknyttet kirkelige handlinger og kontaktperson intern og ekstern.
 Vedrørende koristerne og kordrengene blev det oplyst, at de ikke ansættelsesmæssigt sondrede mellem kordrenge og korister, idet alle uanset alder ansættes fra gang til gang, og får betaling fra gang til gang, ligesom de ikke har pligt til at møde.
6. Regler Lov om arbejdsmiljø, jfr. lovbekendtgørelse nr. 268 af 18. marts 2005:
§ 77 a.
Beskæftigelsesministeren fastsætter regler om, at Arbejdstilsynet kan påbyde arbejdsgiveren at indhente bistand fra en autoriseret arbejdsmiljørådgiver, herunder i en nærmere bestemt periode, samt om rådgivningspåbuddets indhold, omfang og varighed og de nærmere vilkår herfor, herunder om arbejdsgivers pligter.
 Arbejdstilsynets bekendtgørelse nr. 553 af 17. juni 2004 om brug af autoriserede arbejdsmiljørådgivere for en periode (Periodepåbud):
Kapitel 1 Område § 1. Pligten til at bruge en autoriseret arbejdsmiljørådgiver i en periode indtræder, når Arbejdstilsynet afgiver påbud herom til en arbejdsgiver på baggrund af en kombination af både formelle og materielle overtrædelser af arbejdsmiljølovgivningen, der har medført, at Arbejdstilsynet har afgivet påbud eller rapport om væsentlige problemer.
Kapitel 2 Periodepåbud § 2. Konstaterer Arbejdstilsynet ved afgivelse af påbud eller rapport om væsentlige problemer, at virksomhedens egen arbejdsmiljøindsats er mangelfuld, jf. § 3, nr. 1 og 2, og der samtidig afgives påbud eller rapport om væsentlige problemer vedrørende materielle overtrædelser af arbejdsmiljølovgivningen, jf. § 3, nr. 3, påbyder Arbejdstilsynet arbejdsgiveren at bruge autoriseret arbejdsmiljørådgivning for en periode.
 § 3. Arbejdstilsynet påbyder brug af rådgivning for en periode, jf. § 2:
 1) Når en arbejdsgiver overtræder en eller flere af følgende regler om organisering af arbejdet for sikkerhed og sundhed:
a) det lovpligtige arbejde for sikkerhed og sundhed er ikke organiseret, b) arbejdsmiljøuddannelsen er ikke gennemført senest 8 måneder efter oprettelse eller genetablering af en sikkerhedsgruppe, c) der er ikke, på virksomheder med 20 ansatte eller derover, oprettet lovpligtigt sikkerhedsudvalg eller tilsvarende udvalg efter reglerne om fravigelse af organiseringsmåden i bekendtgørelsen om virksomhedernes sikkerheds- og sundhedsarbejde, eller d) sikkerhedsudvalget i løbet af et år ikke har afholdt halvdelen af de pligtige møder.
 2) Når arbejdsgiveren overtræder en eller flere af følgende regler om udarbejdelse af arbejdspladsvurdering:
a) arbejdspladsvurderingen er ikke udarbejdet, b) arbejdspladsvurderingen indeholder ikke de foreskrevne elementer i form af identifikation og kortlægning af virksomhedens arbejdsmiljøforhold, beskrivelse og vurdering af virksomhedens arbejdsmiljøproblemer, prioritering og opstilling af en handlingsplan til løsning af virksomhedens arbejdsmiljøproblemer og retningslinjer for opfølgning på handlingsplanen, c) arbejdspladsvurderingen er ikke tilgængelig for virksomhedens ledelse, de ansatte og Arbejdstilsynet, d) arbejdspladsvurderingen er ikke ajourført senest hvert tredje år, e) sikkerhedsorganisationen eller de ansatte i virksomheder, hvor der ikke er pligt til at organisere sikkerheds- og sundhedsarbejdet, har ikke været inddraget i processen med udarbejdelse af arbejdspladsvurdering.
 3) Ud over overtrædelser som anført i nr. 1 og nr. 2 skal der i forhold til arbejdsgiveren være truffet afgørelse i form af påbud, eller problempåbud, jf. bekendtgørelsen om brug af autoriserede arbejdsmiljørådgivere til løsning af bestemte arbejdsmiljøproblemer, eller rapport om væsentligt problem vedrørende:
a) to overtrædelser, jf. bekendtgørelsen om brug af autoriserede arbejdsmiljørådgivere til løsning af bestemte arbejdsmiljøproblemer, b) tre overtrædelser af forskellige, materielle arbejdsmiljøregler, c) fire overtrædelser, hvoraf mindst to vedrører materielle arbejdsmiljøregler, d) én overtrædelse af en materiel arbejdsmiljøregel, samtidig med at der er konstateret manglende efterkommelse af et påbud om organisering af sikkerheds- og sundhedsarbejdet, jf. bekendtgørelsen om virksomhedernes sikkerheds- og sundhedsarbejde, eller e) én overtrædelse af en materiel arbejdsmiljøregel, samtidig med at der er konstateret manglende efterkommelse af et påbud om udarbejdelse af arbejdspladsvurdering, jf. bekendtgørelsen om arbejdets udførelse.
 § 4. Varigheden af perioden for rådgivning er ét år for virksomheder, der beskæftiger mindre end 20 ansatte, og to år for virksomheder der beskæftiger 20 ansatte eller derover.
Kapitel 3 Arbejdsgiverens pligter § 5. Arbejdsgiveren har ved efterkommelsen af et periodepåbud pligt til at bruge en arbejdsmiljørådgiver, der er autoriseret til at yde rådgivning for en periode, jf. bekendtgørelsen om autorisation af arbejdsmiljørådgivere til at bistå virksomheder med efterkommelse af påbud om brug af rådgivning.
 Stk. 2. Påbud om brug af en autoriseret arbejdsmiljørådgiver kan ikke efterkommes ved at benytte en autoriseret rådgiver, der hører ind under den juridiske enhed, som har modtaget et påbud om autoriseret rådgivning.
 § 6. Arbejdsgiveren skal sørge for, at sikkerhedsorganisationen inddrages og deltager i processen vedrørende efterkommelsen af periodepåbudet.
 Stk. 2. I virksomheder, hvor der ikke skal oprettes sikkerhedsorganisation, skal de ansatte på tilsvarende måde inddrages i efterkommelsen af periodepåbudet.
 § 7. Arbejdsgiveren skal indgå en skriftlig aftale med en autoriseret arbejdsmiljørådgiver om rådgivning for en periode til efterkommelse af periodepåbudet.
 Stk. 2. Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 3. Rådgivningen skal have et processuelt forløb, således at rådgivningen indledes med et besøg, og der derefter som minimum foretages halvårlige besøg på virksomheden.
 § 8. Aftalen, jf. § 7, skal opfylde minimumskravene i bilag 1.
 Stk. 2. Hvis der i grundlaget for periodepåbudet, jf. § 3, nr. 3, litra a og b, indgår et problempåbud, jf. bekendtgørelsen om brug af autoriserede arbejdsmiljørådgivere til løsning af bestemte arbejdsmiljøproblemer, skal de særlige aftalekrav, der gælder i forhold til denne rådgivningsydelse, medtages som et supplement til aftalen om rådgivning for en periode.
 § 9. Arbejdsgiveren skal senest 6 uger efter at have modtaget påbud fra Arbejdstilsynet om brug af autoriseret arbejdsmiljørådgiver for en periode give en tilbagemelding til Arbejdstilsynet om, at der er indgået en aftale om rådgivning, der opfylder minimumskravene, jf. § 8.
 Stk. 2. Tilbagemeldingen skal påtegnes af sikkerhedsorganisationen eller, i virksomheder der ikke har pligt til at oprette sikkerhedsorganisation, af en repræsentant for de ansatte.
 Stk. 3. Arbejdsgiveren skal sørge for, at tilbagemeldingen påtegnes af den autoriserede arbejdsmiljørådgiver, som hermed bekræfter, at der er indgået en aftale i henhold til bilag 1.
 § 10. Arbejdsgiveren skal inden afsendelse løbende forelægge samtlige pligtige tilbagemeldinger til Arbejdstilsynet om efterkommelsen af påbud for den autoriserede arbejdsmiljørådgiver, og sørge for at tilbagemeldingerne påtegnes af rådgiveren, såfremt denne vurderer, at arbejdsgiveren har efterkommet påbudene.
 Stk. 2. Tilbagemelding på påbud med en efterkommelsesfrist, der udløber efter, at periodepåbudet er afsluttet, skal ikke påtegnes af arbejdsmiljørådgiveren.
§ 11. Ved afslutningen af rådgivningsperioden skal arbejdsgiveren indhente en redegørelse fra den autoriserede arbejdsmiljørådgiver om rådgivningsforløbet.
Redegørelsen skal indeholde oplysninger om:
1) hvordan periodepåbudet er efterkommet, 2) hvordan de underliggende påbud er efterkommet, 3) for påbud, der først skal efterkommes efter periodepåbudet er afsluttet, jf. § 10, stk. 2, skal det fremgå, hvordan påbudet vil blive efterkommet, samt hvor langt virksomheden er i processen hermed, 4) hvordan virksomheden og rådgiver har samarbejdet i forhold til virksomhedens egenindsats, og 5) hvordan sikkerhedsorganisationen eller de ansatte har været inddraget.
 Stk. 2. Arbejdsgiveren har pligt til at videregive redegørelsen til sikkerhedsorganisationen eller i virksomheder hvor der ikke skal oprettes sikkerhedsorganisation, til en repræsentant for de ansatte.
 Stk. 3. Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 § 12. Arbejdsgiveren skal give en tilbagemelding til Arbejdstilsynet om, at periodepåbudet er efterkommet.
 Stk. 2. Tilbagemeldingen skal være påtegnet af sikkerhedsorganisationen eller, i virksomheder hvor der ikke skal oprettes sikkerhedsorganisation, af en repræsentant for de ansatte.
 Stk. 3. Arbejdsgiveren skal sørge for, at tilbagemeldingen påtegnes af den autoriserede arbejdsmiljørådgiver, der herved bekræfter, at arbejdsgiveren har efterkommet periodepåbudet.
 Regler vedrørende pligten til at oprette sikkerhedsudvalg:
 Beskæftigelsesministeriets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde som er ændret ved bekendtgørelse nr. 491 af 20. juni 2002 om ændring af bekendtgørelse om virksomhedernes sikkerheds- og sundhedsarbejde:
Kapitel 2 Organisering af sikkerheds- og sundhedsarbejdet § 2. I virksomheder med 10 ansatte og derover skal sikkerheds- og sundhedsarbejdet organiseres gennem en sikkerhedsorganisation.
 Stk. 2. Alle ansatte, der ikke er virksomhedsledere eller arbejdsledere i henhold til arbejdsmiljølovens § 23 og § 24, medregnes, jf. stk. 1.
 § 4. Ved kontorarbejde eller andet administrativt arbejde og ved arbejde i butikker, herunder supermarkeder, stormagasiner og lignende, medregnes ved organiseringen af sikkerheds- og sundhedsarbejdet efter § 2 kun ansatte, der er beskæftiget 10 timer eller derover ugentligt.
Kapitel 7 Dispensation og klageadgang § 41. Direktøren for Arbejdstilsynet kan for fag og faglige områder eller enkeltvirksomheder, hvor særlige forhold foreligger, tillade fravigelser fra enkelte bestemmelser i bekendtgørelsen, når det skønnes rimeligt og fuldt forsvarligt og i det omfang, det er foreneligt med direktiv 89/391/EØF af 12. juni 1989 om iværksættelse af foranstaltninger til forbedring af arbejdstagerens sikkerhed og sundhed under arbejdet.
 7. AT-anvisninger, AT-meddelelser m.v.:
