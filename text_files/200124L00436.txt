Betænkning afgivet af Skatteudvalget den  

 22. maj 2002 Betænkning over Forslag til lov om ændring af lov om  

 energiafgift af mineralolieprodukter m.v.
(Ophævelse af afgiften på smøreolier,  

 hydraulikolier og lign. og godtgørelse  

 af genvundne benzindampe m.v.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 30. april 2002 og var til 1.  

 behandling den 13. maj 2002. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og Skatteministeriet sendte den 16. januar  

 2002 dette udkast til udvalget, jf. alm. del   bilag 92. Hovedtræk af  

 høringssvarene samt skatteministerens kommentar hertil fremgår  

 af lovforslagets bemærkninger.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dansk Transport og Logistik.
 Skatteministeren har over for udvalget kommenteret den  

 skriftlige henvendelse til udvalget.
Deputationer Endvidere har Dansk Transport og Logistik mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 7 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med det stillede  

 ændringsforslag.
 SF indstiller forslaget til vedtagelse, idet SF finder, at  

 regeringen med svarene på de stillede spørgsmål har  

 påvist, at den eksisterende afgift er i strid med EU-reglerne.
Et mindretal i udvalget (EL) indstiller  

 lovforslaget til forkastelse ved 3. behandling.
EL vil stemme for det  

 stillede ændringsforslag.
Enhedslisten ønsker ikke at medvirke til frivilligt  

 at tilpasse det danske skatte- og afgiftssystem til EU.
Da det er den eneste  

 begrundelse for forslaget om at fjerne afgifterne på smøreolier,  

 hydraulikolier m.v., ønsker Enhedslisten ikke at medvirke til denne  

 del af lovforslaget.
 Da en del af begrundelsen for at opkræve denne  

 afgift synes at være bortfaldet (jf. skatteministerens svar på  

 spørgsmål 2), ville Enhedslisten være indstillet på  

 at lade denne afgift indgå i en generel drøftelse af de danske  

 afgifter, hvor der i større udstrækning blev taget sociale og  

 miljømæssige hensyn.
Det er regeringen ikke indstillet på i denne  

 forbindelse.
Regeringen er (jf. skatteministerens svar på  

 spørgsmål 7) i stedet indstillet på at finde disse  

 manglende indtægter gennem afgifts- og skatteforhøjelser i  

 forbindelse med finansloven for 2003. Dette er efter Enhedslistens opfattelse  

 ikke betryggende.
Forslagets anden del handler om at undgå  

 dobbeltbeskatning af benzin.
Enhedslisten er principielt tilhænger af  

 et afgiftssystem, som reducerer biltrafikken   særligt i og omkring de  

 store byer   og en højere benzinafgift er et af de midler, der kan  

 bruges til at opnå dette.
På den anden side er Enhedslisten  

 tilhænger af, at borgerne betaler de afgifter, som lovgivningen har  

 fastlagt, hverken mere eller mindre.
Så derfor er Enhedslisten ikke  

 imod denne del af lovforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 1 1) Nr. 11 udgår.
[Overflødig ændring udgår] Bemærkninger Til nr.1 § 1, nr. 11, i lovforslaget er en redaktionel  

 ændring af mineralolieafgiftslovens § 22, som skal rette op på en  

 beklagelig fejl ved vedtagelsen af lov nr. 380 af 2. juni 1999. Som en  

 følge af denne fejl har mineralolieafgiftsloven i en periode indeholdt  

 to forskellige udgaver af § 22, stk. 7.
Da nyaffattelsen af § 22 i mineralolieafgiftsloven  

 allerede er medtaget i lovforslag nr.
L 190, fremsat den 3. april 2002, er  

 der tale om en overflødig ændring.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 204 Bilagsnr.
Titel 1 Henvendelse af 8/5-02 fra Dansk Transport og Logistik 2 Høringssvar, fra skatteministeren 3 Spm. 1, om der er afsagt domme i henhold til mineraloliedirektivet art. 8,  

 stk. 1, litra a, til skatteministeren Spm. 2 om, hvordan bortskaffelse af smøreolier m.v. håndteres  

 i dag, til skatteministeren Spm. 3 om afgiftsbelægning, hvis rester af smøreolier m.v.  

 anvendes som brændstof, til skatteministeren Spm. 4 om omfang af anvendelse af restprodukter, til skatteministeren 4 Spm. 5, om afgiften på smøreolier m.v. er EU-stridig, til  

 skatteministeren Spm. 6, om der i EU-regi overvejes ændringer i  

 mineraloliedirektivet, til skatteministeren Spm. 7, om regeringen er indstillet på at forhøje andre  

 afgifter, som er pålagt erhvervslivet, til skatteministeren 5 Kommentar fra skatteministeren til henvendelse af 8/5-02 fra Dansk  

 Transport og Logistik 6 Tidspunkt for betænkningsafgivelse m.v.
