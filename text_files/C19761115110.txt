Ved lov nr. 333 af 19. juni 1974 om social bistand er der foretaget en  

 samling af de sociale støttemuligheder.
Fra den 1. april 1976 er det herefter  

 det stedlige revaliderings- og pensionsnævn, som efter indstilling fra det  

 sociale udvalg træffer afgørelse om støtte til erhvervelse af motorkøretøj og  

 om fritagelse for vægtafgift, jfr. socialministeriets cirkulære nr. 216 af  

 24. november 1975.
Som det fremgår af socialministeriets cirkulære, opretholdes der en  

 ordning svarende til den gældende om gebyrfritagelse for førerprøver,  

 nummerplader og syn i forbindelse med registrering.
Gebyrfritagelsen omfatter  

 alle invaliderede, som i henhold til socialministerites cirkulære kan opnå  

 lån til anskaffelse af et motorkøretøj og/eller fritagelse for vægtafgift.
Ved ansøgning om aflæggelse af førerprøve afleveres revaliderings- og  

 pensionsnævnets skrivelse om støtten eller kopi heraf sammen med  

 ansøgningsblanketten, der påføres bemærkning om gebyrfritagelsen.
Skrivelsen  

 eller kopien opbevares sammen med førerbevisakten.
Ved fremstilling til syn forevises revaliderings- og pensionsnævnets  

 skrivelse om støtten eller kopi heraf.
Anmeldelsesblanketten pågøres  

 bemærkningen: Gebyrfri - invalid.
Skrivelsen eller kopien skal afleveres  

 sammen med anmeldelsesblanketten til motorkontoret.
Ved anmeldelse til registrering afleveres revaliderings- og  

 pensionsnævenets skrivelse om støtten eller kopi heraf sammen med  

 anmeldelsesblanketten.
Såfremt registreringsgrundlaget i øvrigt er i orden,  

 skal nummerplader udleveres uden gebyr.
Der gøres bemærkning herom i  

 anmærkningsrubrikken i kassebogen og i vedkommende kontrolliste for  

 udlevering af nummerplader (Mo 210).
 Centralregistret for Motorkøretøjer fastsætter nærmere regler om  

 klausuleringen af invalidekøretøjer.
 P.M.V.
 E.B.
 B. Østerborg.
