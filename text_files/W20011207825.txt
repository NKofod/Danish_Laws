Landsskatteretskendelse Grænsegængerreglerne - begrænset skattepligt - udsendt til Kina i orlovsperiode A's klage for indkomståret 1997 vedrører  

 skatteberegningen, herunder den af de stedlige skattemyndigheder foretagne  

 omregningen til helårsindkomst efter bestemmelsen i personskattelovens  

 § 14.
Det fremgår af sagens oplysninger, at klageren i  

 perioden fra den 1. august 1994 til den 31. juli 1996 har været ansat  

 på et hospital i Danmark.
Indtægten vedrørende denne  

 periode har været beskattet i Sverige, jf. artikel VII, stk. 2 i  

 overenskomsten af 12. september 1989 mellem de nordiske lande til  

 undgåelse af dobbeltbeskatning.
 Klageren blev herefter ansat i B pr. 1. august 1996. Fra  

 den 15. august 1996 til den 30. juni 1997 blev klageren indrømmet  

 orlov uden løn fra denne stilling, men arbejdet blev dog genoptaget  

 allerede den 1. april 1997.
I orlovsperioden havde klageren lønnet  

 beskæftigelse fra WHO, men lønnen var skattefri.
Arbejdet blev  

 udført i Kina, hvortil klageren var udsendt som  

 rådgiver/repræsentant for WHO.
 Landsskatteretten har under sagens behandling modtaget en  

 skrivelse af 1. december 2000, hvoraf  bl.a. fremgår  

 følgende:
 "....
 This is to certify that Dr A, a citizen of Sweden, has  

 been employed by WHO, (a member of the United Nations) during the periods 8  

 April 1996 to 23 April 1996, 15 June 1996 to 23 June 1996 and from 15 August  

 1996 to 30 march 1997. Dr A´s salary during this period amounted to USD$  

 22.636,51.
 Whilst employed by this Office, Dr A serve within the  

 categories of officials to whom the provisions of Article VI and VIII of the  

 Convention on the Privileges and Immunities of the Specialized Agencies  

 apply, pursuant to the provisions of Resolution WHA 12.41* adopted by the  

 Twelfth World Health Assembly.
 I acceding to the Convention with respect to WHO, the  

 Government of Sweden has exempted from taxation on their WHO earnings,  

 officials of the Organization who are nationals of, or who reside in or are  

 assigned for duty to Denmark.
..." Ansættelsesforholdet stoppede den 30. juni 1997,  

 hvorefter klageren var arbejdsløs i perioden frem til den 31. august  

 1997. I denne periode har klageren modtaget  

 arbejdsløshedsunderstøttelse.
Der foreligger i sagen en e-mail  

 af 19. juli 1999, fra A-kassen til klageren hvoraf fremgår  

 følgende:
" Vedr.
A-kassen i 1997 kan oplyses, at der blev udbetalt  

 i august kr. 14.888,80 og i sep., okt., nov. kr. 23.822,08 eller i alt for  

 1997, 38.710,88." Af R75 for indkomståret 1997 fremgår  

 imidlertid, at klageren i fra A-kassen har modtaget i alt 47.048 kr. og at  

 han fra C A/S har modtaget 109.105 kr., i alt skattepligtig indkomst, 156.153  

 kr.
 Skatteankenævnet har ved den påklagede  

 ansættelse fundet at klageren er begrænset skattepligtig af  

 indkomsten i perioden fra den 1. april til den 30. juni 1997, 143.661 kr.,  

 jf. kildeskattelovens § 2. Klageren er ikke anset at opfylde betingelserne i  

 "grænsegængerreglen" og kildelandet har derfor beskatningsretten,  

 jf. art. 15. stk. 1 i den nordiske dobbeltbeskatningsoverenskomst.  

 Skatteankenævnet har herefter anset klageren for at være  

 berettiget til fradrag for udgifter i forbindelse med indkomsterhvervelsen.  

 Fradrag er indrømmet for øvrige lønmodtagerudgifter med  

 12.372 kr. (efter reduktion med bundfradrag efter ligningslovens § 9, stk. 1  

 samt med udgift til befordring på 11.206 kr., hvorefter den  

 skattepligtige indkomst for perioden udgør 112.302 kr.
 Indkomsten skal omregnes til helårsindkomst efter  

 reglen i personskattelovens § 14. Klagerens indkomst indtjent før og  

 efter skattepligtsperioden, 1. april til 30. juni 1997, (der ikke er  

 skattepligtig i Danmark), er uden betydning for skattepligtsberegningen, idet  

 det fremgår af personskattelovens § 14, at det er indkomsten i  

 skattepligtsperioden, der omregnes til helårsindkomst.
Klageren har over for Landsskatteretten nedlagt  

 påstand om, at opgørelsen af den skattepligtige indkomst for  

 indkomståret 1997 er forkert.
Han har til støtte herfor bl.a.  

 anført, at han har arbejdet i 3 måneder for WHO, hvor  

 lønnen var skattefri, og derfor ikke bør medgå ved  

 omregningen til helårsindkomst efter personskatteloven § 14, ligesom  

 han reelt har haft indtægter i 8 måneder og ikke i 3  

 måneder som anført af skattemyndighederne, idet han har haft en  

 indtægt fra C A/S på 109.105 kr. i 3 måneder samt en  

 indtægt fra A-kassen, 5 måneders  

 arbejdsløshedsunderstøttelse, på rettelig 38.710,88 kr.  

 og ikke 47.048 kr. som anført af skattemyndighederne.
 Landsskatteretten udtaler:
Efter bestemmelsen i personskattelovens § 14 omregnes  

 såvel den skattepligtige indkomst som den personlige indkomst og  

 kapitalindkomsten således, at beløbene kommer til at svare til  

 et helt års indkomst, hvis indkomstansættelsen for en person  

 omfatter en kortere periode end 1 år.
På grundlag af de opgjorte  

 helårsindkomster beregnes helårsskat efter §§ 6 - 9, og den  

 beregnede helårsskat nedsættes efter forholdet mellem del- og  

 helårsbeløbene.
 På grundlag af de i sagen foreliggende oplysninger  

 finder Landsskatteretten, at klageren, som i hele indkomståret 1997 har  

 haft bopæl i Sverige, i perioden fra den 1. april 1997 til den 30.  

 november 1997 må anses at have været begrænset  

 skattepligtig til Danmark efter bestemmelserne i henholdsvis  

 kildeskattelovens § 2, stk. 1, litra a og kildeskattelovens § 2, stk. 1,  

 litra b, jf. kildeskattelovens § 43, stk. 1, litra d, hvorfor der er grundlag  

 for at foretage omregning til helårsindkomst efter bestemmelsen i  

 personskattelovens § 14.
Retten lægger ved afgørelsen til grund, at  

 klageren i de 3 første måneder af indkomståret 1997 har  

 været ansat som embedsmand af WHO, men at han har udført  

 arbejdet i Kina.
Det bemærkes i den forbindelse videre, at  

 lønnen i disse 3 måneder ifølge internationale aftaler er  

 skattefri på objektivt grundlag - dvs. at der indrømmes fuld  

 exemption, jf. herved skrivelserne af hhv. 1. april 1997 samt 1. december  

 2000, samt WHO art.
VIII, section 22, stk. 1 "Officials of the Organization,  

 irrespective of nationality, shall:  ... b) be exempt from taxation in  

 respect of the salaries and emoluments paid to them by the  

 Organization...." Landsskatteretten finder videre, at Danmark i henhold til  

 den dagældende Nordiske dobbeltbeskatningsoverenskomst har  

 beskatningsretten til lønindkomsten, optjent i perioden fra den 1.  

 april til den 30. november 1997, efter bestemmelsen i art. 15, idet arbejdet  

 er udført her.
Retten har herved lagt til grund, at klageren, som i  

 hele perioden har haft bopæl i Sverige, og dermed efter overenskomstens  

 art. 4 må anses skattemæssigt hjemmehørende i Sverige,  

 ikke kan anses omfattet af overgangsreglerne til den da ophævede  

 bilaterale aftale mellem Danmark og Sverige om grænsegængere, jf.  

 art. 15, stk 3.
 Retten har herved henset til det oplyste om, at klageren  

 fra august 1996 til 31. marts 1997 har haft orlov fra sit  

 ansættelsesforhold i Danmark, for at arbejde i Kina, hvorfor han ikke  

 kan anses vedvarende i en 6-månders periode frem til den 30. juni 1997  

 at have opfyldt betingelserne i art. 15 stk. 3, om at arbejdet skal have  

 vedvaret i en sammenhængende periode på mindst 6 måneder,  

 at der er tale om et ansættelsesforhold, som er indgået i den  

 hensigt at være lønmodtagerens hovedbeskæftigelse, samt at  

 den skattepligtige som hovedregel mindst en gang om ugen skal have opholdt  

 sig på sin faste bopæl i den stat, hvor han er  

 hjemmehørende.
Landsskatteretten finder videre, at den af klageren  

 oppebårne arbejdsløshedsunderstøttelse i perioden fra den  

 1. juli til den 30. november 1997 i henhold til den nordiske  

 dobbeltbeskatningsoverenskomst må karakteriseres som anden indkomst  

 omfattet af bestemmelsen i den dagældende nordiske overenskomst, art.  

 18. Det er herefter kildelandet, dvs.
Danmark, der har beskatningsretten til  

 ydelsen.
 Landsskatteretten finder herefter, at uanset klageren i  

 indkomståret 1997 har oppebåret indkomst fra Danmark i 11  

 måneder, er det alene indkomsten i 8 måneder vedrørende  

 månederne april til og med november, som skal omregnes til  

 helårsindkomst efter bestemmelsen i personskattelovens § 14.  

 Omregningen skal foretages på grundlag af indkomsten i de omhandlede 8  

 måneder.
 Den påklagede ansættelse ændres i  

 overensstemmelse hermed.
