 (Til samtlige vejbestyrelser).
 I medfør af § 6 i lov om offentlige veje (lovbekendtgørelse nr. 423 af 11.  

 september 1972) bestemmes følgende om kilometerafmærkning og kantafmærkning  

 langs offentlige veje:
 Kilometerafmærkning.
 Hovedlandeveje (herunder motorveje) og landeveje skal være  

 kilometreret, og der skal langs disse veje opsættes kilometerafmærkning.
A.
Hovedlandeveje.
 For kilometerafmærkning langs hovedlandeveje gælder følgende  

 retningslinier:
 1. Kilometreringen udmåles normalt ad vejens  

 stationeringslinie (systemlinie), hvis vejen ikke tidligere har været  

 kilometreret eller hvis den omkilometreres.
 Kilometerafmærkning anbringes i begge vejsider for hver 100 m.  

 Afmærkningen anbringes på kantpæle, der er anbragt uden for vejens  

 belægningskant vinkelret ud for det udmålte punkt, jfr. afsnit 2 om  

 kantafmærkning og bilag 1 til nærværende cirkulære.
På vejstrækninger med delt tracee udmåles kilometreringen langs den højre  

 kørebane i kilometreringsretningen.
Kilometerafmærkning opstilles også langs  

 venstre kørebane i kilometreringsretningen, og forinden de to kørebaner igen  

 løber sammen eller fortsætter parallelt med normal afstand, korrigeres der  

 for en eventuel længdeforskel mellem de to kørebaner ved indlægning af en  

 »fejlkilometer« i den venstre kørebane.
Korrektionen foretages så  

 vidt muligt umiddelbart før en hel kilometer, jfr. bilag 7.
 2. Helkilometerpælene er kilometersystemets fixpunkter  

 og må ikke fjernes eller flyttes, når kilometreringen er gennemført.
 Helkilometerpælen kan, i det omfang det anses for nødvendigt, indmåles i  

 polygonsystemet og kan eventuelt yderligere sikres som polygonpunkt.
3. På veje, der tidligere er kilometreret, opsættes  

 kilometerafmærkningen for de hele kilometre på kantpæle i begge vejsider ud  

 for de tidligere udmålte hele kilometre.
De eksisterende kilometersten kan  

 bibeholdes, hvis de er trukket så langt tilbage fra kørebanen, at de ikke  

 frembyder fare for trafikken. 200-m sten fjernes, når kantpæle er opstillet.
100-m afmærkning anbringes i begge vejsider for hver 100 m udmålt fra  

 »helkilometer«-pælene.
Hvis der på grund af vejlængdeændring eller  

 lignende ikke er 1000 m mellem to på hinanden følgende kilometerpæle, optages  

 afvigelsen fra de 1000 m som »fejl« på strækningen mellem den  

 sidste 100-m afmærkning og den efterfølgende kilometerpæl, jfr. også pkt. 6  

 og 7.
4. Kilometerafmærkningen på kantpæle skal være  

 udformet som vist på bilag 1 og 2 a.
Hele kilometre angives uden decimaler,  

 medens 100-m inddelingen angives med een decimal (eet ciffer under  

 decimalstregen). For neden på kilometerpladen angives vejens administrative  

 nummer, således som dette fremgår af vejregistret (for landeveje angives både  

 det af indenrigsministeriet givne amtskodenummer og vejnummer) samt et  

 kontrolciffer til brug ved databehandling.
Kontrolcifrene udregnes af  

 vejdirektoratet og skifter for hver hele kilometer.
 Endvidere angives på pladen vejens kilometreringsretning med en pil, der  

 er opadrettet i højre side i kilometreringsretningen og nedadrettet i venstre  

 side i kilometreringsretningen.
5. Hvor der ikke er opstillet kantpæle langs vejen,  

 anbringes kilometerpladen på standere, som kan have det på bilag 3 viste  

 udseende og anbringes på steder, hvor de er synlige uden at genere, f.eks.  

 bag autoværn, foran husmur, hegn eller lignende.
I særlige tilfælde kan  

 kilometreringspladen også anbringes direkte på mur.
6. Kilometerafmærkningen skal opstilles så nøjagtigt  

 som muligt.
Maximal tolerance for opstillingen er +/- 1 m.
 Kan en kilometerpæl eller en 100-m pæl ikke anbringes i det rigtige punkt  

 i vejens opmåling, f.eks. på grund af en vejindmunding eller lignende, kan,  

 hvis hindringen kun forekommer i den ene vejside, afmærkningen udelades i  

 denne vejside, og afmærkningen anbringes da på den korrekt placerede pæl i  

 modsatte vejside.
 Kan en 100-m pæl ikke opstilles rigtigt i nogen af vejsiderne, kan pælen  

 opstilles med en forskydning i den ene eller den anden retning langs vejen.  

 Forskydningens størrelse angives da på en plade på pælens bagside (den mod  

 rabatten vendende side) som vist på bilag 2c og bilag 4, fig. 1.
Forskydningen af en 100-m pæl angives som + X, hvis forskydningen sker i  

 kilometreringsretningen, og x, hvis forskydningen sker imod  

 kilometreringsretningen.
Forskydning af en 100-m pæl påvirker ikke  

 opstillingen af de efterfølgende 100-m pæle.
 Hvis forskydningen af en 100-m pæl ikke kan holdes inden for +/- 10 m.  

 udelades 100-m afmærkningen på det pågældende sted, og kantpælen forsynes  

 ikke med kilometreringsplade.
Kan en helkilometer-pæl ikke opstilles i nogen af vejsiderne, opstilles  

 den med en forskydning i længderetningen, også hvis forskydningen overstiger  

 10 m.
Forskydning af en således opstillet helkilometerpæl angives på samme  

 måde som på 100-m pælene ved på bagsiden af pælen (den mod rabatten vendende  

 side) at angive forskydningen i meter til den ene eller anden side fra 1000-m  

 punktet, jfr. bilag 2 c og bilag 4, fig. 1.
 Forskydning af en helkilometerpæl, der kun skyldes praktiske  

 opstillingsvanskeligheder, men ikke ændrer vedopmålingen, påvirker ikke  

 opstillingen af de efterfølgende 100-m pæle eller kilometerpæle.
 På alle helkilometerpæle, hvis afstand fra det foregående kilometerpunkt  

 på grund af forskudt opstilling afviger mere end +/- 10 m fra de korrekte  

 1000 m, angives med et »F« for oven på kilometerpladen, at  

 afstanden ikke er nøjagtig 1000 m.
 7. Hvis en vejstrækning som følge af vejforlægning  

 forkortes eller forlænges, således at dens længde herefter ikke er i  

 overensstemmelse med kilometreringen af den øvrige del af vejen, må en af  

 kilometerstrækningerne ændres til en »fejlkilometer«, således at  

 kilometeren forøges eller formindskes med det nødvendige antal  

 »fejlmetre«.
Fejlmetre indlægges så vidt muligt umiddelbart før en helkilometer.
På den  

 kilometerpæl, der afslutter »fejlkilometeren«, anbringes for oven  

 på kilometerpladen et »F«, der viser, at afstanden fra den  

 foregående helkilometerpæl er korrigeret og ikke er 1000 m.
På pladen på  

 bagsiden af den med »F« mærkede pæl (den mod rabatten vendende  

 side) angives altid afstanden i meter fra det foregående kilometerpunkt, jfr.  

 bilag 2 d og bilag 4, fig. 2 og 3.
 Hvis vejstrækningen er forkortet, vil fejlkilometreringen eksempelvis  

 kunne angives som vist på bilag 5.
Hvis vejstrækningen er forlænget, vil fejlkolometreringen kunne angives  

 som vist på bilag 6. De brudne kilometre er i dette tilfælde angivet med 2  

 cifre under decimalstregen.
De to cifre betyder, at decimalinddelingen er  

 fortsat ud over 1000 m.
Kilometerangivelserne ved en sådan fejlkilometrering  

 skal derfor læses således:
Afstanden mellem den sidste 100-m pæl i fejlkilometeren og den  

 efterfølgende kilometerpæl vil normalt ikke være nøjagtig 100 m.
Da der på  

 helkilometerpælens bagside er angivet afstanden til den foregående hele  

 kilometer (som vist på bilag 4, 5 og 6), vil de to sidste cifre i dette tal  

 samtidig angive afstanden mellem sidste 100-m pæl og kilometerpæle.  

 Kilometerpælen er som anført forsynet med et »F« foroven på  

 kilometreringspladen.
 Hvis afstanden fra den sidste 100-meter-afmærkning til kilometerpælen er  

 mindre end 25 m, opsættes den sidste 100-meter-afmærkning normalt ikke.
 8. Tilslutningsramper mellem to veje - f.eks. i  

 ruderanlæg, dele af rundkørsler og lignende korte vejstrækninger, der udgør  

 grene af et vejknudepunkt, men ikke indgår i vejenes naturlige  

 længderegistrering - forsynes ikke med kilometerafmærkning, og kantpæle  

 opstillet på sådanne tilslutningsstrækninger fungerer kun som markering af  

 kørebanens linieføring.
 For registrering af sådanne vejknudepunkter og deres grene vil der senere  

 blive givet retningslinier.
B.
Landeveje.
 For kilometerafmærkning langs landeveje gælder følgende:
 Kilometerafmærkning skal anbringes for hver 100 m og skal, hvis vejen  

 forsynes med de i afsnit 2 nævnte kantpæle, foretages efter samme  

 retningslinier som fastsat for hovedlandeveje.
Hvis kantpæle ikke opstilles, bør det tilstræbes, at kilometerafmærkningen indeholder de samme oplysninger som  

 angivet for hovedlandeveje, og at afmærkningen - bl.a. af hensyn til politi, ambulancer,  

 vejinventering m.v. - anbringes således, at den ikke skjules af bevoksning.
 Hvis kilometerafmærkning kun anbringes i een vejside, skal anbringelsen  

 ske i højre vejside, i kilometreringsretningen, og kilometerangivelsen skal  

 så vidt muligt kunne ses i begge kørselsretninger.
 Kilometerafmærkningen må ikke frembyde fare for trafikanterne.
 Kantafmærkning.
A.
Hovedlandeveje.
 Langs hovedlandeveje skal der til markering af vejens linieføring  

 opstilles kantpæle, som desuden skal benyttes til kilometerafmærkning.
1. Kantpælene skal udføres af hvidt vejrbestandigt  

 plastmateriale og i øvrigt som angivet i bilag 1. Pælene må ikke frembyde  

 fare ved påkørsel.
De må ikke veje over 4 kg og skal kunne knække eller  

 lægges ned ved en kraft på højst 100 kg o 0,5 meters højde.
2. Kantpælene skal opstilles i begge vejsider i en  

 afstand af 1 m fra vejens belægningskant.
Hvis forholdene kun tillader mindre  

 afstand, skal afstanden være så nær 1 m som mulig.
Kantpælene skal opstilles  

 således, at afstanden fra vejens belægningkant til kantpælen så vidt muligt  

 er konstant på vejstrækninger, hvor tværprofilet er uændret.
 På veje med nødspor skal kantpælene opstilles i en afstand af 0,5 m fra  

 nødsporets belægningskant.
 På veje med midterrabat skal der endvidere opstilles kantpæle i en afstand  

 af 0,5 m fra belægningskanterne ved midterrabatten.
 3. På vejstrækninger, der er forsynet med autoværn  

 eller brorækværker, kan kantpæle udelades, hvis afstanden fra vejens  

 belægningskant til autoværnet eller rækværket er mindre end 1,5 m.  

 Refleksmateriale kan i stedet anbringes på autoværnet eller rækværket.  

 Kantpæle skal dog opstilles, hvis det må anses for nødvendigt til markering  

 af kørebanens linieføring.
 4. Kantpæle kan i øvrigt udelades, hvor de stedlige  

 forhold gør opstilling uhensigtsmæssig, eksempelvis i byområder eller, hvor  

 der som følge af fortov eller cykelsti langs vejen ikke er tilstrækkelig  

 plads til opstilling langs vejens belægningskant.
 På vejstrækninger med vejbelysning udelades kantpæle i midterrabatter, der  

 er forsynet med autoværn.
5. Kantpælene skal opstilles i 100-m punkterne for  

 vejens kilometrering som angivet i afsnit 1A.
På kantpælene nittes  

 kilometreringsplade med kilometerafmærkning.
 6. På vejstrækninger med kurveradius mindre end 200 m  

 skal der opstilles supplerende kantpæle mellem 100- m pælene med følgende  

 indbyrdes afstand:
Supplerende kantpæle skal endvidere opstilles til markering af til- og  

 frakørsler, parkeringspladser, vigepladser, holdepladser, tværsnitsændringer  

 og vejkryds.
De supplerende kantpæle skal, hvor forholdene gør det muligt,  

 opstilles i overensstemmelse med de i bilag 8-14 angivne retningslinier.
Ved  

 større tværsnits- eller retningsændringer, hvor kantpæle ikke skønnes  

 tilstrækkelige som markering, skal i stedet opstilles kantafmærknbingsplader  

 eller baggrundsafmærkning.
 De supplerende kantpæle skal ikke forsynes med kilometrreringsplade.
B.
Landeveje og kommuneveje.
Langs landeveje og kommuneveje kan der til markering af vejens linieføring  

 opstilles kantpæle.
Såfremt kantpæle opstilles, skal opstillingen være i  

 overensstemmelse med de i afsnit 2 A angivne retningslinier.
 Ministeriet for offentlige arbejder, den  

 22. juli 1974.
 P.M.V.
 E.B.
 Thorv: Jørgensen.
