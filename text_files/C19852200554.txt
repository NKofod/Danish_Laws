(Handelsskoler) Direktoratet har aftalt med direktoratet for arbejdsmarkedsuddannelserne,  

 at handelsskolerne med virkning fra den 1. januar 1985 og indtil videre over  

 for efteruddannelsesudvalget afregner efteruddannelseskurser m.v. for  

 faglærte efter følgende principper og satser:
Udgifterne til lærerløn, administration, pædagogisk styring, andre  

 pædagogiske omkostninger og lokaler afregnes efter gennemsnitssatser.  

 Udgifter til materialer dækkes på grundlag af de mellem direktoratet for  

 arbejdsmarkedsuddannelserne og handels- og kontorfagenes  

 efteruddannelsesudvalg indgåede fastprisaftaler for de forskellige  

 kursustyper.
Det bemærkes, at udgifter til undervisningsmaterialer til  

 vedvarende brug er indeholdt i gennemsnitssatserne.
Udgifter til lånelæreres  

 rejser, ekskursioner, terminalleje, transport m.v., der fremgår af  

 undervisningsplanerne, dækkes på grundlag af de faktiske udgifter.
 Satsen pr. læretime udgør 194 kr.
 Satserne pr. afviklet klassetime udgør 63 kr. for administration,  

 pædagogisk styring og andre pædagogiske omkostninger og 93 kr. for  

 lokaleudgifter, i alt 156 kr.
 Direktoratets skrivelse af 6. februar 1984 II-579 ophæves hermed.
 P.d.v.
 e.b.
Hanne Traberg fuldm.
