 Som anført i direktoratets skrivelse af 28. februar 1986 har man på grund  

 af ombygningsarbejde på Københavns fængsler overvejet på ny at indføre den  

 ved skrivelse af 26. juni 1984 fastsatte ordning om udnyttelsen af  

 arresthusene på Sjælland og Lolland-Falster.
 Da der i længere tid imidlertid ikke ses at have været akut mangel på  

 pladser til varetægtsfængslede i Københavns fængsler og i en række arresthuse  

 på Sjælland, og da der ikke er noget, der tyder på, at antallet af  

 varetægtsfængslede i den nærmeste fremtid vil ændre sig betydeligt, har  

 direktoratet ikke fundet grundlag for på nuværende tidspunkt at genindføre  

 ordningen.
 Direktoratet har besluttet forsøgsvis at ophæve det ved skrivelse af 27.  

 juni 1985 fastsatte tilsigelsesstop for fængselsdømte til arresthusene i  

 Holbæk, Ringsted, Køge, Næstved og Vordingborg, hvilket medfører, at  

 fængselsdomfældte med straffe op til 3-4 måneder fremover kan anbringes i  

 disse arresthuse.
Direktoratet vil følge udviklingen nøje og - såfremt det viser sig  

 nødvendigt - genindføre tilsigelsesstoppene til de pågældende arresthuse.
Den  

 til arresthusene i Helsingør, Hillerød, Frederikssund og Roskilde tildelte  

 kvote på 50 pladser til anbringelse af indsatte i Københavns fængsler hæves  

 til 60 pladser.
W.
Rentzmann /Nanna Jensen Københavns fængsler samt arrestinspektørerne i Holbæk, Ringsted, Køge,  

 Næstved, Vordingborg, Helsingør, Hillerød, Frederikssund og Roskilde.
