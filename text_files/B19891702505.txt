 I medfør af § 52, § 82 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, herunder  

 Ministeriet for Offentlige Arbejders bekendtgørelse nr. 170 af 28. april 1985  

 om specifikationer for flyvepladser, følgende:
1. Referencedokumenter 1.1 BL 3-7, Anmeldelse og registrering af private flyvepladser, seneste  

 udgave, for tiden 1. udgave af 15. oktober 1978.
 1.2 BL 7-1, Lufttrafikregler, seneste udgave, for tiden 4. udgave af 20.  

 november 1986.
2. Definitioner Charterflyvning:
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af mere end 10 passagerer, og  

 ikke-regelmæssig, erhvervsmæssig transport af fragt udført med luftfartøjer,  

 hvis højest tilladte startmasse overstiger 5.700 kg.
 Rundflyvning:
 Flyvning, der udføres med start og landing på samme flyveplads, og hvor  

 der medføres passagerer mod betaling.
 Taxaflyvning:
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af højst 10 passagerer, og  

 ikke-regelmæssig, erhvervsmæssig transport af fragt udført med luftfartøjer,  

 hvis højest tilladte startmasse ikke overstiger 5.700 kg.
3. Anvendelsesområde 3.1 Denne BL fastsætter bestemmelser for start, landing og manøvrering med  

 søflyvemaskiner på vandområder inden for dansk område.
 3.2 Denne BL fastsætter tillige bestemmelser for start, landing og  

 manøvrering med søflyvemaskiner på vandområder i udlandet, når  

 søflyvemaskiner opererer i henhold til en dansk driftstilladelse, medmindre  

 vedkommende lands regler herfor er strengere.
4. Generelt 4.1 Brugeren af en søflyvemaskine er ansvarlig for overholdelse af  

 bestemmelserne i denne BL's afsnit 5.
 4.2 Luftfartøjschefen er ansvarlig for overholdelse af bestemmelserne i  

 denne BL's afsnit 6.
5. Valg af flyveplads 5.1 En søflyveplads må ikke ligge nærmere end 150 m fra tæt bebyggede  

 områder, herunder sommerhusområder og beboede campingpladser, eller ligge  

 således, at overflyvning af sådanne områder vil finde sted i en lavere højde  

 end 300 m (1000 ft), jf.
BL 7-1.
 5.2 Tilladelse til at benytte et vandområde som søflyveplads skal  

 indhentes hos ejeren, hvis vandområdet er en å, kanal, indsø eller et  

 havneområde.
 Anm.: Det påhviler den, der ønsker at benytte en søflyveplads, at indhente  

 fornødne tilladelser i medfør af anden lovgivning, såsom  

 miljøbeskyttelseslovgivningen, naturfredningslovgivningen og  

 planlægningslovgivningen.
 5.3 Hvis en søflyveplads kun lejlighedsvis ønskes benyttet til start og  

 landing med søflyvemaskiner, skal den ikke anmeldes til Statens  

 Luftfartsvæsen.
5.4 Hvis en søflyveplads ønskes benyttet som privatflyveplads, herunder  

 til brug for rundflyvning eller taxaflyvning, skal anmeldelse til Statens  

 Luftfartsvæsen ske som foreskrevet for private flyvepladser, jf.
BL 3-7.
5.5 Hvis en søflyveplads ønskes benyttet til rundflyvning eller som  

 permanent udgangspunkt for taxaflyvning, skal der ved start og landing  

 forefindes en motorbåd med bemanding, således at båden øjeblikkelig kan  

 anvendes i tilfælde af havari.
Endvidere skal der ved flyvepladsen forefindes  

 en telefon til alarmering.
 5.6 Statens Luftfartsvæsen fastsætter i hvert enkelt tilfælde krav til  

 indretning og udstyr af søflyvepladser, der ønskes benyttet til rute-  

 og/eller charterflyvning.
6. Operationelle bestemmelser 6.1 Generelt 6.1.1 Inden flyvning til/fra et vandområde udføres, skal luftfartøjschefen  

 sikre sig, at flyvningen kan udføres på betryggende vis under hensyntagen til  

 bl.a.
- de distancer, der er til rådighed til start/landing, - tilstedeværelsen af eventuelle hindringer, herunder den sejlende trafik  

 i området, og - vandområdets tilstand.
 6.1.2 Hvis den valgte søflyveplads ligger 5 km eller mindre fra en betjent  

 offentlig flyveplads eller en militær flyvestation, skal start og landing  

 koordineres med ledelsen på sidstnævnte flyveplads.
6.1.3 I forbindelse med start og landing er det ikke tilladt at overflyve  

 tæt bebyggede områder, herunder sommerhusområder, beboede campingpladser samt  

 områder, hvor et større antal mennesker er forsamlet i det fri, i en højde af  

 under 300 m (1000 ft) over den højeste hindring inden for en radius af 600 m  

 fra luftfartøjet, jf.
BL 7-1.
6.1.4 Inden for en afstand af 200 m fra kysten må søflyvemaskiner under  

 manøvrering ikke fremføres med så stor en hastighed, at de planer på vandet.  

 Manøvrering, som skal udføres i overensstemmelse med de internationale  

 søvejsregler, jf.
BL 7-1, skal i øvrigt foregå på en sådan måde, at badende  

 ikke udsættes for fare eller ulempe, og unødig støj skal undgås.
 6.1.5 Manøvrering skal inden for en afstand af 200 m fra kysten så vidt  

 muligt foregå vinkelret på denne.
6.2 Specielt for rund- og taxaflyvning Vandområdet, der skal anvendes, skal gennemsejles mindst en gang om dagen,  

 før den første start eller landing finder sted, med henblik på at fjerne  

 genstande, der kan udgøre en risiko for flyvningen.
6.3 Rute- og charterflyvning Statens Luftfartsvæsen kan stille særlige krav til driften i forbindelse  

 med rute- og/eller charterflyvning fra søflyvepladser.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Overtrædelse af bestemmelserne i afsnit 5 og afsnit 6 i denne BL  

 straffes med bøde.
 9.2 For overtrædelser begået af et aktieselskab, andelsselskab eller  

 lignende kan der pålægges selskabet som sådant bødeansvar.
10. Ikrafttræden Denne BL træder i kraft den 1. juni 1989.
