 I medfør af § 2, stk. 3, i lov nr. 269 af 9. juni 1982 om ændring af  

 merværdiafgiftsloven, fastsættes følgende bestemmelser om tilbagebetaling af  

 merværdiafgift for turistbusser indkøbt før den 1. oktober 1982:
 § 1.  Der kan ske tilbagebetaling af den i forbindelse  

 med første indregistrering betalte merværdiafgift af turistbusser, som i  

 medfør af § 6, stk. 1, i lov om registreringsafgift af motorkøretøjer m.v. er  

 afgiftsberigtiget med nedsat afgift.
 Stk. 2.  Tilbagebetaling ydes på grundlag af følgende  

 andele af den betalte merværdiafgift afhængigt af tidspunktet for første  

 indregistrering her i landet:
 Stk. 3.  Hvis der af den ansøgningsberettigede, jfr. §  

 2, stk. 1, i denne bekendtgørelse, ved anskaffelsen af turistbussen er  

 foretaget fradrag for merværdiafgift, skal afgiftsbeløbet forinden opgørelsen  

 efter stk. 2 reduceres med det fradragne afgiftsbeløb.
Stk. 4.  Tilbagebetaling efter stk. 2 ydes i samme  

 omfang, som virksomheden har fradragsret for merværdiafgift af turistbussen.  

 Fradragsretten opgøres foreløbigt på grundlag af den skønnede afgiftspligtige  

 og afgiftsfrie omsætning i 1982, idet beregningen foretages således, at  

 omsætningen med turistkørsel hele dette år anses som afgiftspligtig.
Efter  

 udløbet af virksomhedens regnskabsår foretages endelig regulering i  

 afgiftsregnskabet.
 Stk. 5.  Bestemmelserne i bekendtgørelse om regulering  

 af indgående afgift for investeringsgoder finder anvendelse for udbetalte  

 beløb efter denne bekendtgørelse, idet anskaffelsestidspunktet anses for at  

 være den 1. oktober 1982.
 § 2.  Tilbagebetaling ydes efter ansøgning for hver  

 enkelt bus til den, der pr. 1. oktober 1982 er ejer af bussen.
Stk. 2.  Ansøgning om tilbagebetaling skal ske på en  

 særlig blanket, der udleveres af toldvæsenet.
I ansøgningen skal der afgives  

 erklæring om virksomhedens fradragsret for merværdiafgift for de pågældende  

 busser, jfr. § 1, stk. 3 og 4.
 Stk. 3.  Ansøgning om tilbagebetaling skal være  

 toldvæsenet i hænde senest den 30. november 1982.
 Stk. 4.  Ved tilbagebetaling finder  

 merværdiafgiftslovens § 23, stk. 2 og 3, anvendelse.
 § 3.  Den, der forsætligt eller groft uagtsomt afgiver  

 urigtige eller vildledende oplysninger til brug for kontrollen med  

 tilbagebetaling af afgift, straffes med bøde, medmindre højere straf er  

 forskyldt efter lovens § 35, stk. 3. Bestemmelserne i lovens § 35, stk. 4, og  

 § 36 finder anvendelse.
 § 4.  Bekendtgørelsen træder i kraft den 1. oktober  

 1982.
