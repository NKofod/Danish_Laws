Denne vejledning beskriver reglerne i bekendtgørelse nr. 159 af 20.  

 februar 1997 om klage over arbejdsløshedskassernes afgørelser.
Vejledningen  

 beskriver også, hvordan arbejdsløshedskasserne skal orientere klageren om, at  

 klagen er sendt til direktoratet.
Til § 1 En klageberettiget person kan lade sig repræsentere af ægtefællen, af en  

 person med en særlig stillingsfuldmagt (advokater, revisorer, landinspektører  

 og lignende), eller andre, der har fået en fuldmagt fra den klageberettigede.  

 Hvis der er tvivl om fuldmagtsforholdet, skal arbejdsløshedskassen  

 (afdelingen) kontakte den, som afgørelsen vedrører, og sikre sig pågældendes  

 accept.
Hvis en klager lader sig repræsentere af andre, skal arbejdsløshedskassen  

 sende den skriftlige afgørelse direkte til repræsentanten.
Kassen kan vælge  

 også at sende en kopi af afgørelsen direkte til den, som afgørelsen vedrører.
 En arbejdsløshedskasses afdeling, som er uenig i en afgørelse truffet af  

 hovedledelsen, kan ikke klage over hovedledelsens afgørelse uden samtykke fra  

 den, som afgørelsen vedrører.
 Er der tvivl om, hvem der er klageberettiget, henvises i øvrigt til den  

 praksis, der gælder inden for forvaltningsretten.
Klagevejledningen med oplysning om klageadgang og klagefrist skal være  

 skriftlig.
En klage over en afgørelse, som har en meget mangelfuld  

 klagevejledning, vil efter almindelige forvaltningsretlige principper ikke  

 kunne begrænses af klagefristen på 4 uger.
Til § 2 En klagevejledning i en afdelings afgørelse kan have denne ordlyd:  

 »Afdelingens afgørelse kan inden 4 uger efter modtagelsen indbringes for  

 arbejdsløshedskassens hovedledelse.
Klagen sendes direkte til hovedledelsen  

 (adresse).« Opmærksomheden henledes på, at en klage over en afdelings afgørelse skal  

 sendes direkte til kassens hovedledelse inden 4 uger efter  

 modtagelsen.
Hvis klagen ved en fejl bliver sendt til afdelingen, skal  

 afdelingen straks sende klagen til hovedledelsen.
Klagefristen skal dog  

 beregnes ud fra den dato, hvor afdelingen modtog klagen.
Der kan være ganske særlige årsager til, at arbejdsløshedskassen kan se  

 bort fra en overskridelse.
Dette kan fx være, hvor det dokumenteres, at  

 medlemmet på grund af hospitalsindlæggelse ikke har været i stand til at  

 varetage sine interesser inden fristens udløb.
Hvis hovedledelsen finder, at klagefristen over afdelingens afgørelse ikke  

 er overholdt, og at der heller ikke er en særlig grund til at behandle  

 klagen, skal hovedledelsen træffe en afgørelse om, at den afviser at behandle  

 klagen.
Denne afgørelse skal overholde formkravene efter § 1, stk. 2, og med  

 klagevejledning til direktoratet efter § 3, stk. 1.
Hovedledelsen skal altid ved behandlingen af en klage over en afdelings  

 afgørelse give klageren en skriftlig underretning om hovedledelsens afgørelse  

 i sagen.
Kravet om skriftlighed gælder også, hvor klageren får fuldt ud  

 medhold.
Til § 2, stk. 2 og § 3, stk. 1. Beregning af klagefristen En klage skal indbringes inden 4 uger efter, at afgørelsen er  

 kommet frem.
Er klagen kommet frem en lørdag eller en helligdag, løber  

 fristen fra den førstkommende hverdag.
Tilsvarende gælder, hvis klagefristen  

 udløber en lørdag eller en helligdag.
 En skriftlig afgørelse anses normalt for at være kommet frem til den  

 pågældende den følgende hverdag efter afsendelsen (dateringen).
 Eksempel 1:
 Er afgørelsen sendt tirsdag den 4. marts 1997, anses den for at være  

 kommet frem onsdag den 5. marts 1997. Fristen udløber onsdag den 2. april  

 1997 ved almindelig kontortids ophør (hvis kontoret ikke lukker usædvanlig  

 tidligt).
 Eksempel 2:
 Er afgørelsen sendt fredag den 7. marts 1997, anses den for at være kommet  

 frem mandag den 10. marts 1997. Fristen udløber mandag den 7. april 1997.
 Arbejdsløshedskassen skal altid stemple klagen med den dato, hvor klagen  

 er modtaget.
 Beregningen af klagefrister følger i øvrigt regler og praksis på  

 forvaltningslovens område, herunder Justitsministeriets vejledning om  

 forvaltningsloven.
Til § 3 En klagevejledning i hovedledelsens afgørelse kan have denne ordlyd:  

 »Arbejdsløshedskassens afgørelse kan inden 4 uger efter modtagelsen  

 indbringes for Direktoratet for Arbejdsløshedsforsikringen.
Klagen sendes til  

 kassens hovedledelse (adresse). Arbejdsløshedskassen videresender klagen til  

 direktoratet med sine bemærkninger og nødvendigt materiale.« Hovedledelsen skal ved behandlingen af en klage over afdelingens  

 afgørelse , hvor klageren ikke får fuldt ud medhold, træffe en ny  

 afgørelse i sagen.
Denne afgørelse skal overholde formkravene i § 1, stk. 2,  

 og skal indeholde vejledning om klageadgang til direktoratet.
Hovedledelsen skal ved behandlingen af en klage over hovedledelsens  

 afgørelse , hvor klageren ikke får fuldt ud medhold, altid sende klagen  

 videre til behandling i direktoratet.
Dette gælder dog ikke, hvis klageren  

 klart tilkendegiver, at klagen nu trækkes tilbage.
Til § 3, stk. 4. Orientering til klageren Når arbejdsløshedskassen sender sine bemærkninger til direktoratet, skal  

 arbejdsløshedskassen samtidig skrive en liste til direktoratet over de  

 akter i klagesagen, der sendes med.
 Eksempel 1:
 Medlemmet har klaget over en afgørelse om 5 ugers karantæne på grund af  

 selvforskyldt ledighed.
 Listen skal indeholde disse oplysninger:
 1. Ledighedserklæring af . . .
 2. Erklæring fra arbejdsgiveren om årsag til  

 arbejdsophør.
 3. Medlemmets skriftlige udtalelse/klage af . . .
 4. Arbejdsløshedskassens afgørelse af ...
 Eksempel 2:
Medlemmet har undladt at oplyse om 14 dages arbejde på fuld tid på  

 dagpengekortene.
Medlemmet har klaget over arbejdsløshedskassens afgørelse i  

 sagen.
 Listen skal indeholde disse oplysninger:
 1. Dagpengekort for perioden fra . . . til . . .
 2. Udbetalingsspecifikationer fra . . . til . . .
 3. Erklæring fra arbejdsgiveren om arbejdsperiode og  

 antal arbejdstimer.
 4. Medlemmets eventuelle udtalelse af . . .
 5. Arbejdsløshedskassens afgørelse af . . .
 6. Medlemmets klage af . . .
Arbejdsløshedskassen skal med en kopi af brevet til direktoratet og  

  den nævnte liste skriftligt orientere klageren om, at sagen er sendt til  

 direktoratet.
Arbejdsløshedskassen skal samtidig henvise til listen over  

 materialet og oplyse, at klageren ved at kontakte arbejdsløshedskassen kan få  

 kopi af de akter, der er sendt til direktoratet.
 Formålet er at sikre, at klageren ved, hvilke akter direktoratet har fået  

 fra arbejdsløshedskassen, og at klageren herefter har mulighed for at komme  

 med sine bemærkninger til direktoratet.
Til § 6 Klagereglerne omfatter også arbejdsløshedskassernes afgørelser efter anden  

 lovgivning, hvor der henvises til § 98, stk. 1, i lov om  

 arbejdsløshedsforsikring mv.
Det drejer sig fx om afgørelser efter lov om en  

 aktiv arbejdsmarkedspolitik og lov om seniorydelse.
 Direktoratets vejledning nr. 58 af 21. maj 1997 om meddelelse til  

 medlemmerne om akterne i klagesager er hermed bortfaldet.
