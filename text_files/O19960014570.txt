Resumé En advokat klagede over at Rigsadvokaten og Justitsministeriet  

 ikke havde givet ham medhold i hans klager over dels ikke at være blevet  

 underrettet i forbindelse med retsmøder om telefon- og rumaflytning hos hans  

 klient, dels ikke - som ønsket - at have fået aktindsigt i det ved telefon-  

 og  

 rumaflytningerne tilvejebragte materiale.
 Ombudsmanden tilsluttede sig Rigsadvokatens opfattelse hvorefter  

 politiet/anklagemyndigheden enten må underrette en valgt/beskikket forsvarer  

 om  

 retsmøder vedrørende indgreb i meddelelseshemmeligheden, eller få rettens  

 kendelse for at underretning af forsvareren ikke skal ske.
 Ombudsmanden mente at de samme synspunkter måtte gøre sig  

 gældende for så vidt angår forsvarerens adgang til det materiale som politiet  

 tilvejebringer ved indgreb i meddelelseshemmeligheden.
 Da straffesagen mod advokatens klient blev opgivet uden tiltale,  

 og da Rigsadvokaten havde meddelt politiet og anklagemyndigheden at lignende  

 sager skulle forelægges domstolene til afgørelse, foretog ombudsmanden sig  

 ikke  

 mere i sagen. (J.nr. 1994-2767-609).
Forsvarers adgang til aktindsigt En advokat, A, klagede over  

 Rigsadvokatens og Justitsministeriets afgørelser, der afviste hans klage dels  

 over at han ikke var blevet underrettet om retsmøder vedrørende telefon- og  

 rumaflytning hos hans klient B, dels over at han ikke - som han havde begæret  

 -  

 havde fået aktindsigt i det materiale som Københavns Politi tilvejebragte i  

 forbindelse med sagen, herunder ved telefon- og rumaflytninger.
B blev den 15. marts 1993  

 anholdt og sigtet for røveri efter straffelovens § 288, stk. 1, nr. 1. Den  

 samme dag blev A af Københavns Politi tilkaldt til og overværede afhøringen  

 af  

 B.
Ved brev af 16. marts 1993 anmodede A om løbende at få tilsendt akter.
 Den 21. april 1993 afsagde  

 Københavns Byret kendelse hvorefter politiet i tidsrummet indtil den 18. maj  

 1993 måtte foretage aflytning af samtaler og udtalelser der blev fremsat i  

 B's  

 lejlighed.
 Den 3. maj 1993 afsagde  

 Københavns Byret kendelse hvorefter politiet i tiden indtil den 18. maj 1993  

 måtte foretage aflytning af den telefon der var installeret på B's bopæl.
Efter retsplejelovens § 784,  

 stk. 1, blev der ved begge retsmøder beskikket en advokat.
Det var to  

 forskellige advokater ved de to retsmøder.
A var i sin egenskab af  

 forsvarer ikke blevet underrettet om retsmødernes afholdelse.
Det fremgik  

 ikke af udskrifterne af retsbogen fra de pågældende retsmøder at det var  

 blevet oplyst, at A var forsvarer for en af de personer over for hvem  

 indgrebene  

 blev begæret foretaget, og at A havde anmodet om løbende at få tilsendt akter  

 i sagen.
Den 18. maj 1993 blev B  

 afhørt på ny.
A overværede ikke denne afhøring.
Den samme dag underskrev B en  

 begæring om at A blev beskikket som forsvarer for hende.
Den 18. maj 1993 afsagde  

 Københavns Byret kendelse hvorefter indgrebene i meddelelseshemmeligheden  

 blev  

 opretholdt til den 25. maj 1993. Det fremgik af retsbogsudskriften at den ene  

 af de to tidligere beskikkede advokater efter retsplejelovens § 784, stk. 1,  

 var blevet orienteret om retsmødet, men ikke var til stede.
Ej heller i dette  

 tilfælde havde A fået underretning om afholdelsen af retsmødet, ligesom det  

 ikke fremgik af udskriften af retsbogen at det blev oplyst at A var forsvarer  

 i  

 sagen.
Den 25. maj 1993 traf  

 Københavns Byret beslutning om at spørgsmålet om hvorvidt der skulle gives  

 underretning til B efter retsplejelovens § 788 om den skete rum- og  

 telefonaflytning, blev udsat til den 23. november 1993. Ved dette retsmøde  

 var  

 den ene af de efter retsplejelovens § 784, stk. 1, beskikkede advokater til  

 stede.
A var ikke blevet underrettet om retsmødet, ligesom det heller ikke  

 fremgik af udskriften af retsbogen at A var forsvarer i sagen.
Den 18. oktober 1993 sendte  

 Københavns Politi B's begæring af 18. maj 1993 om at få A beskikket som  

 forsvarer til Præsidenten for Københavns Byret.
Københavns Politi oplyste i  

 følgebrevet til Præsidenten for Københavns Byret at påtale var opgivet, jf.  

 retsplejelovens § 721, stk. 1, nr. 2. Københavns Politi skrev samme dag til A  

 at Københavns Politi efter retsplejelovens § 721, stk. 1, nr. 2, opgav påtale  

 mod B.
 I brev af 26. oktober 1993  

 meddelte Præsidenten for Københavns Byret B at retten ikke fandt  

 tilstrækkeligt  

 grundlag for beskikkelse af forsvarer.
Den 23. november 1993 traf  

 Københavns Byret beslutning om at B skulle underrettes om den foretagne rum-  

 og  

 telefonaflytning.
Til stede under retsmødet var den ene af de efter  

 retsplejelovens § 784, stk. 1, beskikkede advokater.
A var ikke til stede, og  

 det fremgik ikke af udskriften af retsbogen at A havde været forsvarer i den  

 nu  

 opgivne strafforfølgning mod B.
 I brev af 29. november 1993  

 til Københavns Politi anførte A bl.a. følgende:
 "I ovennævnte sag har  

 min klient sendt mig kopi af en skrivelse af 23/11-93 fra Københavns Byret  

 ...
 ...
Idet jeg henviser til Rpl. §  

 745, stk. 1, udbeder jeg mig oplysning om, hvad årsagen har været til, at  

 politiet, trods min anmodning om fortløbende tilsendelse af akter - ikke har  

 tilsendt mig kopi af telefon- og rumaflytningskendelserne, og ejheller kopi  

 af  

 det rapportmateriale, der knytter sig hertil, herunder eventuelle  

 aflytningsudskrifter." I brev af 7. december 1993  

 til A anførte Københavns Politi bl.a. følgende:
 "...
Under henvisning til Deres  

 skrivelse af 29. november 1993 vedrørende telefon- og rumaflytning kan jeg  

 oplyse, at der har været forholdt ganske i overensstemmelse med  

 retsplejelovens  

 kapitel 71 om indgreb i meddelelseshemmeligheden, herunder beskikket en  

 advokat  

 i forbindelse med rumaflytningskendelsen.
Underretning, der jfr.  

 retsplejelovens  

 § 3 (rettelig retsplejelovens § 788, stk. 3; min tilføjelse), gives af  

 byretten, har været udsat indtil 23. november 1993, hvorefter Deres klient  

 har  

 modtaget underretning.
..." I brev af 13. december 1993  

 til Københavns Politi anførte A bl.a. følgende:
 "...
 Med hensyn til spørgsmålet om  

 anvendelsen af Rpl. § 745 stk. 1, fastholder jeg min klage og udvider den  

 iøvrigt med en klage over, at jeg ikke er blevet tilsagt til de retsmøder,  

 hvor  

 spørgsmålet om rumaflytning er blevet behandlet.
 Med hensyn til min  

 oprindelige klage bemærker jeg, at jeg ikke i Retsplejeloven kan se, at der  

 gælder en undtagelse fra reglen i stk. 1. Jeg bemærker herved, at det ikke  

 fra  

 Advokaturens (Københavns Politis Politiadvokatur; min tilføjelse) side er  

 gjort  

 gældende, at der foreligger en sådan særskilt undtagelsessituation, som nævnt  

 i  

 stk. 4.
 Med hensyn til udvidelsen af  

 min klage bemærker jeg, at jeg i medfør af § 748 stk. 2 har krav på  

 underretning om alle retsmøder, og at jeg er berettiget til at overvære dem.  

 Undtagelsesreglen i stk. 2, 2' punktum indeholder på tilsvarende måde ordet  

 'undtagelsesvis' og en beslutning om manglende underretning til mig kan kun  

 træffes af retten, jf. sidste punktum.
Jeg bestrider ikke, at  

 reglerne i kapitel 71 er overholdt, men i de situationer, hvor en person  

 overfor hvem, der foretages indgreb i meddelelseshemmeligheden, er sigtet og  

 har en forsvarer, gælder også reglerne i kapitel 67. Disse regler er således  

 ikke blevet overholdt." I brev af 21. december 1993  

 til A anførte Københavns Politi bl.a. følgende:
 "...
 ... hvori De fastholder  

 og  

 udvider Deres klage over ikke at være blevet tilsagt til retsmøder vedrørende  

 rumaflytningen, skal jeg i det hele henvise til min skrivelse af 7. december  

 1993.
 Der har - som anført - af  

 retten været beskikket en advokat i forbindelse med behandlingen af  

 spørgsmålet  

 om telefon- og rumaflytning.
 De har således efter min  

 opfattelse ikke haft krav på at blive tilsagt til retsmøder herom.
Min afgørelse kan påklages  

 til Statsadvokaten for København, Frederiksberg og Tårnby." I brev af 27. december 1993  

 klagede A til Statsadvokaten for København, Frederiksberg og Tårnby over  

 Københavns Politis afgørelse.
Den 15. februar 1994 svarede  

 statsadvokaten på A's klage.
Statsadvokaten anførte bl.a. følgende i sit  

 svar:
 "...
 Det fremgår af sagen, at der  

 i forbindelse med sagen har været forholdt i overensstemmelse med  

 Retsplejelovens kapitel 71 om indgreb i meddelelseshemmeligheden, herunder  

 været beskikket en advokat i forbindelse med aflytningskendelserne.
 I den anledning skal jeg  

 meddele, at jeg ikke finder grundlag for at kritisere, at De ikke har været  

 tilsagt til retsmøderne vedrørende telefon- og rumaflytning.
 Jeg har herved lagt vægt på,  

 at det ikke af Retsplejelovens kapitel 71 fremgår, at Retsplejelovens § 748,  

 stk. 2, finder anvendelse ved indgreb i meddelelseshemmeligheden.
 Min afgørelse kan påklages  

 til Rigsadvokaten.
..." I brev af 21. februar 1994  

 klagede A til Rigsadvokaten over Statsadvokaten for København, Frederiksberg  

 og Tårnby's afgørelse.
A anførte bl.a. følgende:
 "...
 Vedrørende undladelse af at  

 tilsende mig de til aflytningerne knyttede akter:
 Reglen i Rpl. § 745, 1 er  

 alene begrænset af reglen i stk. 4. Under hensyn til den praksis, der er  

 dannet  

 om stk. 4, 2'led (pålæg til forsvareren) må undtagelsen i 1'led anses som en  

 foranstaltning, der kun finder anvendelse i overordentligt ekstraordinære  

 situationer.
 Af hensyn til rettens adgang  

 til at afgøre tvistigheder om bl.a. forsvarerens beføjelser, må det  

 yderligere  

 antages, at politiet, såfremt undtagelsesbestemmelsen i § 745, 4, 1' led  

 anvendes, er forpligtet til at orientere forsvareren herom.
 Da der nu ikke ses at  

 foreligge en undtagelsessituation, og da der ej heller er givet mig nogen  

 underretning om det i forbindelse med aflytningerne frembragte materiale,  

 fastholdes klagen.
 Det forhold, at der ikke i  

 Rpl. kap. 71 (bortset fra § 787 stk. 2) er nogen henvisning eller lignende  

 til  

 § 745 og 748, kan ikke medføre nogen ændring i forsvarerens beføjelser, jf.  

 herved tillige det nedenfor anførte.
 Vedrørende undladelse af at  

 give mig meddelelse om retsmøderne den 21/4 og 3/5 1993:
Ifølge Rpl. § 748, 1 har en  

 sigtet ret til at overvære alle retsmøder.
Dette gælder dog ikke retsmøder om  

 de emner, der angives i kap. 69 (anholdelse), kap. 70 (varetægtsfængsling),  

 kap. 71 (indgreb i meddelelseshemmeligheden), kap. 73 (ransagning) og kap. 75  

 b  

 (beslaglæggelse).
I samme bestemmelses stk. 2  

 gives der forsvareren (lidt udvidet, idet han  

  

 skal  

  

 underrettes) de samme beføjelser, idet dog de begrænsninger,  

 der gælder for sigtede, ikke gælder for forsvareren.
Retten kan dog  

 undtagelsesvis træffe bestemmelse om at fravige reglen om underretning til  

 forsvareren og om dennes møde i retten.
 Tilsvarende regler har været  

 gældende fra lovændringen i 1978, idet den indtil 1985 gældende opregning af  

 undtagelserne i stk. 1 omfattede (dagældende) kap. 69 (anholdelse), kap. 70  

 (varetægtsfængsling), kap. 72 (beslaglæggelse,  

  

 herunder  

  

 §§ 787-89 om telefon- og anden aflytning) og kap. 73  

 (ransagning). I ændringsloven (227 af 6/6-85) fremtræder § 1 nr. 2 (ændring  

 af  

 kapitelhenvisninger; min tilføjelse) som en rent redaktionel ændring, hvilket  

 understøttes af den manglende kommentar til ændringerne i betænkning  

 1023/1984  

 (justitsministeriets strafferetsplejeudvalgs betænkning nr. 1023 af 4.  

 oktober 1984 om Politiets indgreb i meddelelseshemmeligheden og anvendelse af  

 agenter; min tilføjelse).
 Det kan derfor fastslås, at  

 lovgiver i 1985, da det nye kap. 71 og den hertil knyttede advokatordning (§§  

 784-85) blev vedtaget, ikke har overset reglerne i § 748, 1 og 2, men at den  

 hidtidige ordning, hvorefter en forsvarer - for så vidt en sådan var valgt  

 eller beskikket - fortsat skulle have adgang også til  

 efterforskningsretsmøder.  

 Jeg kan supplerende henvise til Margit Stassen i U.82B, p. 72 ff, især p. 80,  

 1' sp. nederst og 2. sp. øverst.
..." Rigsadvokaten anførte i brev  

 af 20. maj 1994 bl.a. følgende som svar på A's klage:
 "...
Det følger af retsplejelovens  

 § 745, stk. 1, og § 748, stk. 2, at forsvareren i almindelighed har adgang  

 til  

 at gøre sig bekendt med det af politiet tilvejebragte materiale og at  

 forsvareren skal underrettes om retsmøder.
Reglerne i retsplejelovens kapitel  

 71 om indgreb i meddelelseshemmeligheden og de nævnte sædvanlige regler udgør  

 imidlertid to forskellige regelsæt, der må antages at kunne anvendes  

 sideløbende.
Formålet med et indgreb i meddelelseshemmeligheden ville blive  

 forspildt, hvis den, det vedrører, allerede, medens det foretoges, fik  

 kendskab  

 eller blot mistanke om, at det blev foretaget.
Dette må antages at være  

 baggrunden for, at den efter retsplejelovens § 784, stk. 1, beskikkede  

 advokat,  

 efter § 785, er undergivet strengere regler end en forsvarer, der har fået  

 pålæg i henhold til § 745, stk. 4. Da politiet aldrig gjorde brug af det  

 tilvejebragte materiale, idet påtale blev undladt, og da Deres klient først  

 den  

 23. november 1993 blev underrettet af byretten om de foretagne indgreb,  

 finder  

 heller ikke jeg anledning til kritik af politiets dispositioner.
 Anklagemyndighedens standpunkt  

 støttes i retspraksis, jf. vedlagte anomymiserede kopi af Gentofte rets  

 kendelse af 10. september 1992 og Østre landsrets kendelse af 18. september  

 1992 i en tilsvarende sag.
Min afgørelse kan påklages  

 til Justitsministeriet." I Gentofte Rets kendelse af  

 10. september 1992 var der bl.a. anført følgende:
 "...
Som udgangspunkt ses  

 retsplejelovens §§ 745 og 748, stk. 2 om forsvarerens ret til aktindsigt og  

 til  

 underretning om retsmøder også at gælde for de i retsplejelovens kapitel 71  

 omhandlede indgreb og det ved disse tilvejebragte materiale.
Imidlertid ville  

 formålet med et indgreb i meddelelseshemmeligheden blive forspildt, hvis den,  

 det vedrører, allerede medens det foretoges, fik kendskab til eller blot fik  

 mistanke om, at det blev foretaget, hvad der ses at være baggrunden for, at  

 den  

 efter § 784, stk. 1 beskikkede advokat efter § 785 er undergivet strengere  

 regler end en forsvarer, der har fået pålæg i henhold til § 745, stk. 4. I  

 nærværende sag, hvor der er en række sigtede og flere forsvarere, og hvor der  

 er desuden mistænkte på fri fod, findes der at være en betydelig risiko for,  

 at der ved kommunikation mellem forsvarere og sigtede utilsigtet tilføjedes  

 efterforskningen skade, dersom forsvarerne fik kendskab til indgrebene - jf.  

 desuden det i betænkning nr. 622/1971, side 43 medio anførte -, og  

 hovedreglen  

 findes derfor  

  

 undtagelsesvis  

  

 , (min  

 fremhævelse) at burde fraviges, jf. § 745, stk. 4, således at forsvarerne  

 tidligst får meddelelse om indgrebene, når de afsluttes, eller når politiet  

 forinden måtte gøre brug af det tilvejebragte materiale.
Det skal fremhæves,  

 at  

 muligheden for, at politiet kommer til at aflytte samtaler mellem en sigtet  

 og  

 hans forsvarer er forudset i § 791, stk. 3 og kommenteret i betænkning nr.  

 1023/1984, side 108.
..." Den efter retsplejelovens §  

 784, stk. 1, beskikkede advokat kærede Gentofte Rets kendelse.
I kæresagen  

 afsagde Østre Landsret kendelse den 18. september 1992. I kendelsen anførte  

 Østre Landsret bl.a. følgende:
 "...
 I henhold til de af byretten  

 anførte grunde bestemmes:
Den påkærede kendelse  

 stadfæstes." Den 15. juni 1994 klagede A  

 til mig.
Da A endnu ikke havde klaget til Justitsministeriet, sendte jeg, jf.  

 ombudsmandslovens § 6, stk. 3, den 21. juni  

 1994 A  

 's klage til Justitsministeriet  

 med henblik på at Justitsministeriet kunne træffe afgørelse i sagen.
 I klagen til mig anførte A  

 bl.a. følgende:
 "...
 Jeg skal ligeledes tilføje,  

 at jeg ikke er blevet gjort bekendt med indholdet af Københavns Byrets  

 kendelser om aflytningerne, men at jeg går ud fra, at retten ikke har truffet  

 bestemmelse om, at reglerne i § 745 stk. 1 og § 748 stk. 2 skulle fraviges,  

 ligesom jeg anser det for at være ganske interessant, om det overhovedet i de  

 pågældende retsmøder er anført, at sigtede havde en forsvarer.
Med hensyn til Rigsadvokatens  

 juridiske argumentation vil jeg blot tilføje, at henvisningen til Østre  

 Landsrets kendelse af 3. september 1992 (rettelig 18. september 1992; min  

 tilføjelse) ikke er fuldstændigt dækkende, idet landsretten, jfr.
Gentofte  

 Kriminalrets kendelse, synes at betragte den da opståede situation som en ren  

 undtagelsessituation, mens Rigsadvokaten synes at gøre den manglende kontakt  

 med forsvarerne til en regel i aflytningssituationerne.
..." I anledning af A's klage  

 indhentede Justitsministeriet udtalelser af 2. september, 9. september og 22.  

 september 1994 fra henholdsvis Københavns Politi, Statsadvokaten for  

 København,  

 Frederiksberg og Tårnby og Rigsadvokaten.
 Københavns Politi anførte  

 bl.a. følgende i en udtalelse i anledning af klagen:
 "...
... idet jeg kan  

 bekræfte, at  

 advokaten blev tilkaldt til en afhøring den 15. marts 1993, og at han ikke er  

 blevet gjort bekendt med kendelserne om aflytning, ligesom jeg kan oplyse, at  

 det ikke af retsbøgerne fremgår, om retten har truffet bestemmelse om, at  

 reglerne  

 i retsplejelovens § 745, stk. 1, og § 748, stk. 2, skulle fraviges eller at  

 de  

 sigtede havde en forsvarer.
Oplysningen om forsvarerbeskikkelsen måtte i  

 øvrigt forekomme irrelevant, eftersom hverken de sigtede eller de for disse  

 beskikkede forsvarere skal underrettes om retsmødet eller have mulighed for  

 at  

 overvære dette.
Derimod skal der efter retsplejelovens § 784 beskikkes en  

 advokat for den, hvem indgrebet vedrører.
 ...
 ... jeg lægger herved  

 navnlig  

 vægt på, at de aflytninger, der blev foretaget, ikke indgik i den i øvrigt  

 sluttede straffesag, og at der således ikke har været tale om at forholde den  

 beskikkede forsvarer materiale, eller at anvende materiale, som han ikke  

 måtte  

 viderebringe til sine klienter.
..." Statsadvokaten for København,  

 Frederiksberg og Tårnby samt Rigsadvokaten henholdt sig i udtalelser i  

 anledning af klagen til Københavns Politis udtalelse og til deres tidligere  

 afgørelser af henholdsvis den 15. februar og 20. maj 1994.
 Udtalelserne blev sendt til  

 A.
I brev af 30. oktober 1994  

 til Justitsministeriet fremsatte A bemærkninger til de afgivne udtalelser.
A  

 anførte bl.a. følgende:
 "...
... Det synes som om  

 vicepolitidirektøren er af den fejlagtige opfattelse, at forsvareren kun skal  

 have adgang til det materiale, der indgår i en straffesag.
Efter de  

 diskussioner, der har været om de såkaldte 'nulrapporter' og Rigsadvokatens  

 tilkendegivelse herom, kan der næppe herske tvivl om, at det materiale, der  

 fra  

 Politiets side ikke tænkes indlagt i en straffesag, er omfattet af § 745 stk.  

 1." Ved brev af 11. november 1994  

 traf Justitsministeriet afgørelse i sagen.
Justitsministeriet anførte at  

 ministeriet ikke fandt grundlag for at ændre Rigsadvokatens afgørelse, og at  

 ministeriet ved afgørelsen lagde vægt på det af Rigsadvokaten anførte.
 I sin klage til mig henholdt  

 A sig til det som han havde anført i sin oprindelige klage af 15. juni 1994.
I anledning af A's klage  

 modtog jeg udtalelser af 20., 29. og 31. marts samt 5. april 1995 fra  

 henholdsvis Københavns Politi, Statsadvokaten for København, Frederiksberg og  

 Tårnby, Rigsadvokaten og Justitsministeriet.
Myndighederne henholdt sig til  

 deres tidligere afgivne udtalelser.
Sammen med udtalelserne modtog jeg sagens  

 akter, herunder udskrift af retsbogen for Københavns Byrets afdeling for  

 grundlovsforhør  

 vedrørende retsmøderne den 21. april, 3., 18. og 25. maj samt 23. november  

 1993.
 Den 5. januar 1996 havde jeg  

 et møde med Rigsadvokaten hvor spørgsmålet om forsvareres adgang til  

 materiale  

 og retsmøder vedrørende indgreb i meddelelseshemmeligheden blev drøftet.
Rigsadvokaten afgav herefter  

 den 14. marts 1996 på ny udtalelse til sagen.
Rigsadvokaten anførte bl.a.  

 følgende i sin nye udtalelse:
 "...
 Jeg er på det foreliggende  

 grundlag mest tilbøjelig til at antage, at forsvarerens ret til underrretning  

 om retsmøder også gælder når der er tale om de indgreb, der er omhandlet i  

 retsplejelovens kapitel 71. Det er min opfattelse, at der må kræves klare  

 holdepunkter  

 i loven, herunder dens forarbejder, såfremt der skal kunne gøres  

 indskrænkninger i forsvarerens almindelige rettigheder, således som disse  

 fremgår af bestemmelsen i retsplejelovens kapitel 67. Såfremt der udover den  

 advokat, der er beskikket efter retsplejelovens § 784, i øvrigt er beskikket  

 eller antaget en forsvarer må politiet derfor sikre, at de nødvendige hensyn  

 til efterforskning varetages ved at gå frem efter reglerne i § 748, stk. 2,  

 3.  

 pkt.
..." Rigsadvokaten sendte samme  

 dag en skrivelse til samtlige politimestre og regionale statsadvokater, hvori  

 han redegjorde for den ovennævnte ændrede opfattelse af forsvarers  

 underretning  

 om retsmøder vedrørende indgreb i meddelelseshemmeligheden og meddelte at de  

 nødvendige hensyn til efterforskningen måtte varetages gennem retsplejelovens  

 §  

 748, stk. 2, 3. punktum.
 Rigsadvokatens fortolkning og  

 forslag skete efter drøftelse og aftale med Justitsministeriet.
 Ombudsmandens udtalelse:
Jeg lægger til grund at Københavns Byret på intet  

 tidspunkt har taget stilling til om De burde have været underrettet om  

 retsmøderne vedrørende rum- og telefonaflytningen, endsige under retsmøderne  

 den 21. april, 3., 18. eller 25. maj 1993 blev orienteret om at De var  

 forsvarer for den ene af de sigtede i sagen.
Jeg lægger endvidere til grund  

 at  

 Københavns Politi ikke har undladt at sende Dem akterne fordi Københavns  

 Politi mente at have hjemmel hertil i retsplejelovens § 745, stk. 4, og ej  

 heller har underrettet Københavns Byret om at De var forsvarer i sagen.
 Jeg forstår Rigsadvokatens fortolkning af  

 bestemmelserne i udtalelsen af 14. marts 1996 således at det er  

 Rigsadvokatens  

 opfattelse at politiet/anklagemyndigheden enten må underrette en  

 valgt/beskikket forsvarer om retsmøder om indgreb i meddelelseshemmeligheden  

 eller må få rettens kendelse for at underretning af forsvareren ikke skal  

 ske.
 På baggrund af bestemmelsernes  

 ordlyd og disses forarbejder samt Gentofte Kriminalrets kendelse af 10.  

 september 1992 og Østre Landsrets kendelse af 18. september 1992 kan jeg  

 tilslutte mig Rigsadvokatens opfattelse.
 De synspunkter som  

 Rigsadvokaten har gjort gældende vedrørende underretning til forsvareren om  

 retsmøder, må tillige gøre sig gældende for så vidt angår forsvarerens adgang  

 til det materiale som politiet tilvejebringer ved indgreb i  

 meddelelseshemmeligheden.
 Da straffesagen mod (B) blev  

 opgivet uden tiltale, og Rigsadvokaten har meddelt politiet og  

 anklagemyndigheden at lignende sager skal forelægges domstolene til  

 afgørelse,  

 foretager jeg mig ikke videre i sagen.
