Landsskatteretskendelse af 28. august 2003 vedr.  

 Driftsudgifter  forudbetalt forsikring og vejbenyttelsesafgift Klagen vedrører ikke godkendt fradrag for A A/Ss forudbetalte  

 vejbenyttelsesafgift og forsikring.
Landsskatterettens  

 afgørelse Indkomstår 2001 - Skattepligtig indkomst Skatteforvaltningen har ikke godkendt fradrag for forudbetalt  

 vejbenyttelsesafgift, selvangivet med 403.838 kr.
 Landsskatteretten godkender fradrag med 403.838 kr.
 Skatteforvaltningen har ikke godkendt fradrag for forudbetalt  

 forsikring, selvangivet med 1.439.905 kr.
 Landsskatteretten godkender fradrag med1.439.905 kr.
Sagens oplysninger Selskabet driver transportvirksomhed, spedition, handel og  

 dermed beslægtet virksomhed.
Selskabet ejes 100 % af det sambeskattede  

 moderselskab B A/S.
Ved opgørelsen af den skattepligtige indkomst har selskabet  

 udgiftsført forudbetalt vejbenyttelsesafgift og forsikring.
Forudbetalingerne  

 er aktiveret under regnskabsposten periodeafgrænsningsposter.
For indkomståret 1996-1998 har Landsskatteretten taget stilling  

 til samme problemstilling.
I kendelsen af 3. november 2000 fik selskabet  

 medhold i, at der var fradrag for forudbetalingerne med henvisning til, at  

 der  

 efter administrativ praksis anerkendes fradrag for flerårige udgifter,  

 såfremt  

 dækningsperioden er maksimalt 12 måneder.
 Skatteministeriet udsendte den 21. august 2000 en meddelelse,  

 der var sålydende:
 Af Ligningsvejledning 1999, afsnit E.A.3.2 fremgår, at  

 forudbetalte udgifter, der fradrages efter statsskattelovens § 6, stk.1,  

 litra  

 a, skal periodiseres i det omfang, udgiften kan henføres til flere  

 indkomstår.
 Forudbetalte udgifter, der vedrørte perioder på højst 12  

 måneder, har hidtil kunnet fradrages straks ud fra en modsætningsslutning fra  

 den hidtil anvendte ordlyd, og idet det lagdes til grund, at  

 "flerårige" dækker perioder over 12 måneder.
 For så vidt angår forudbetalte udgifter, der vedrører flere  

 indkomstår, men højst 12 måneder, er der således tale om en praksisændring.  

 Ved  

 forudbetalinger, der vedrører en periode på højst 12 måneder, der påbegyndes  

 senest den 1/4 2000, er det på den baggrund gjort valgfrit, om udgiften  

 fratrækkes i betalingsåret eller afskrives over vedkommende periode.
På given foranledning bemærkes, at der i overensstemmelse med de  

 generelle retningslinier for kommunale udsøgninger forudsættes indlagt en  

 væsentlighedsbetragtning i forbindelse med ansættelsesændringer foranlediget  

 af  

 den nævnte praksisændring.
Det forhold, at den ændrede formulering alene  

 resulterer i en forskydning i beskatningstidspunktet, bør inddrages i  

 vurderingen. Udgifter til  

 vejbenyttelsesafgift og forsikring Skatteforvaltningen  

 afgørelse Forudbetalinger skal periodiseres, såfremt udgiften kan henføres  

 til flere indkomstår, jf. statsskattelovens § 6, stk. 1. litra a.
Der  

 henvises  

 til, at Skatteministeriet i meddelelse af 21. august 2000, har ændret  

 praksis,  

 således at udgifterne skal periodiseres.
Klagerens påstand og  

 argumenter Der er nedlagt påstand om nedsættelse til det selvangivne.
Dette  

 er begrundet med, at meddelelsen af 21. august 2000 fra Skatteministeriet,  

 ikke  

 kan ændre den langvarige praksis, der bl.a. er fulgt af domstolene og  

 Landsskatteretten.
Såfremt Skatteministeriet ønsker at ændre praksis må dette  

 ske ved lov.
Landsskatterettens  

 bemærkninger og begrundelse I henhold til statsskattelovens § 6, stk. 1, litra a, kan  

 udgifter, som i årets løb er anvendt til at erhverve, sikre og vedligeholde  

 indkomsten, herunder ordinære afskrivninger, fradrages.
Det er i praksis  

 anerkendt, at forudbetalinger, der maksimalt dækker 12 måneder, ikke skal  

 periodiseres.
Landsskatteretten nedsætter følgelig den påklagede forhøjelse i  

 overensstemmelse med selskabets påstand.
