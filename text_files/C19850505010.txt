Til samtlige amtsråd og kommunalbestyrelser Ved skrivelse af 24. juli 1984 til samtlige ministerier, styrelser,  

 amtsråd og kommunalbestyrelser henledte Byggestyrelsen opmærksomheden på den  

 i maj 1984 foretagne ændring af varmesynsloven, hvorefter fristen for hvornår  

 alle offentlige bygninger så vidt muligt skulle være bragt i en rimelig  

 energiøkonomisk stand, blev udskudt fra udgangen af 1987 til udgangen af 1989  

 samtidig med, at de offentlige bygningsejere i 1985 skulle foretage en  

 planlægning af indsatsen i den resterende periode og indsende resulatet af  

 denne planlægning til Boligministeriet inden den 1. januar 1986.
 Byggestyrelsen gjorde samtidig opmærksom på, at der ved den ændrede  

 formulering samtidig var sket en præcisering af, at de offentlige  

 bygningsejere så vidt muligt skulle gennemføre de nødvendige energibesparende  

 arbejder indenfor den forlængede frist.
 Om selve indberetningen meddelte man, at man ville vende tilbage til,  

 hvorledes den fornyede indberetning skulle tilrettelægges, men man gav udtryk  

 for, at det umiddelbart var Byggestyrelsens opfattelse, at der for de  

 offentlige bygningsejere, der allerede havde udarbejdet detaljerede planer,  

 kun ville være tale om en ajourføring af den indberetning, der fandt sted til  

 Byggestyrelsen i 1983.
På denne baggrund er der herefter i Byggestyrelsen - efter drøftelse med  

 repræsentanter for de kommunale organisationer - udarbejdet vedlagte  

 indberetningsskema, der i udfyldt stand skal indsendes til Byggestyrelsen  

 inden 1. januar 1986. Skemaet er i det væsentlige identisk med det skema der  

 udsendtes til brug for indberetningen i 1983, men indeholder dog en  

 supplerende rubrik (3), hvori der ønskes oplysninger om de anvendte  

 rentabilitetsforudsætninger.
Oplysningerne herom kan eksempelvis angives som  

 myndighedens krav til foranstaltningernes rentabilitet (i pct.) alternativt  

 ved tilbagebetalingstid (i år). Udfyldelsen af denne rubrik er gjort  

 frivillig, men udfyldelsen heraf vil være af betydning for en samlet  

 vurdering af det totale investeringsbehov, hvorfor man skal anmode om at  

 rubrikken må blive udfyldt.
 Det kan iøvrigt oplyses, at Byggestyrelsen i lighed med tidligere vil  

 udsende en samlet redegørelse for resultater og konklusioner af  

 indberetningen, når disse foreligger.
 Man skal anmode om at indberetningsskemaerne videregives til den  

 forvaltning, der forestår planlægningen af energibesparende foranstaltninger  

 og at et eksemplar i udfyldt stand indsendes til Byggestyrelsen, Stormgade  

 10, 1470 København K inden 31.
 januar 1986.
