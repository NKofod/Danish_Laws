Cirkulæreskrivelse om meddelelse om  

 rådighed.
Manglende arbejdssøgning.
Fagligt område.  

 Frist Kommentar m.v.:
 A-kasserne kan meddele et medlem en frist på op til  

 3 måneder, hvori medlemmet skal bevise sin tilknytning til  

 arbejdsmarkedet, medmindre der er grundlag for umiddelbart at træffe  

 afgørelse om, at medlemmet ikke står til rådighed.
Bestemmelsen skal som hovedregel bruges i sager om  

manglende arbejdssøgning, men hvor etmedlem i øvrigt  

 står til rådighed for arbejdsmarkedet.
Reglen kan dog - efter en  

 vurdering af de konkrete omstændigheder - også bruges i sager,  

 hvor et medlem efter en sygdomsperiode skal bevise sin vilje og evne til at  

 udvide sit faglige område ved faktisk at søge realistisk arbejde  

 indenfor andet/andre faglige områder i fristperioden.
 Ankenævnet har truffet 2 afgørelser, som  

 illustrerer hvornår det bør overvejes at bruge  

 fristbe-stemmelsen.
 Meddelelse om afgørelsen:
Sag 1 Medlemmet blev ledig den 1. juli 1995. I august  

 måned 1996 glemte medlemmet at møde til den 1.  

 vejledningssamtale.
Mødet blev derfor i stedet holdt ca. en uge  

 senere.
Under mødet oplyste medlemmet, at han havde søgt  

 ét job, og at han havde været til jobsamtale.
Desuden  

 læste han jobopslag i avisen.
Han havde ikke deltaget i kurser.
 A-kassen traf afgørelse om, at medlemmet  

 ikke stod til rådighed for arbejdsmarkedet, fordi han kun havde  

 søgt et job, og udbetalingen af dagpenge blev stoppet fra den 21.  

 august 1996.
I klagen til direktoratet oplyste medlemmet, at han havde  

 arbejdet som selvstændig i 27 år, men at han ikke havde  

 været bekendt med ledige stillinger inden for sit fagområde.
I  

 august måned 1995 havde han arbejdet som lagerarbejder i ca. 3 uger.
Og  

 han havde ved opringninger søgt arbejde, herunder ved en bestemt  

 virksomhed.
Arbejdet på denne virksomhed forudsatte, at han havde et  

 truckcertificat.
Han blev efterfølgende optaget på et  

 truckkursus.
 Direktoratet traf afgørelse om, at medlemmet  

 ikke stod til rådighed for arbejdsmarkedet som følge af  

 manglende jobsøgning.
 Der blev lagt vægt på, at medlemmet var  

 udeblevet fra en vejledningssamtale i a-kassen, og at han derfor blev  

 rådighedsvurderet ved den senere samtale i august 1996.
 I vurderingen indgik, at der ifølge  

 Arbejdsformidlingen havde været et større antal ledige  

 stillinger inden for medlemmets faglige og geografiske område i  

 ledighedsperioden fra den 1. juli 1995 til den 21. august 1996, og at  

 medlemmet i denne periode kun havde søgt 4 stillinger samt havde haft  

 arbejde i tiden fra den 5. august til den 1. september 1995.
 Det havde ikke i sig selv betydning for et medlems pligt  

 til at være aktivt arbejdssøgende, at Arbejdsformidlingen ikke  

 havde anvist arbejde.
 Arbejdsmarkedets Ankenævn traf  

 afgørelse om, at medlemmet efter omstændighederne kunne anses  

 for at stå til rådighed for arbejdsmarkedet efter den 21. august  

 1996.
Ankenævnet lagde ved afgørelsen vægt  

 på, at medlemmet var blevet indkaldt til vejledningsmøde, som  

 blev ændret til en senere dato.
Medlemmet var således ikke  

 forberedt på, at a-kassen den pågældende dag ville foretage  

 en rådighedsvurdering.
 Ankenævnet lagde endvidere vægt på, at  

 medlemmet havde søgt i alt 4 jobs i perioden 1. juli 1995 til 21.  

 august 1996, og at han desuden havde forsøgt at skaffe sig et arbejde  

 ved at melde sig til et truckførerkursus, som han senere  

  gennemførte.
 Ankenævnet udtalte endeligt, at a-kassen burde have  

 givet medlemmet mulighed for at bevise sin rådighed inden for en frist  

 på 3 måneder.
Sag 2 Medlemmet havde under sit ledighedsforløb  

 barselsorlov i perioden fra 30. august 1993 til 8. februar 1994. Derefter  

 havde hun orlov til børnepasning i perioden fra den 9. februar 1994  

 til den 7. februar 1995 og siden i en yderligere periode fra den 1. april  

 1995 til 29. marts 1996.
Fra den 22. april 1996 blev hun sygemeldt, og hun blev  

 raskmeldt efter 58 ugers sygdom den 2. juni 1997. Hjemkommunen vurderede, at  

 medlemmet ikke længere var fuldt uarbejdsdygtig.
Desuden stoppede  

 udbetalingen af sygedagpenge på grund af den generelle  

 varighedsbegrænsning for sygedagpenge.
Sygemeldingen var begrundet i rygsmerter efter et fald.  

 Den lægelige beskrivelse af rygskaden indebar, at medlemmets  

 erhvervsevne måtte anses for reduceret, fordi mangeårige  

 rygsmerter var blevet forværret efter faldet.
Desuden kunne lægen  

 ikke tilråde, at medlemmet genoptog arbejdet indenfor sit hidtidige  

 faglige område, som var "rengøringsassistent" og "pakker".
 Hun var dog arbejdsdygtig til ikke-rygbelastende arbejde,  

 og lægen anbefalede fortsat rygtræning til styrkning af  

 ryggen.
 Medlemmet erklærede, at hun stod fuldt til  

 rådighed for arbejdsmarkedet med de begrænsninger, der fremgik af  

 lægens udtalelse, og at hun kunne påtage sig pakkearbejde samt  

 lettere fabriksarbejde.
A-kassen vurderede, at medlemmet var til  

 rådighed for arbejdsmarkedet ved  raskmeldingen.
Men hun fik en frist  

 på 3 måneder til at bevise sin fortsatte tilknytning til  

 arbejdsmarkedet.
 Direktoratet traf som led i sin tilsynsvirksomhed  

 afgørelse om, medlemmet ikke havde ret til dagpenge fra den 2. juni  

 1997, fordi hun ikke stod til rådighed for arbejdsmarkedet.
I vurderingen indgik det oplyste om, at medlemmet ifølge de lægelige  

 oplysninger blev rådet til ikke at genoptage arbejde indenfor sit  

 hidtidige faglige område, at hun i lyset af sin ryglidelse vanskeligt kunne  

 klare arbejde som "rengøringsassistent" og "pakker", at hun overfor Arbejdsformidlingen ikke havde  

 udvidet sit faglige område, og at hun i mange år ikke havde haft reelt  

 ustøttet tilknytning til arbejdsmarkedet.
 Arbejdsmarkedets Ankenævn traf  

 afgørelse om, at a-kassen havde skønnet forsvarligt ved at give  

 medlemmet en frist på 3 måneder for at vise sin tilknytning til  

 arbejdsmarkedet efter raskmeldingen den 2. juni 1997.
 Ankenævnet lagde til grund, at medlemmet den 2. juni  

 1997 blev raskmeldt efter at have været sygemeldt i 58 uger og at hun i  

 en periode på 4 år forud for sygemeldingen har haft barselsorlov  

 henholdsvis børnpasningsorlov.
 Endvidere blev det lagt til grund, at kommunens  

 lægekonsulent havde udtalt, at  medlemmet var blevet rådet til i  

 fremtiden ikke at beskæftige sig med den type tungere  

 lænderygsbelastende arbejde, som hun tidligere var beskæftiget  

 med, og der blev anbefalet fortsat rygtræning.
 Ankenævnet lagde endelig lagt vægt på,  

 at medlemmet den 6. juni 1997 havde  underskrevet på en tro og  

 loveerklæring, at hun var rask og til rådighed for  

 arbejdsmarkedet i fuldt normalt omfang, og at hun ved et møde i  

 a-kassen havde erklæret, at hun kunne bestride lettere arbejde.
