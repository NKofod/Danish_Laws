Kendelse fra Pressenævnet i sag nr.  

 115/1998 K har ved advokat Claus Hanghøj klaget til  

 Pressenævnet over en artikel bragt i A-tikeren, nr. 3, Oktober 1998,  

 idet hun mener, at god presseskik er tilsidesat.
 Artiklen lød:
"Pressenævnet I journalistiske inderkredse er det en stående  

 vending, at et tidsskrift som ikke er blevet indklaget for  

 Pressenævnet, er der ingen grund til at spilde tid på at  

 læse.
A-tikeren har nu også opnået denne  

 "anerkendelse", idet (klageren), på grundlag af vor omtale af  

 hende i nr. 1 & 2 1998, via sin advokat Claus Hanghøj har klaget  

 over A-tikerens manglende presseskik.
Artiklerne skildrer det faktiske  

 hændelsesforløb, og er i enhver henseende veldokumenterede,  

 samtlige fremførte påstande fastholdes derfor i deres  

 helhed.
 Fra Pressenævnet har redaktionen modtaget brev af  

 30. September, i hvilket det meddeles, at (klageren)s klage er afvist,  

 under henvisning til Medieansvarslovens § 43.
red." Pressenævnets formand har den 29. september 1998  

 afvist den klage, der omtales i artiklen, idet klagefristen var  

 overskredet.
 Klageren har anført, at redaktørens  

 gentagelse af påstandene må danne grundlag for, at nævnet  

 kan træffe afgørelse om omtalen i bladene, idet gentagelsen ikke  

 er i overensstemmelse med god presseskik.
 I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Ulrik Holmstrup og Ole Askvig.
 Pressenævnet udtaler:
 Det forhold, at bladet i nr. 3 har anført, at  

 samtlige fremførte påstande fastholdes, kan ikke indebære,  

 at nævnet nu kan behandle en klage over, at god presseskik var  

 tilsidesat i forbindelse med nr. 1 og nr. 2, der blev udgivet i henholdsvis  

 april og juli 1998.
 Derimod finder Pressenævnet, at det er i strid med  

 god presseskik, at bladet med henvisning til, at Pressenævnet har  

 afvist klagen, fastholdt de tidligere fremførte påstande.  

 Nævnet finder herved, at bladet med den formulering har givet indtryk  

 af, at Pressenævnet havde godkendt det tidligere skrevne.
 Pressenævnet finder i tilknytning hertil, at det er  

 i strid med god presseskik, når det i bladet alene blev gengivet, at  

 Pressenævnet havde afvist klagen i medfør af medieansvarslovens  

 § 43, uden at bladet samtidig anførte, at henvisningen til § 43, stk.  

 3, i Pressenævnets kendelse af 29. september 1998 angiver, at klagen  

 blev afvist, fordi den blev indgivet for sent.
 På dette grundlag udtaler Pressenævnet sin  

 kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 A-tikeren at offentliggøre følgende:
 "Kendelse fra Pressenævnet:
 A-tikeren bragte i nr. 3, Oktober 1998, en redaktionel  

 artikel med overskriften "Pressenævnet".
 Heri blev det anført, at Pressenævnet havde  

 afvist en klage fra (klageren) over bladet omtale af hende i nr. 1 og  

 2. Det blev videre anført, at artiklerne skildrer det faktiske  

 hændelsesforløb, og at samtlige fremførte påstande  

 fastholdes.
(Klageren) har klaget til Pressenævnet over  

 artiklen, og Pressenævnet har udtalt, at det er i strid med god  

 presseskik, at bladet med henvisning til, at Pressenævnet har afvist  

 klagen, fastholdt de tidligere fremførte påstande.
Nævnet  

 finder herved, at bladet med den formulering har givet indtryk af, at  

 Pressenævnet havde godkendt det tidligere skrevne.
 Pressenævnet finder i tilknytning hertil, at det er  

 i strid med god presseskik, når det i bladet alene blev gengivet, at  

 Pressenævnet havde afvist klagen, uden at bladet samtidig  

 anførte, at klagen blev afvist, fordi den blev indgivet for sent.
 På dette grundlag udtaler Pressenævnet sin  

 kritik af bladet.
 København, den 13. januar 1999.
Jørgen Nørgaard, Finn Rowold, Ulrik  

 Holmstrup og Ole Askvig." Afsagt den 13. januar 1999.
