Nr BTL 44 Betænkning over Forslag til lov om ændring af lov om  

 arbejdsskadeforsikring (Nedsættelse af kompensationen for arbejdsgivernes  

 udgifter til arbejdsskadeforsikring)   

 Nr L 44 1990-91, 2. samling Afgivet af Socialudvalget Afgivet: 19910207 Udvalget har behandlet lovforslaget i en række møder og har herunder stillet spørgsmål til socialministeren, som denne har besvaret skriftligt.
Et af udvalgets spørgsmål og socialministerens svar herpå er optrykt som bilag til denne betænkning.
 Endvidere har udvalget modtaget skriftlige og/eller mundtlige henvendelser  

 fra Butikshandelens Fællesråd og Håndværksrådet.
 Herefter indstiller et flertal (udvalget med undtagelse af  

 Socialdemokratiets medlemmer) lovforslaget til vedtagelse uændret.
 Et mindretal inden for flertallet (Socialistisk Folkepartis medlem af  

 udvalget) ønsker at udtale følgende:
 Socialistisk Folkeparti vil støtte lovforslaget, fordi den tidligere  

 kompensation var ca. 1 mia. kr. højere end arbejdsgivernes faktiske udgifter  

 til arbejdsskadeforsikring.
 SF mener, at kompensationen bør nedsættes yderligere, og satserne  

 omlægges, så de i højere grad ansporer arbejdsgiverne til at gøre noget ved  

 arbejdsmiljøet, så arbejdsskader undgås.
 Et andet mindretal inden for flertallet (Fremskridtspartiets medlem af  

 udvalget) ønsker at bemærke:
 Fremskridtspartiet forudsætter, at skatteministerens forslag om  

 nedsættelse af erhvervsbeskatningerne til 38 pct. også bliver gennemført i  

 indeværende folketingssamling.
 Beskatningen af det danske erhvervsliv er i forvejen alt for høj, hvorfor  

 nærværende lovforslag ikke bør nyde fremme, medmindre erhvervslivets  

 skatteniveau samtidig sænkes.
 Det er en positiv udvikling, at erhvervslivet i højere og højere grad selv  

 skal betale sine udgifter, men så skal beskatningerne af erhvervslivet også  

 sættes tilsvarende ned.
 Et mindretal (Socialdemokratiets medlemmer af udvalget) indstiller  

 lovforslaget til forkastelse ved 3. behandling og udtaler:
 Mindretallet erindrer om, at kompensationen for arbejdsgivernes udgifter  

 til arbejdsskadepræmier var et led i en aftale mellem Socialdemokratiet og  

 firkløverregeringen, den såkaldte eksportpakke, i forbindelse med finansloven  

 for 1988.
Arbejdsgiverne kompenseredes for gennemsnitsudgifterne, som dengang var  

 1.800 kr. pr. år pr. ansat.
Dette beløb varierer en hel del fra branche til  

 branche.
 Det fremgik af lovforslaget fra 1987, at der var tale om en vis  

 overkompensation.
 Vedtagelsen af det foreliggende lovforslag er en ganske perspektivløs  

 belastning af erhvervslivet og en forringelse af konkurrenceevnen.
 Økonomiministeren har under udvalgsbehandlingen i en besvarelse af et  

 spørgsmål meddelt, at »Foranstaltningerne må anses for at have været en  

 del af forklaringen på, at udviklingen vendte fra tab af markedsandele på  

 eksportmarkederne til gevinst«, og heri er mindretallet ganske enig.
 Det var mindretallets betingelse for at stemme for lovforslaget, at  

 ministeren tilkendegav, at hun ville fremsætte forslag om en graduering af  

 præmierne til arbejdsskadeforsikringerne og forslag om at tilbageføre nogle  

 af samfundets udgifter til arbejdsskader til produktionen.
 Socialministeren har under udvalgsbehandlingen meddelt, at regeringen ikke  

 agter at stille forslag om hverken præmiegraduering eller tilbageføring af  

 nogle af samfundets udgifter til arbejdsskader til produktionen.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Agnete Laustsen (KF) Eva Kjer Hansen (V) Hanne Severinsen  

 (V) Tom Behnke (FP) Marianne Jelved (RV) Kofod-Svendsen (KRF) fmd.
Bilag Et af udvalgets spørgsmål til socialministeren og dennes svar herpå Spørgsmål 1:
 Det bedes oplyst, om eksportpakken efter regeringens mening har haft  

 nogen indflydelse på dansk eksport.
 Svar:
 Økonomiministeriet har til brug for besvarelsen af spørgsmålet oplyst  

 følgende:
»I anden halvdel af 1987 blev der gennemført to sæt eksportfremmende  

 foranstaltninger.
Dels en fremskyndelse af momsrefusionen for eksport m.v.  

 Dels omlægningen af arbejdsgiverafgifterne, som kompensationen for  

 arbejdsgivernes udgifter til arbejdsskadeforsikring var en mindre del af.  

 Formålet med foranstaltningerne var at modvirke den forringelse af  

 konkurrenceevnen over for udlandet, der indtraf som følge af den forstærkede  

 lønstigningstakt i 1986/87, og som på daværende tidspunkt truede tilliden til  

 den økonomiske politik, herunder fastkurspolitikken.
Foranstaltningerne må anses for at have været en del af forklaringen på,  

 at udviklingen vendte fra tab af markedsandele på eksportmarkederne til  

 gevinst.« Socialministeriet kan henholde sig hertil.
