 Den 12. august 1986 er der i Torshavn undertegnet følgende overenskomst  

 mellem den danske regering og Færøernes landsstyre til undgåelse af  

 dobbeltbeskatning for så vidt angår indkomstskatter samt om bistand i  

 skattesager:
OVERENSKOMST mellem Den danske regering og Færøernes landsstyre til undgåelse af  

 dobbeltbeskatning m.v.
 Overenskomst mellem den danske regering og Færøernes landsstyre til  

 undgåelse af dobbeltbeskatning for så vidt angår indkomstskatter samt om  

 bistand i skattesager.
Artikel 1 De af overenskomsten omfattede personer Denne overenskomst skal finde anvendelse på personer, der er bosat i  

 Danmark eller på Færøerne eller i begge dele af riget.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomstskatter, hvad enten de pålignes af staten, af landsstyret eller af  

 lokale myndigheder uden hensyn til hvorledes de opkræves.
 2. Som indkomstskatter skal anses alle skatter, der  

 pålignes hele indkomsten, eller dele af indkomsten, herunder skatter på  

 fortjeneste ved afhændelse af rørlig formue eller fast ejendom, såvel som  

 skatter på formueforøgelse.
 3. De gældende skatter, på hvilke overenskomsten skal  

 finde anvendelse, er især:
 (herefter omtalt som »dansk skat«).
 (herefter omtalt som »færøsk skat«).
4. Overenskomsten skal også finde anvendelse på alle  

 skatter af samme eller væsentlig samme art, der efter denne overenskomsts  

 underskrivelse pålignes som tillæg til eller i stedet for de gældende  

 skatter.
Ved udgangen af hvert år skal de kompetente myndigheder i de to dele  

 af riget give hinanden underretning om væsentlige ændringer, som er foretaget  

 i deres respektive skattelove.
Artikel 3 Almindelige definitioner 1. Medmindre andet fremgår af sammenhængen, har i  

 denne overenskomst følgende udtryk den nedenfor angivne betydning:
 2. Ved anvendelsen af denne ovenskomst i en del af  

 riget skal, medmindre andet følger af sammenhængen, ethvert udtryk, som ikke  

 er defineret deri, tillægges den betydning, som det har i denne del af rigets  

 lovgivning om de skatter, hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst betyder udtrykket »en  

 person, der er bosat i en del af riget« enhver person, som i henhold til  

 lovgivningen i denne del af riget er skattepligtig der på grund af hjemsted,  

 bopæl, ledelsens sæde eller ethvert andet lignende kriterium.
 2. I tilfælde, hvor en fysisk person efter  

 bestemmelserne i stykke 1 er bosat i begge dele af riget bestemmes hans  

 status efter følgende regler:
 3. I tilfælde, hvor en ikke-fysisk person efter  

 bestemmelserne i stykke 1 er bosat i begge dele af riget, skal den anses for  

 at være bosat i den del af riget, i hvilken dens virkelige ledelse har sit  

 sæde.
Artikel 5 Fast driftssted 1. I denne overenskomst betyder udtrykket »fast  

 driftssted« et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket »fast driftssted« omfatter  

 navnlig:
 3. Et bygnings-, anlægs- eller monteringsarbejde udgør  

 kun et fast driftssted, hvis det varer mere end 6 måneder.
 4. Uanset de foranstående bestemmelser i denne artikel  

 skal udtrykket »fast driftssted« anses for ikke at omfatte:
 5. Uanset bestemmelserne i stykke 1 og 2 skal et  

 foretagende, i tilfælde hvor en person, der ikke er en sådan uafhængig  

 repræsentant, som omhandles i stykke 6, handler på foretagendets vegne og har  

 og sædvanligvis udøver i en del af riget en fuldmagt til at indgå aftaler i  

 foretagendets navn, anses for at have et fast driftssted i denne del af riget  

 med hensyn til hele den virksomhed, som denne person påtager sig for  

 foretagendet, medmindre denne persons virksomhed er begrænset til sådanne  

 forhold, som er nævnt i stykke 4, og som, hvis de var udøvet gennem et fast  

 forretningssted, ikke ville gøre dette faste forretningssted til et fast  

 driftssted efter bestemmelserne i nævnte stykke.
 6. Et foretagende skal ikke anses for at have et fast  

 driftssted i en del af riget, blot fordi det driver erhvervsvirksomhed i  

 denne del af riget gennem en mægler, kommissionær eller anden uafhængig  

 repræsentant, forudsat at disse personer handler inden for deres sædvanlige  

 erhvervsvirksomheds rammer.
 7. Den omstændighed, at et selskab, der er bosat i en  

 del af riget, behersker eller beherskes af et selskab, der er bosat i den  

 anden del af riget eller som (enten gennem et fast driftssted eller på anden  

 måde) udøver erhvervsvirksomhed i denne anden del af riget, skal ikke i sig  

 selv medføre, at et af de to selskaber anses for et fast driftssted for det  

 andet.
Artikel 6 Indkomst af fast ejendom 1. Indkomst, som en person, der er bosat i en del af  

 riget oppebærer af fast ejendom (herunder indkomst af land- eller skovbrug),  

 der er beliggende i den anden del af riget, kan beskattes i denne anden del  

 af riget.
2. Udtrykket »fast ejendom« skal tillægges  

 den betydning, som det har i lovgivningen i den del af riget, hvori  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og redskaber, der anvendes i land- og skovbrug,  

 rettigheder på hvilke civilretten om fast ejendom finder anvendelse,  

 brugsrettigheder til fast ejendom, samt rettigheder til varierende eller  

 faste ydelser, der betales for udnyttelsen af eller retten til at udnytte  

 mineralforekomster, kilder og andre naturforekomster; skibe, både og  

 luftfartøjer skal ikke anses for fast ejendom.
 3. Bestemmelserne i stykke 1 skal finde anvendelse på  

 indkomst, der hidrører fra direkte brug, udlejning eller fra enhver anden  

 form for benyttelse af fast ejendom.
 4. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste indvundet af et foretagende i en del af  

 riget kan kun beskattes i denne del af riget, medmindre foretagendet driver  

 erhvervsvirksomhed i den anden del af riget gennem et der beliggende fast  

 driftssted.
Såfremt foretagendet driver en sådan virksomhed, kan dets  

 fortjeneste beskattes i den anden del af riget, men dog kun for så vidt angår  

 den del deraf, som kan henføres til dette faste driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en del af riget driver  

 erhvervsvirksomhed i den anden del af riget gennem et der beliggende fast  

 driftssted, i hver del af riget til dette faste driftssted henføres den  

 fortjeneste, som det kunne forventes at ville have opnået, hvis det havde  

 været et frit og uafhængigt foretagende, som udøvede den samme eller lignende  

 virksomhed på samme eller lignende vilkår, og som under fuldstændig frie  

 forhold afsluttede forretninger med det foretagende, hvis faste driftssted  

 det er.
 3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er afholdt  

 for det faste driftssted, herunder generalomkostninger til ledelse og  

 administration, hvad enten de er afholdt i den del af riget, hvori det faste  

 driftssted er beliggende, eller andre steder.
 4. Såfremt det har været sædvane i en del af riget at  

 fastsætte den fortjeneste, der kan henføres til et fast driftssted, på  

 grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 udelukke denne del af riget fra  

 at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 for foretagendet.
 6. Ved anvendelsen af de foranstående stykker skal den  

 fortjeneste, der henføres til det faste driftssted, fastsættes efter samme  

 metode hvert år, medmindre der er god og fyldestgørende grund til at anvende  

 en anden fremgangsmåde.
 7. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne overenskomst,  

 skal bestemmelserne i disse andre artikler ikke berøres af bestemmelserne i  

 denne artikel.
Artikel 8 Skibsfart og luftfart 1. Fortjeneste ved skibs- eller luftfartsvirksomhed i  

 international trafik kan kun beskattes i den del af riget, hvori  

 foretagendets virkelige ledelse har sit sæde.
Sådan fortjeneste omfatter også  

 indkomst indvundet af foretagendet ved anvendelse, vedligeholdelse eller  

 udleje af containere (herunder anhængere, pramme og lignende materiel til  

 transport af containere) anvendt til transport af varer i international  

 trafik, hvis denne indkomst er direkte forbundet med den fortjeneste, som er  

 omhandlet i den foregående sætning.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den del af riget, i hvilken skibet  

 har sit hjemsted, eller, såfremt et sådant ikke findes, i den del af riget, i  

 hvilken skibets reder er bosat.
 3. Bestemmelserne i stykke 1 skal også finde  

 anvendelse på fortjeneste ved deltagelse i en pool, i et konsortium eller i  

 en international driftsorganisation.
 4. Med hensyn til fortjeneste oppebåret af det danske,  

 norske og svenske luftfartskonsortium (SAS) skal bestemmelsen i stykke 1 og 2  

 kun finde anvendelse på den del af fortjenesten, som svarer til den andel i  

 konsortiet, der ejes af den danske partner i Scandinavian Airlines System  

 (SAS), Det Danske Luftfartsselskab (DDL).
Artikel 9 Indbyrdes forbundne foretagender 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde, hvor en del af riget til fortjenesten  

 for et foretagende i denne del af riget medregner - og i overensstemmelse  

 hermed beskatter - fortjeneste, som et foretagende i den anden del af riget  

 er blevet beskattet af i denne anden del af riget, og den således medregnede  

 fortjeneste er fortjeneste, som ville være tilfaldet foretagendet i den  

 førstnævnte del af riget, hvis vilkårene mellem de to foretagender havde  

 været de samme, som ville være blevet aftalt mellem uafhængige foretagender,  

 skal denne anden del af riget foretage en dertil svarende regulering af det  

 skattebeløb, som er beregnet der af fortjenesten.
Ved reguleringen skal der  

 tages hensyn til de øvrige bestemmelser i denne overenskomst, og de  

 kompetente myndigheder i de to dele af riget skal om nødvendigt rådføre sig  

 med hinanden.
Artikel 10 Udbytte 1. Udbytte, som udbetales af et selskab, der er bosat  

 i en del af riget til en person, der er bosat i den anden del af riget, kan  

 beskattes i denne anden del af riget.
 2. Sådant udbytte kan imidlertid også beskattes i den  

 del af riget, hvori det selskab, der betaler udbyttet, er bosat, og i henhold  

 til lovgivningen i denne del af riget, men den skat der pålignes må, såfremt  

 modtageren er udbyttets retsmæssige ejer, ikke overstige:
 De kompetente myndigheder i de to dele af riget skal ved gensidig aftale  

 fastsætte de nærmere regler for gennemførelsen af disse begrænsninger.
 Dette stykke berører ikke adgangen til at beskatte selskabet af den  

 fortjeneste, hvoraf udbyttet er udbetalt.
 3. Udtrykket »udbytte« betyder i denne  

 artikel indkomst af aktier eller andre rettigheder, der ikke er  

 gældsfordringer, og som giver ret til andel i fortjeneste, såvel som indkomst  

 af andre selskabsrettigheder, der er undergivet samme skattemæssige  

 behandling som indkomst af aktier i henhold til lovgivningen i den del af  

 riget, i hvilken det selskab, der foretager udlodningen, er bosat.
4. Bestemmelserne i stykke 1 og 2 skal ikke finde  

 anvendelse, såfremt udbyttets retmæssige ejer, der er bosat i en del af  

 riget, i den anden del af riget, i hvilken det selskab, der udbetaler  

 udbyttet, er bosat, driver erhvervsvirksomhed gennem et der beliggende fast  

 driftssted eller udøver frit erhverv i denne anden del af riget fra et der  

 beliggende fast sted, og den aktiebesiddelse, som ligger til grund for  

 udlodningen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller i artikel 14 finde anvendelse.
 5. I tilfælde, hvor et selskab, der er bosat i en del  

 af riget, oppebærer fortjeneste eller indkomst fra den anden del af riget, må  

 denne anden del af riget ikke påligne nogen skat på udbytte, som udbetales af  

 selskabet, medmindre udbyttet udbetales til en person, der er bosat i denne  

 anden del af riget, eller den aktiebesiddelse, som ligger til grund for  

 udlodningen af udbyttet, har direkte forbindelse med et fast driftssted eller  

 et fast sted, der er beliggende i denne anden del af riget, eller undergive  

 selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst hidrørende  

 fra denne anden del af riget.
Artikel 11 Renter 1. Renter, der hidrører fra en del af riget og betales  

 til en person, der er bosat i den anden del af riget, kan, hvis denne person  

 er den retmæssige ejer af rentebeløbet, kun beskattes i denne anden del af  

 riget.
2. Udtrykket »rente« betyder i denne artikel  

 indkomst af gældsfordringer af enhver art, hvad enten de er sikrede ved pant  

 i fast ejendom eller ikke, og hvad enten de indeholder en ret til andel i  

 skyldnerens fortjeneste eller ikke, og især indkomst af statsgældsbeviser og  

 indkomst af obligationer eller forskrivninger, herunder agiobeløb og  

 gevinster, der knytter sig til sådanne gældsbeviser, obligationer eller  

 forskrivninger.
Straftillæg som følge af for sen betaling skal ikke anses for  

 renter i denne artikel.
3. Bestemmelserne i stykke 1 skal ikke finde  

 anvendelse, såfremt renternes retmæssige ejer, der er bosat i en del af  

 riget, hvorfra renterne hidrører, driver erhvervsvirksomhed gennem et der  

 beliggende fast driftssted eller udøver frit erhvev i denne anden del af  

 riget fra et der beliggende fast sted, og den fordring, som ligger til grund  

 for den udbetalte rente, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller i artikel 14 finde anvendelse.
4. I tilfælde, hvor en særlig forbindelse mellem den,  

 der betaler renten, og den retmæssige ejer, eller mellem disse og en tredje  

 person, har bevirket, at renten, når hensyn tages til den gældsfordring, for  

 hvilken den er betalt, overstiger det beløb, som ville være blevet aftalt  

 mellem skyldneren og den retmæssige ejer, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal det overskydende beløb kunne  

 beskattes i overensstemmelse med lovgivningen i hver del af riget under  

 hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en del af riget og  

 betales til en person, der er bosat i den anden del af riget, kan, hvis denne  

 person er den retmæssige ejer af royaltybeløbet, beskattes i denne anden del  

 af riget.
 2. Sådanne royalties kan imidlertid også beskattes i  

 den del af riget, hvorfra de hidrører, og i overensstemmelse med lovgivningen  

 i denne del af riget, men den skat, der pålignes, må, såfremt modtageren er  

 royaltybeløbets retmæssige ejer, ikke overstige 15 pct. af bruttobeløbet af  

 royaltybeløbet.
 3. Udtrykket »royalties« betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde herunder spillefilm og film og bånd til radio-  

 eller fjernsynsudsendelser, ethvert patent, varemærke, mønster eller model,  

 tegning, hemmelig formel eller fremstillingsmetode, eller for anvendelsen af  

 eller retten til at anvende industrielt, kommercielt eller videnskabeligt  

 udstyr, eller for oplysninger om industrielle, kommercielle eller  

 videnskabelige erfaringer.
4. Bestemmelserne i stykke 1 og 2 skal ikke finde  

 anvendelse, såfremt royaltybeløbets retmæssige ejer, der er bosat i en del af  

 riget, i den anden del af riget, hvorfra royaltybeløbet hidrører, driver  

 erhvervsvirksomhed gennem et der beliggende fast driftssted eller udøver frit  

 erhverv i denne anden del af riget fra et der beliggende fast sted, og den  

 rettighed eller ejendom, som ligger til grund for de udbetalte royalties, har  

 direkte forbindelse med et sådant fast driftssted eller fast sted.
I så fald  

 skal bestemmelserne henholdsvis i artikel 7 eller i artikel 14 finde  

 anvendelse.
5. I tilfælde, hvor en særlig forbindelse mellem den,  

 der betaler royalties, og den retmæssige ejer, eller mellem disse og en  

 tredje person, har bevirket, at de betalte royalties, når hensyn tages til  

 den anvendelse, rettighed eller oplysning, for hvilken de er betalt,  

 overstiger det beløb, som ville være blevet aftalt mellem skyldneren og den  

 retmæssige ejer, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver del af riget under hensyntagen til  

 de øvrige bestemmelser i denne overenskomst.
Artikel 13 Kapitalgevinster 1. Fortjeneste, som en person, der er bosat i en del  

 af riget, erhverver ved afhændelsen af fast ejendom som omhandlet i artikel  

 6, og som er beliggende i den anden del af riget, kan beskattes i denne anden  

 del af riget.
 2. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 del af riget har i den anden del af riget, eller ved afhændelse af rørlig  

 formue, der hører til et fast sted, som en person, der er bosat i en del af  

 riget, har til rådighed til udøvelsen af frit erhverv i den anden del af  

 riget, herunder også fortjeneste ved afhændelse af et sådant fast driftssted  

 (særskilt eller sammen med hele foretagendet), eller af et sådant fast sted,  

 kan beskattes i denne anden del af riget.
 3. Fortjeneste ved afhændelse af skibe eller  

 luftfartøjer, der anvendes i international trafik eller af rørlig formue, som  

 er knyttet til driften af sådanne skibe eller luftfartøjer kan kun beskattes  

 i den del af riget, hvori foretagendets virkelige ledelse har sit sæde.
 4. Fortjeneste ved afhændelse af alle andre aktiver  

 end de i stykke 1, 2 og 3 omhandlede kan kun beskattes i den del af riget,  

 hvori afhænderen er bosat.
Artikel 14 Frit erhverv 1. Indkomst ved frit erhverv eller ved andet arbejde  

 af selvstændig karakter oppebåret af en person, der er bosat i en del af  

 riget kan kun beskattes i denne del af riget, medmindre I disse tilfælde kan den del af indkomsten, som kan henføres til det faste  

 sted eller til den nævnte virksomhed, beskattes i den anden del af riget.
 2. Udtrykket »frit erhverv« omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personligt arbejde i tjenesteforhold 1. Såfremt bestemmelserne i artiklerne 16, 18 og 19  

 ikke medfører andet, kan gage, løn og andet lignende vederlag for personligt  

 arbejde i tjenesteforhold oppebåret af en person, der er bosat i en del af  

 riget, kun beskattes i denne del af riget, medmindre arbejdet er udført i den  

 anden del af riget.
Er arbejdet udført der, kan det vederlag, som oppebæres  

 herfor, beskattes i denne anden del af riget.
 2. Uanset bestemmelserne i stykke 1 kan vederlag, som  

 en person, der er bosat i en del af riget, oppebærer for personligt arbejde i  

 tjenesteforhold, udført i den anden del af riget, kun beskattes i den  

 førstnævnte del af riget, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjenesteforhold, som udføres om bord på  

 dansk eller færøsk luftfartøj eller skib, der ikke omfattes af dansk  

 sømandsbeskatning, kun beskattes i den del af riget, hvor den skattepligtige  

 er bosat.
 4. I tilfælde, hvor en person, der er bosat i Danmark,  

 modtager vederlag for personligt arbejde udført på et af Scandinavian  

 Airlines System (SAS) i international trafik drevet luftfartøj, kan et sådant  

 vederlag kun beskattes i Danmark.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er bosat i en del af riget, i hans egenskab af medlem af bestyrelsen for et  

 selskab, der er bosat i den anden del af riget, kan beskattes i denne anden  

 del af riget.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er bosat i en del af riget, oppebærer som  

 optrædende kunstner, såsom teater-, film-, radio- eller fjernsynskunstner,  

 eller musiker, eller som sportsmand, ved hans i denne egenskab i den anden  

 del af riget udøvede virksomhed, beskattes i denne anden del af riget.
 2. I tilfælde, hvor indkomst ved den virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den del af riget, i hvilken kunstnerens eller sportsmandens  

 virksomhed udøves.
 3. Bestemmelserne i stykke 1 og 2 skal ikke finde  

 anvendelse på optræden af kunstnere og sportsfolk, hvis deres besøg i den ene  

 del af riget helt eller i alt væsentligt er støttet af offentlige midler.
Artikel 18 Pensioner, sociale sikringsydelser, livrenter og underholdsbidrag 1. Pensioner, livrenter, sociale sikringsydelser,  

 underholdsbidrag og andre tilsvarende ydelser, der hidrører fra en del af  

 riget og betales til en person, der er bosat i den anden del af riget, kan  

 kun beskattes i denne anden del af riget.
Artikel 19 Offentlige hverv 1. Vederlag, undtagen pensioner, der udbetales af en  

 del af riget, dens politiske underafdelinger eller lokale myndigheder til en  

 fysisk person for udførelse af hverv for denne del af riget, dens  

 underafdelinger eller myndigheder, kan kun beskattes i den del af riget, hvor  

 arbejdet er udført.
 2. Uanset bestemmelserne i stykke 1 kan vederlag, som  

 en person, der er bosat i en del af riget, oppebærer for personligt arbejde i  

 tjenesteforhold, udført i den anden del af riget, kun beskattes i den  

 førstnævnte del af riget, såfremt:
 3. Bestemmelserne i artiklerne 15, 16 og 18 skal finde  

 anvendelse på vederlag, der udbetales for hverv i forbindelse med  

 erhvervsvirksomhed, der drives af en del af riget, dens politiske  

 underafdelinger eller lokale myndigheder.
Artikel 20 Studerende Studerende, lærlinge og lignende, der udelukkende i studie- eller  

 uddannelsesøjemed midlertidigt opholder sig i en del af riget, beskattes ikke  

 i denne del af riget af beløb, som de modtager fra den anden del af riget  

 eller fra udlandet til underhold, studier eller uddannelse, eller af beløb,  

 der udbetales som vederlag for tjenesteydelser udført i den del af riget,  

 hvor de midlertidigt opholder sig, forudsat at disse tjenesteydelser er  

 nødvendige for deres ophold.
Artikel 21 Andre indkomster 1. Indkomster, der oppebæres af en i en del af riget  

 bosat person, og som ikke er behandlet i de foranstående artikler i denne  

 overenskomst, kan, uanset hvorfra de hidrører, kun beskattes i denne del af  

 riget.
2. Bestemmelserne i stykke 1 skal ikke finde  

 anvendelse på anden indkomst end indkomst af fast ejendom som defineret i  

 artikel 6, stykke 2, såfremt den i en del af riget bosatte modtager af sådan  

 indkomst driver erhvervsvirksomhed i den anden del af riget gennem et der  

 beliggende fast driftssted, eller udøver frit erhverv i denne anden del af  

 riget fra et der beliggende fast sted, og den rettighed eller ejendom, som  

 ligger til grund for den udbetalte indkomst, har direkte forbindelse med et  

 sådant fast driftssted eller fast sted.
I så fald skal bestemmelserne  

 henholdsvis i artikel 7 eller i artikel 14 finde anvendelse.
Artikel 22 Ophævelse af dobbeltbeskatning 1. I tilfælde, hvor en person, der er bosat i den ene  

 del af riget, oppebærer indkomst fra den anden del af riget, og sådan  

 indkomst i overensstemmelse med bestemmelserne i denne aftale kan beskattes i  

 sidstnævnte del af riget, skal den førstnævnte del af riget tillade, at der i  

 den pågældende persons indkomstskat fradrages et beløb lig med den i den  

 anden del af riget erlagte indkomstskat.
 2. Fradragsbeløbet skal imidlertid ikke i noget  

 tilfælde kunne overstige den del af indkomstskatten, beregnet uden sådant  

 fradrag, der svarer til den indkomst, som kan beskattes i den anden del af  

 riget.
 3. I tilfælde, hvor en person, der er bosat i den ene  

 del af riget, oppebærer indkomst fra den anden del af riget, og sådan  

 indkomst i overensstemmelse med bestemmelserne i denne aftale kun kan  

 beskattes i sidstnævnte del af riget, kan den førstnævnte del af riget  

 medregne denne indkomst i beskatningsgrundlaget, men skal i skatten af  

 indkomsten fradrage den del af indkomstskatten, som svarer til den indkomst,  

 der hidrører fra den anden del af riget.
Artikel 23 Ikke-diskriminering 1. Personer, som er bosatte i en del af riget, skal  

 ikke i den anden del af riget kunne undergives nogen beskatning eller dermed  

 forbundne krav, som er anderledes eller mere byrdefylde end den beskatning og  

 dermed forbundne krav, som personer i denne anden del af riget under samme  

 forhold er eller måtte blive undergivet.
Uanset bestemmelserne i artikel 1  

 skal denne bestemmelse også finde anvendelse på personer, der ikke er bosatte  

 i en af eller begge dele af riget.
2. Beskatningen af et fast driftssted, som et  

 foretagende i en del af riget har i den anden del af riget, må ikke være  

 mindre fordelagtig i denne anden del af riget end beskatningen af  

 foretagender i denne anden del af riget, der driver samme virksomhed.
Denne  

 bestemmelse skal ikke kunne fortolkes som forpligtende en del af riget til at  

 indrømme personer, der er bosatte i den anden del af riget de personlige  

 skattemæssige begunstigelser, lempelser og nedsættelser, som den som følge af  

 ægteskabelig stilling eller forsørgerpligt over for familie indrømme  

 personer, der er bosatte inden for dens eget område.
3. Medmindre bestemmelserne i artikel 9, stykke 1,  

 artikel 11, stykke 4, eller artikel 12, stykke 5, finder anvendelse, skal  

 renter, royaltes og andre betalinger, der udredes af et foretagende i en del  

 af riget til en person bosat i den anden del af riget, kunne fratrækkes ved  

 opgørelsen af et sådant foretagendes skattepligtige indkomst under samme  

 betingelser, som hvis betalingerne var sket til en person bosat i den  

 førstnævnte del af riget.
På samme måde skal enhver gæld, som et foretagende  

 i en del af riget har til en person bosat i den anden del af riget, kunne  

 fratrækkes ved opgørelsen af et sådant foretagendes skattepligtige formue  

 under samme betingelser, som hvis gælden var blevet stiftet over for en  

 person bosat i den førstnævnte del af riget.
 4. Foretagender i en del af riget, hvis formue helt  

 eller delvis ejes eller kontrolleres, direkte eller indirekte, af en eller  

 flere personer, der er bosatte i den anden del af riget, skal ikke i den  

 førstnævnte del af riget kunnet undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som andre tilsvarende foretagender i den førstnævnte  

 del af riget er eller måtte blive undergivet.
 5. Uanset bestemmelserne i artikel 2 skal  

 bestemmelserne i denne artikel finde anvendelse på skatter af enhver art og  

 betegnelse.
Artikel 24 Fremgangsmåden ved indgåelse af gensidige aftaler 1. I tilfælde, hvor en person mener, at  

 foranstaltninger, truffet i den ene eller begge dele af riget, for ham  

 medfører eller vil medføre en beskatning, som ikke er i overensstemmelse med  

 bestemmelserne i denne overenskomst, kan han, uanset hvilke retsmidler der  

 måtte være fastsat i disse to dele af rigets interne lovgivning, indbringe  

 sin sag for den kompetente myndighed i den del af riget, i hvilken han er  

 bosat.
Sagen skal forelægges inden fem år fra den dag, hvor der er givet ham  

 underretning om den foranstaltning, der medfører en beskatning, som ikke er i  

 overensstemmelse med bestemmelserne i overenskomsten.
 2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den komptente myndighed i den  

 anden del af riget med henblik på at undgå en beskatning, der ikke er i  

 overensstemmelse med overenskomsten.
3. De kompetente myndigheder i de to dele af riget  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også forhandle om undgåelse af dobbeltbeskatning i  

 tilfælde, som ikke er omhandlet i overenskomsten.
4. De kompetente myndigheder i de to dele af riget kan  

 træde i direkte forbindelse med hinanden med henblik på indgåelse af aftaler  

 i overensstemmelse med de foranstående stykker.
Når det for tilvejebringelsen  

 af en aftale skønnes ønskeligt, at der finder en mundtlig forhandling sted,  

 kan en sådan finde sted i et udvalg bestående af repræsentanter for de  

 kompetente myndigheder i de to dele af riget.
Artikel 25 Udveksling af oplysninger 1. De kompetente myndigheder i de to dele af riget  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de to dele af rigets interne  

 lovgivning vedrørende skatter, der omfattes af overenskomsten, i det omfang  

 denne beskatning ikke strider mod overenskomsten.
Udvekslingen af oplysninger  

 er ikke begrænset af artikel 1. Alle oplysninger, der modtages af en del af  

 riget, skal behandles som hemmelige på samme måde som oplysninger, der  

 modtages i henhold til denne del af rigets interne lovgivning, og må kun  

 meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retsforfølgelse eller klagebehandling i forbindelse med de  

 skatter, der er omfattet af overenskomsten.
Sådanne personer eller  

 myndigheder må kun benytte oplysningerne til de nævnte formål.
De kan meddele  

 oplysningerne under offentlige retshandlinger eller i retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges den ene del af riget pligt til:
Artikel 26 Bistand ved inddrivelse af skatter 1. De kompetente myndigheder i de to dele af riget  

 skal, under anvendelse af reglerne i deres respektive lovgivning, yde  

 hinanden bistand med hensyn til at inddrive skatter, på hvilke denne  

 overenskomst finder anvendelse, såvel som tillæg til og rente vedrørende  

 skatterne samt omkostninger, som er forbundet med inddrivelsen, når de  

 omhandlede beløb er eksigible i henhold til lovgivningen i den del af riget,  

 som anmoder om bistand.
2. Anmodningen fra den del af riget, som begærer  

 bistand, skal være ledsaget af de dokumenter, som ifølge denne del af rigets  

 lovgivning er nødvendige til godtgørelse af, at de beløb, der skal inddrives,  

 er eksigible.
Anmodningen fra den del af riget, som begærer bistand, skal  

 angive det tidspunkt, da retten til at inddrive skatten helt eller delvis  

 ophører på grund af præskription ifølge lovgivningen i denne del af riget.  

 Den del af riget, som begærer bistanden, skal også godtgøre, at denne del af  

 rigets egne midler til inddrivelse er udtømt.
 3. På grundlag af disse dokumenter foretages i den del  

 af riget, som har modtaget anmodningen om bistand, meddelelser og  

 forholdsregler i henseende til opkrævning eller inddrivelse i  

 overensstemmelse med de regler, der gælder i henhold til denne del af rigets  

 egen lovgivning og forvaltningspraksis for inddrivelse af skatter af samme  

 eller lignende art.
 4. Det skattekrav, for hvilket der ydes bistand ved  

 inddrivelsen, skal i den del af riget, til hvilken anmodningen rettes, ikke  

 nyde nogen særlig fortrinsret, som indrømmes denne del af rigets egne  

 skattekrav.
 5. Når skattekravet bestrides, kan den del af riget,  

 som anmoder om bistand ved inddrivelsen, såfremt den ikke har været i stand  

 til at varetage sine rettigheder, anmode den del af riget, til hvilken  

 anmodningen er rettet, om at træffe bevarende foranstaltninger af lignende  

 art som de, der er hjemlet i lovgivningen i den del af riget, til hvilken  

 anmodningen rettes.
Artikel 27 Ikrafttræden 1. De to dele af riget skal give hinanden  

 underretning, når betingelserne for overenskomstens ikrafttræden er opfyldt.
 2. Overenskomsten skal træde i kraft den dag,  

 udvekslingen af den sidste af de i stykke 1 omhandlede underretninger sker,  

 og dens bestemmelser skal have virkning for så vidt angår skat for det  

 indkomstår, som falder sammen med eller træder i stedet for det kalenderår,  

 som følger umiddelbart efter det kalenderår, i hvilket overenskomsten træder  

 i kraft, og følgende indkomstår.
 3. Overenskomst af 24. september 1968 mellem den  

 danske regering og Færøernes landsstyre til undgåelse af dobbeltbeskatning  

 m.v., som ændret ved protokol af 13. august 1971, skal ophøre med at være  

 gældende, når denne overenskomst i henhold til stykke 2 i denne artikel har  

 virkning.
Artikel 28 Opsigelse Denne overenskomst skal forblive i kraft, indtil den opsiges af den ene  

 del af riget.
Hver af de to dele af riget kan opsige overenskomsten ved at  

 give skriftlig meddelelse om opsigelsen den 30. juni eller tidligere i  

 ethvert kalenderår, som følger efter et tidsrum af 5 år fra det år, i hvilket  

 overenskomsten er trådt i kraft.
I så fald skal overenskomsten ophøre at have  

 virkning for så vidt angår skat for det indkomstår, som falder sammen med  

 eller træder i stedet for det kalenderår, som følger umiddelbart efter det  

 kalenderår, i hvilket meddelelsen om opsigelsen er givet, og følgende  

 indkomstår.
Til bekræftelse heraf har de undertegnede dertil behørigt  

 befuldmægtigede underskrevet denne overenskomst.
Udfærdiget i Torshavn, den 12. august  

 1986 i et eksemplar på dansk og et eksemplar på færøsk, hvilke  

 tekster har lige gyldighed.
For Kongeriget Danmarks regering Isi Foighel For Færøernes landsstyre Jonger Purkhus PROTOKOL Ved undertegnelsen af den i dag mellem den danske regering og Færøernes  

 landsstyre indgåede overenskomst til undgåelse af dobbeltbeskatning m.v., er  

 undertegnede blevet enige om følgende bestemmelser, som udgør en integreret  

 del af overenskomsten:
I.
Til artikel 19 1. Uanset bestemmelsen i artikel 19, stk. 1, kan  

 ydelser, der er fastsat af det offentlige udelukkende til dækning af udgifter  

 ved offentligt eller tjenstligt hverv, og som ikke indeholder noget  

 arbejdsvederlag, som den danske stat, dens politiske underafdelinger eller  

 lokale myndigheder udbetaler til personer, der arbejder på Færøerne, kun  

 beskattes i Danmark.
 2. Uanset bestemmelsen i artikel 19, stk. 1, kan  

 ydelser, der er fastsat af det offentlige udelukkende til dækning af udgifter  

 ved offentligt eller tjenstligt hverv, og som ikke indeholder noget  

 arbejdsvederlag, som Færøernes landsstyre, dets politiske underafdelinger  

 eller lokale myndigheder udbetaler til personer, der arbejder i Danmark, kun  

 beskattes på Færøerne.
 3. Bestemmelserne i stk. 1 og 2, gælder for de første  

 5 år, i hvilke personen oppebærer nævnte ydelser.
II.
Til artikel 20 I tilfælde, hvor bestemmelserne i artikel 11 i 1968-aftalen medfører en  

 større skattebegunstigelse, skal denne bestemmelse kunne påberåbes til og med  

 den 31. december 1987.
 Til bekræftelse heraf har undertegnede, dertil behørigt bemyndigede,  

 undertegnet denne protokol.
Udfærdiget i Torshavn, den 12. august  

 1986 i et eksemplar på dansk og et eksemplar på færøsk, hvilke  

 tekster har lige gyldighed.
For Kongeriget Danmarks regering Isi Foighel For Færøernes landsstyre Jonger Purkhus NOTE fra Færøernes landsstyre til den danske regering.
Torshavn, den 12. august 1986 Deres Excellence, Jeg har den ære at henvise til overenskomsten mellem Færøernes landsstyre  

 og den danske regering til undgåelse af dobbeltbeskatning m.v., som er  

 undertegnet i dag og at bekræfte på det færøske landsstyres vegne, at  

 følgende er aftalt mellem landsstyret og den danske regering:
 Såfremt der på Færøerne indføres skat af indkomst fra efterforskning og  

 indvinding af kulbrinter, skal både spørgsmålet om denne skat skal omfattes  

 af aftalen og om den danske kulbrinteskat fortsat skal omfattes af aftalen  

 tages op til forhandlinger mellem landsstyret og den danske regering.
Hendes Excellence Jonger Purkhus NOTE fra den danske regering til Færøernes landsstyre.
Torshavn, den 12. august 1986 Deres Excellence, Jeg har den ære at anerkende modtagelsen af Deres Excellences note af dags  

 dato, som har følgende ordlyd:
»Jeg har den ære at henvise til overenskomsten mellem Færøernes  

 landsstyre og den danske regering til undgåelse af dobbeltbeskatning m.v.,  

 som er undertegnet i dag og at bekræfte på det færøske landsstyres vegne, at  

 følgende er aftalt mellem landsstyret og den danske regering: Såfremt der på  

 Færøerne indføres skat af indkomst fra efterforskning og indvinding af  

 kulbrinter, skal både spørgsmålet om denne skat skal omfattes af aftalen og  

 om den danske kulbrinteskat fortsat skal omfattes af aftalen tages op til  

 forhandlinger mellem landsstyret og den danske regering.« Jeg har endvidere den ære at bekræfte den aftale, som er indeholdt i Deres  

 Excellences note, på den danske regerings vegne.
Hans Excellence Isi Foigel Overenskomsten trådte i medfør af artikel 27 i kraft den 12.  

 august 1986.
