 Et pengeinstitut havde ved ingåelse af kautionsaftale ikke oplyst  

 kautionisten om de økonomiske forhold omkring den gæld, der skulle  

 kautioneres for.
 Tilsynet udtalte, at dette stred imod loven.
 Tilsynets skrivelse af 22. januar 1986 vedrørende kaution for tidligere  

 stiftet gæld.
Klager havde påtaget sig kaution for overtræk på op til 25.000 kr. +  

 renter.
Kassekredittens maksimum var fastsat til 40.000 kr., hvorfor klager  

 var af den opfattelse, at hans kautionsforpligtelse ville muliggøre et træk  

 for debitor på op til 65.000 kr.
 Det fremgik imidlertid af kontoudskrift, at kontoen allerede ved  

 stiftelsen af kautionsforpligtelsen var overtrukket med over 60.000 kr.
Tilsynet udtalte, at et pengeinstitut i overensstemmelse med god  

 pengeinstitutpraksis bør sikre sig, at en kautionist er bekendt med de  

 økonomiske forhold omkring den gæld, der skal sikres ved kautionen, herunder  

 at kautionen skal sikre allerede påtagne gældsforpligtelser.
På grundlag af  

 de foreliggende oplysninger i sagen fandt tilsynet ikke, at pengeinstituttet  

 ved kautionsforpligtelsens indgåelse havde handlet i overensstemmelse med de  

 angivne retningslinier, og dermed i overensstemmelse med bank- og  

 sparekasselovens § 1, stk. 6.
