Cirkulæreskrivelse om meddelelse om  

 mindstefradragsreglen og omdannelse af selvstændig virksomhed fra  

 bibeskæftigelse (kreaturhold) til hobby Kommentar m.v.:
Et medlem, der tidligere var momsregistreret og  

 skattemæssigt anførte over-/underskud af selvstændig  

 virksomhed, havde på en landejendom 2 - 3 ammekøer og solgte  

 årligt 1 - 2 kalve.
Medlemmet blev anset for fortsat at være  

 selvstændig erhvervsdrivende og værende omfattet af  

 dagpengebegrænsningen og mindstefradragsreglen.
Medlemmet nedbragte senere antallet af dyr til 1 ammeko og  

 1 kalv.
Der var herefter alene tale om en hobby uden betydning for  

 dagpengeretten.
 Meddelelse om afgørelsen:
Medlemmet oplyste, at han sammen med sin  

 ægtefælle siden 1992 drev et landbrug på 5,5 ha, hvoraf de  

 3 ha var udlejet.
Landbruget havde på intet tidspunkt været  

 drevet som hovedbeskæftigelse.
På landbrugsejendommen blev der  

 dyrket græs, der var et dyrehold på 7 stk. kvæg (3 moderdyr  

 plus opdræt), omsætningen var i sidste regnskabsår på  

 33.500 kr., og grundværdien var ifølge 19. almindelige vurdering  

 64.300 kr.
Der var ikke nogen ansatte, og han var normalt beskæftiget ½  

 time pr. uge med almindeligt tilsyn.
 Skatteforvaltningen havde for det sidst afsluttede  

 regnskab godkendt et underskud af selvstændig virksomhed på 6.645  

 kr., og medlemmet havde anført en salgsmoms på 8.412 kr.  

 Medlemmet havde modtaget EU-præmie til ammekoproducenter på 1.257  

 kr. og EU-støtte til oksekødsproducenter på 841 kr.
 Kassen traf afgørelse om, at medlemmet  

 udøvede selvstændig bibeskæftigelse, at medlemmet  

 var omfattet af dagpengebegrænsningen, samt at medlemmet havde  

 animalsk produktion og dermed var omfattet af mindstefradragsreglen (mindst ½  

 times fradrag om dagen).
 Medlemmet nedbragte herefter sin besætning til 1  

 ammeko og 1 kalv.
Direktoratet fandt herefter, at medlemmet ikke  

 længere var omfattet af dagpengebegrænsningen og  

 mindstefradragsreglen.
Medlemmets selvstændige virksomhed  

 medførte således i forhold til dagpengerettighederne alene, at  

 medlemmet skulle fradrages den faktiske tid anvendt på pasning af  

 dyrene og landbruget iøvrigt.
 Arbejdsmarkedets Ankenævn tiltrådte  

 direktoratets afgørelse med den tilføjelse, at medlemmet ved  

 reduceringen af husdyrholdet til 1 ammeko og 1 kalv - som i alt  

 væsentligt forudsættes at være til eget forbrug - havde  

 ændret sin selvstændige bibeskæftigelse til hobby, som ikke  

 medførte timefradrag.
