Fremsat den 14. december 2004 af  

 Poul Henrik Hedeboe (SF),  

 Aage Frandsen (SF) og Morten Homann (SF) Forslag til folketingsbeslutning om  

 satsning på cykeltrafik i de danske byer Folketinget opfordrer regeringen til at fremsætte lovforslag  

 eller foretage ændringer i administrative forskrifter, der øger satsningen på  

 cykeltrafikken i de danske byer, bl.a. via en pulje på finansloven for år  

 2006.
Bemærkninger til forslaget I år 2000 udpegede Trafikministeriet Odense Kommune til Danmarks  

 Nationale Cykelby og gav byen 10 mio. kr.
Odense stillede selv med et  

 tilsvarende beløb.
Pengene skulle bruges til at finde gode løsninger for  

 cykeltrafikken og få flere til at cykle.
Odense fik 4 år til at gennemføre  

 opgaven.
Projektet er nu evalueret, og det har vist sig, at pengene er givet  

 godt ud.
De 20 mio. kr. blev bl.a. brugt på fysiske forbedringer, der har  

 forbedret cyklisternes fremkommelighed og parkeringsmuligheder.
Samtidig blev  

 der gennemført flere større kampagner.
Når regnskabet nu gøres op, jf.  

 evalueringen på hjemmesiden www.cykelby.dk, har Odense fået 20 pct. flere  

 cyklister. 33 mio. kr. er sparet i sundhedsudgifter, dødeligheden for de  

 15-49-årige  

 er faldet med 20 pct., projektet har vundet 2.131 leveår blandt borgerne i  

 Odense, og der er blevet kørt 35 millioner nye cykelture i den 4-årige  

 periode.
De større byer i Danmark har store kapacitetsproblemer, som ikke  

 kan løses ved, at der bygges nye veje.
Derfor kan der være god grund til at  

 gøre flere bilister til cyklister.
Eksemplet fra Odense viser, at det er  

 muligt.
Det foreslås derfor, at der på finansloven for år 2006 afsættes  

 en pulje på 30 mio. kr., der skal stilles til rådighed for de byer, der selv  

 vil yde et beløb svarende til det, der afsættes af staten, således at der kan  

 blive fundet gode løsninger for cykeltrafikken og man får flere til at tage  

 cyklen.
Samtidig er det hensigten, at den pågældende kommune inden for en  

 fast  

 tidsramme, f.eks. 4 år, får vedtaget og implementeret en samlet  

 cykeltrafikhandlingsplan.
Skriftlig fremsættelse Poul Henrik Hedebo  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om satsning på cykeltrafik i de danske byer.
(Beslutningsforslag nr.
B 89).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
