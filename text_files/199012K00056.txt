Nr LSF 56 Forslag til Lov om ændring af filmloven Fremsat af Lysholm Christensen (KRF) Glønborg (KRF) Kofod-Svendsen (KRF)  

 Inger Stilling Pedersen (KRF) den 31. oktober 1990 § 1 I filmloven, jf. lov nr. 218 af 5. april 1989, foretages følgende  

 ændring:
 § 6, stk. 4, ophæves.
§ 2 Loven træder i kraft den 1. januar 1991.
Bemærkninger til lovforslaget Efter § 6, stk. 4, i filmloven kan der ydes støtte med 50 pct. til et  

 filmprojekt uden egentlig kvalitetsmæssig vurdering af projektet.
Støtte kan  

 ydes til enhver film, som efter bestyrelsens skøn må antages at have en  

 rimelig mulighed for at tiltrække et større publikum og dermed bidrage til at  

 opretholde biografernes eksistensunderlag.
Støttetildelingen skal ske på  

 grundlag af en konkret teknisk/økonomisk bedømmelse af de indkomne  

 ansøgninger.
 Den foreslåede ændring af loven medfører, at denne støtteform udgår af  

 filmloven.
I 1989 er der bl.a. bevilget støtte til en film, som efter  

 manuskriptforfatterens eget udsagn skulle beskrive Jesu genkomst, sådan som  

 manuskriptforfatteren forestiller sig den vil blive.
På baggrund af  

 manuskriptforfatterens egne udtalelser om filmmanuskriptet og dele af det,  

 som han selv har offentliggjort, opfatter mange filmen som blasfemisk.
Der er  

 indsamlet en del underskrifter i protest mod støtten til denne film.
Støtteordningen efter filmlovens § 6, stk. 4, er meget gunstig.
Den  

 omstændighed, at der er midler til støtte til et projekt som det her omtalte,  

 tyder på, at talentmassen i den danske filmverden er for ringe til at bevare  

 en så gunstig støtteordning.
 I Det Danske Filminstituts årsberetning for 1989 udtrykkes bekymring for  

 kvalitetsfilmenes vilkår under fifty-fifty-ordningen.
 En ophævelse af fifty-fifty-ordningen vil for finansåret 1991 give en  

 besparelse på 18 mio. kr.
