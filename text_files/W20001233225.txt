Klage over tidlig udskrivelse efter  

 by-pass-operation Patientklagenævnet fandt ikke grundlag for at kritisere, at  

 afdelingslægen udskrev patienten på sjettedagen efter  

 operationen.
Nævnet lagde herved vægt på, at EKG dagen  

 efter operationen viste sinusrytme uden tegn på iltmangel, hvilket var  

 tegn på en vellykket operation.
Patienten havde i dagene efter  

 operationen feber og vægtoverkud, men på dagen for udskrivelsen  

 var hun velbefindende og feberfri, og vægten var faldende.
Endvidere  

 lagde nævnet vægt på, at  

 blodprøveundersøgelser i dagene efter operationen viste et  

 stigende antal hvide blodlegemer, mens mængden af C-reaktivt protein  

 var faldende.
Nævnet oplyste, at et stigende antal hvide blodlegemer kan  

 være udtryk for en pågående betændelsestilstand, mens  

 faldende C-reaktivt protein er udtryk for aftagende  

 betændelsestilstand.
Indenfor hjertekirurgien anvendes særligt  

 mængden af C-reaktivt protein som indikator for pågående  

 betændelsestilstand.
Nævnet oplyste endvidere, at en mindre  

 temperaturforhøjelse efter en koronararterie-bypassoperation  

 sædvanligvis ikke tillægges nogen større betydning, da den  

 kan skyldes en helt normal blodansamling omkring hjertet.
