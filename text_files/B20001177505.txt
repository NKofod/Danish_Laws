Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.
Kapitel F X,  

 Navigationsudstyr i fartøjer, 1. januar 2001 KAPITEL X Navigationsudstyr i fartøjer Regel 1	Anvendelsesområde Regel 2	Undtagelser Regel 3	Navigationsudstyr Regel 4	Nautiske instrumenter og  

 publikationer Regel 5	Signaludstyr Regel 6	Udsyn fra  

 Styrepladsen Regel 7-12	anvendes ikke Regel 13	Skibsrutesystemer Regel 13-1	Skibsmeldesystemer Regel 14	Misbrug af  

 nødsignaler Regel 15	Nødmeldinger -  

 forpligtelser og fremgangsmåder Regel 15-1	Skibsførerens  

 opretholdelse af sikker sejlads Regel 16-18	Anvendes ikke Regel 19	Redningssignaler Regel 20	Anvendes ikke Regel 21	Selvstyreanlæg og brug af  

 automatisk styring Regel 22	Lanterner, signalfigurer og  

 lydsignalapparater Regel 23	Støj på  

 lytteposter KAPITEL  

 X Navigationsudstyr i  

 fartøjer Regel  

 1	Anvendelsesområde 1	Medmindre andet er udtrykkeligt anført i de  

 enkelte bestemmelser, finder dette kapitel anvendelse på såvel  

 nye som eksisterende fartøjer.
Regel  

 2	Undtagelser 1	Søfartsstyrelsen kan undtage ethvert  

 fartøj fra ethvert af kravene i dette kapitel, såfremt den  

 finder, at rejsens karakter eller fartøjets nærhed ved land ikke  

 gør opfyldelsen af det pågældende krav  

 nødvendig.
Regel  

 3	Navigationsudstyr 1	Alle fartøjer skal være udstyret med et  

 godkendt magnetisk hovedkompas.
 .1	Der skal ved placeringen af magnetkompasset sikres  

 en tilstrækkelig afstand til magnetisk materiale og genstande som  

 f.eks. højttalere og elektronisk udstyr.
 .2	I små styrehuse kan kompasset placeres  

 på taget, og i stålfartøjer skal magnetkompasset placeres  

 i fartøjets centerlinie.
 .3	Kompassets placering og belysning skal sikre en god  

 aflæsning fra styrepladsen, og fra det sted hvorfra skibet navigeres,  

 både om dagen og om natten.
 .4	Kompasset skal være ordentligt rettet, og dets  

 tabel eller kurve over restdeviationer skal til enhver tid være  

 tilgængelig.
 .5	I fartøjer der er udstyret med en selvstyrer  

 aktiveret af en magnetisk sensor, der ikke viser styrekursen, skal der  

 desuden forefindes en alternativ visning af styrekursen i form af en repeater  

 eller lignende.
 2	Der skal forefindes midler til at foretage  

 kompaspejlinger, så vidt muligt hele horisonten rundt over en bue  

 på 360º.
 3	Alle fartøjer skal være forsynet med  

 egnede midler til at bestemme vanddybden under fartøjet.  

 Fartøjer med fartstilladelse til område F3, F4 eller F5 skal  

 udstyres med et godkendt ekkolod.
 4	Alle fartøjer skal, så vidt som muligt,  

 være forsynet med en godkendt radarreflektor.
 6	Fartøjer med fartstilladelse til område  

 F3, F4 eller F5 skal udstyres med et godkendt  

 radionavigationshjælpemiddel anvendeligt i det pågældende  

 fartsområde.
7	Fartøjer med fartstilladelse til område  

 F3, F4 eller F5 skal udstyres med en egnet log.
Såfremt der  

 indgår en funktion for registrering af fart og udsejlet distance i det  

 under punkt 6 beskrevne udstyr, kan dette udstyr dog træde i stedet for  

 en log.
8	Egnet udstyr i henhold til forskrifterne i dette  

 kapitel, skal være af en type, der kan anvendes til det  

 pågældende formål og fartsområde.
Udstyr installeret  

 i fartøjer før den 1. januar 1999 skal så vidt som muligt  

 opfylde passende funktionsnormer1) .
Regel  

 4	Nautiske instrumenter og publikationer 1	Alle fartøjer skal medføre egnede  

 nautiske instrumenter, fyldestgørende og ajourførte  

 søkort, sejlhåndbøger, fyrlister, efterretninger for  

 søfarende, tidevandstabeller og enhver anden nautisk publikation, som  

 er nødvendigt for den påtænkte rejse2) . Alle fartøjer skal medføre  

 den seneste udgave af Fiskeriårbogen.
Fartøjer med  

 fartstilladelse til område F3, F4 eller F5 skal udstyres med et egnet  

 barometer.
Regel  

 5	Signaludstyr 1	Fartøjer med fartstilladelse til område  

 F5 skal udstyres med en egnet signallampe til brug om dagen.
Signallampen  

 må ikke udelukkende være afhængig af skibets elektriske  

 hovedenergikilde.
Regel  

 6	Udsyn fra Styrepladsen 1	Fra styrepladsen, eller derfra hvor fartøjet  

 navigeres, skal der være fornødent udsyn forud, agterud og til  

 siderne.
 .1	Det horisontale synsfelt fra styrepladsen, eller  

 derfra hvor skibet navigeres, skal strække sig over en bue, der ikke er  

 mindre end 225°, d.v.s. fra ret for til mindst 22,5° agten for tværs  

 på hver side af fartøjet.
.2	Ingen blind sektor forårsaget af fiskegrej,  

 eller andre forhindringer foran for tværs, må overstige 10°.
Den  

 samlede bue af blinde sektorer må ikke overstige 20°.
De synlige  

 sektorer mellem blinde sektorer skal være mindst 5°.
Dog må den  

 enkelte blinde sektor i en bue fra ret for og 10° på hver side ikke  

 overstige 5°.
 3.	I et fartøj med styrehus, skal det sikres, at  

 der i det fuldt udrustede skib med fulde tanke og ingen last om bord, fra  

 underkanten af styrehusvinduerne kan trækkes en vandret linje, der  

 går fri af overkanten på skibets bak eller tilsvarende.  

 Styrehusvinduer skal være mindst 0,55 m høje og skal dække  

 et område mellem 1,35 m og 1,90 m over dørken.
4.	Instrumenter, reguleringshåndtag,  

 kontrollamper m.v. skal placeres, så bedst mulig betjeningsfunktion og  

 oversigt opnås.
Indretningsdetaljer skal udføres i refleksfrit  

 materiale på manøvrepulten og i synsfeltet.
 2	På fartøjer bygget før dette  

 regelværks ikrafttræden samt fartøjer af ukonventionel  

 udformning, som efter Søfartsstyrelsens skøn ikke kan opfylde  

 denne regel, skal der tages forholdsregler til at opnå et tilsvarende  

 udsyn, der er så nær som praktisk muligt ved det i denne regel  

 krævede.
3	De efterfølgende bestemmelser er uddrag fra  

 Meddelelser fra Søfartsstyrelsen B, kapitel V, der gælder for  

 alle fartøjer.
Bestemmelserne er kun medtaget i det omfang det  

 måtte være relevant for mindre fartøjer.
Gengivelsen skal  

 alene tjene som information om reglerne på området.
Regel 7-12	anvendes ikke Regel  

 13	Skibsrutesystemer3) 1	Skibsrutesystemer bidrager til sikkerheden til  

 søs, sikker og effektiv sejlads og/eller beskyttelse af  

 havmiljøet.
Et skibsrutesystem er anbefalet anvendt af, og kan  

 være gjort obligatorisk for, alle skibe, eller kategorier af skibe  

 eller skibe med bestemte ladninger , når det er vedtaget og  

 gennemført i overensstemmelse med de retningslinier og kriterier, der  

 er udviklet af Organisationen.
2	Et skib skal bruge et obligatorisk skibsrutesystem  

 vedtaget af Organisationen, som foreskrevet for dets kategori eller dets  

 ombordværende last og i overensstemmelse med de i kraft værende  

 forholdsregler, medmindre der er tvingende årsager til ikke at bruge et  

 bestemt skibsrutesystem.
Enhver sådan årsag skal indføres  

 i skibsdagbogen.
Regel  

 13-1	Skibsmeldesystemer4)4) 1	Skibsmeldesystemer bidrager til sikkerheden til  

 søs, sikker og effektiv sejlads og beskyttelse af havmiljøet.  

 Et skibsmeldesystem skal, når det er vedtaget og gennemført i  

 overensstemmelse med de retningslinier og kriterier, der er udviklet af  

 Organisationen ifølge denne regel, benyttes af alle skibe, eller  

 kategorier af skibe eller skibe med bestemte ladninger i overensstemmelse med  

 bestemmelserne i hvert vedtaget system.
 2	Føreren af et skib skal overholde kravene i  

 vedtagne skibsmeldesystemer og skal give de informationer, som kræves i  

 overensstemmelse med reglerne for det enkelte system.
Regel  

 14	Misbrug af nødsignaler5)5) 1	Det forbydes at anvende et internationalt  

 nødsignal, undtagen for at tilkendegive, at et skib, et luftskibe  

 eller en person er i nød, og at anvende et signal, som kan forveksles  

 med et internationalt nødsignal.
Regel  

 15	Nødmeldinger - forpligtelser og fremgangsmåder6) 1	Enhver skibsfører, som i søen modtager  

 et signal fra en hvilken som helst kilde om, at personer er i nød til  

 søs, og som er i stand til at yde assistance, er forpligtet til i  

 største hast at komme dem til undsætning, og så vidt  

 muligt underrette dem eller eftersøgnings- og redningstjenesten om, at  

 han gør dette.
Hvis skibe, som modtager nødsignalet, ikke er i  

 stand til, eller efter sagens særlige omstændigheder anser det  

 for urimeligt eller unødvendigt at komme de nødstedte personer  

 til undsætning, skal skibets fører i skibsdagbogen  

 indføre grunden til at undlade at gå til undsætning og i  

 overensstemmelse med Organisationens anbefalinger informere den  

 pågældende eftersøgnings- og redningstjeneste herom.
 2	Føreren af et skib i nød eller den  

 pågældende eftersøgnings- og redningstjeneste har ret til,  

 så vidt muligt efter samråd med førerne af de skibe som  

 har besvaret nødsignalet, at vælge et eller flere af de skibe,  

 som føreren af skibe i nød eller eftersøgnings- og  

 redningstjenesten anser for bedst egnet til at yde hjælp, og  

 føreren eller førerne af det eller de pågældende  

 skibe har pligt til at efterkomme anmodningen ved så hurtigt som muligt  

 at komme de nødstedte personer til hjælp.
3	Førere af skibe er frigjort fra den pligt, der  

 påhviler dem i henhold til litra 1 i denne regel, når de bliver  

 klar over, at deres skib ikke er blevet udvalgt til at yde hjælp, og at  

 et eller flere andre skibe, der er blevet udvalgt til at yde hjælp  

 efterkommer anmodningen om hjælp.
Denne stillingtagen skal så  

 vidt muligt for- midles til de andre skibe, som er udvalgt til at yde  

 hjælp og til eftersøgnings- og redningstjenesten.
 4	Føreren af et skib er frigjort fra den pligt,  

 der påhviler ham i henhold til litra 1 i denne regel og, hvis skibet er  

 blevet udset til at yde hjælp, fra den pligt, der påhviler ham i  

 henhold til litra 2 i denne regel, hvis han af de nødstedte personer  

 eller af eftersøgnings- og redningstjenesten eller af føreren  

 af et andet skib, der er nået frem til disse personer, får  

 underretning om, at hjælp ikke længere er  

 påkrævet.
Regel  

 15-1	Skibsførerens opretholdelse af sikker  

 sejlads7)7) 1	Et skibs ejer, befragter eller nogen anden person  

 må ikke forhindre skibsføreren i at tage nogen som helst  

 beslutning som, efter hans eget faglige skøn, er nødvendig for  

 sikker sejlads især i hårdt vejr og i svær sø.
Regel 16-18	Anvendes  

 ikke Regel  

 19	Redningssignaler8)8) 1	Redningssignaler skal benyttes af redningsstationer,  

 maritime redningsenheder og luftfartøjer, som deltager i  

 eftersøgnings- og redningsoperationer, når de kommunikerer med  

 skibe eller personer i nød eller dirigerer skibe, og af skibe eller  

 personer i nød, når de kommunikerer med redningsstationer,  

 maritime redningsenheder og luftskibe, som deltager i eftersøgnings-  

 og redningsoperationer.
En illustreret tavle, der beskriver  

 redningssignalerne, skal være let tilgængelig for vagthavende  

 officer på ethvert skib omfattet af dette kapitel.
Regel 20	Anvendes  

 ikke Regel 21	Selvstyreanlæg  

 og brug af automatisk styring9)9) 1	I farvande med stor trafiktæthed, under forhold  

 med nedsat sigt og i alle andre farlige situationer for sejladsen skal det,  

 når man gør brug af selvstyrer, være muligt  

 øjeblikkeligt at etablere manuel kontrol med skibets styring.
 2	Den manuelle styring skal afprøves efter  

 længere tids brug af den automatiske styring og før skibet  

 kommer ind på områder, hvor sejladsen kræver særlig  

 stor forsigtighed.
Regel  

 22	Lanterner, signalfigurer og lydsignalapparater10)10) 1	Ethvert skib skal være udrustet med lanterner,  

 signalfigurer og lydsignalapparater i sådant omfang, at det er i stand  

 til at opfylde kravene i de internationale søvejsregler.  

 Signalfigurernes konstruktion og lydsignalapparaternes effektivitet og  

 installation om bord skal være i overensstemmelse med de internationale  

 søvejsregler samt med de af Søfartsstyrelsen til enhver tid  

 givne forskrifter.
 2	Lanterner og lydsignalapparater skal være af  

 godkendt type og opfylde bestemmelserne i de internationale  

 søvejsregler.
Regel  

 23	Støj på lytteposter 1	Baggrundsstøjen på lytteposten i skibe  

 bygget på eller efter den 1. juli 1986 må ikke overstige  

 følgende grænser:
68 dB i det oktavbånd der er centreret omkring  

 250 Hz og 63 dB i det oktavbånd der er centreret omkring  

 500 Hz.
 2	I skibe bygget før den 1. juli 1986 skal  

 ovennævnte grænser være opfyldt så nær som  

 muligt.
 7)   	Uddrag fra Meddelelser fra  

 Søfartsstyrelsen B, V/10-1.
 8)   	Uddrag fra Meddelelser fra  

 Søfartsstyrelsen B, V/16.
 9)   	Uddrag fra Meddelelser fra  

 Søfartsstyrelsen B, V/19.
10)   	Uddrag fra  

 Meddelelser fra Søfartsstyrelsen B, V/24 hhv.
Bekendtgørelse  

 nr. 178, af 20. marts 1995 om søvejsregler.
 1)   	Eksempelvis de af IMO vedtagne  

 funktionsnormer, herunder:
1. 	Resolution A.382(X), »Performance Standards for Magnetic  

 Compasses; 2. 	Resolution A.224(VII), »Performance Standards for Echo-Sounding  

 Equipment«, som ændret ved MSC.74(69), annex 2; 3.	Resolution MSC.64(67) annex 4, »Recommendation on Performance  

 Standards for Radar Equipment«; 4	Resolution A.384(X), »Performance Standards for Radar  

 Reflectors«; 5. 	Resolution A.819(19), »Performance standards for shipborne global  

 positioning system (GPS)   

 receiver equipment«.
 2)   	Den til enhver tid gældende  

 version af Fiskeriårbogen kan i fornødent omfang træde i  

 stedet for en eller flere af de sidstnævnte publikationer.
 3)   	Uddrag fra Meddelelser fra  

 Søfartsstyrelsen B, V/8.
 4)   	Uddrag fra Meddelelser fra  

 Søfartsstyrelsen B, V/8-1.
 5)   	Uddrag fra Meddelelser fra  

 Søfartsstyrelsen B, V/9.
 6)   	Uddrag fra Meddelelser fra  

 Søfartsstyrelsen B, V/10.
