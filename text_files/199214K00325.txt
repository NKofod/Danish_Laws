Nr BTL 325 Betænkning over Forslag til lov om ændring af lov om uddannelsesopsparing  

 (Afskaffelse af fremtidig oprettelse og præmiering)   

 Nr L 325 1992-93, 1. samling Afgivet af Uddannelsesudvalget Afgivet: 19930617 Udvalget har behandlet lovforslaget i nogle møder og har herunder stillet et spørgsmål til undervisningsministeren, som denne har besvaret skriftligt.
 Endvidere har udvalget modtaget en skriftlig henvendelse fra Finansrådet.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et mindretal (Det Konservative Folkepartis, Venstres og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Et flertal inden for mindretallet (Det Konservative Folkepartis og  

 Venstres medlemmer af udvalget) betragter regeringens samlede økonomiske  

 udspil som en helhed.
Da Det Konservative Folkeparti og Venstre er  

 modstandere af regeringens samlede plan, vil de to partier stemme imod alle  

 regeringens lovforslag, uanset at partierne ville kunne støtte enkelte af  

 lovforslagene, hvis de ikke indgik i den fremlagte helhed.
Nogle af  

 forslagene har partierne ved tidligere lejligheder selv fremlagt, men i helt  

 andre sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Flertallet inden for mindretallet finder det aldeles utroværdigt og  

 uansvarligt, når regeringen lover skattelettelser samtidig med, at de  

 offentlige udgifter og underskuddet på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 flertallet inden for mindretallet ud fra en isoleret betragtning ville kunne  

 støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Flertallet inden for mindretallet er derfor nødt til at se forslagene om  

 lettelser og skærpelser under eet.
Da regeringen ikke har taget initiativ til  

 reelle forhandlinger om den samlede økonomiske plan, har flertallet inden for  

 mindretallet ikke fået mulighed for at opnå grundlæggende ændringer i  

 regeringens udspil.
I konsekvens heraf vil Det Konservative Folkeparti og  

 Venstre stemme imod alle regeringens lovforslag.
Flertallet inden for mindretallet ønsker i øvrigt ikke  

 uddannelsesopsparingskontrakterne afskaffet, idet flertallet inden for  

 mindretallet finder, at det er en god opsparingsform.
Videre finder Det  

 Konservative Folkeparti og Venstre det helt urimeligt, at staten ensidigt  

 bryder gensidige aftaler, ligesom flertallet inden for mindretallet tager  

 afstand fra det element af tilbagevirkende kraft, der herved fremkommer, og  

 som vil være til stor ulempe for en lang række personer, der har indgået  

 uddannelsesopsparingskontrakter med henblik på et længere opsparingsforløb  

 til et formål, som ikke umiddelbart kan fremskyndes.
Et mindretal inden for mindretallet (Fremskridtspartiets medlem af  

 udvalget) bemærker, at formålet med lovforslaget er at fremme et større  

 privatforbrug for på den måde at opnå en generelt større efterspørgsel i  

 samfundet.
Om det mener Fremskridtspartiet, at det for det første ikke er  

 fordelagtigt at iværksætte en vækst på kort sigt ved at stimulere til, at  

 opsparingen omlægges til forbrug.
Det vil underminere de langsigtede  

 vækstmuligheder, idet den opsparede kapital er kapital, der er til rådighed  

 for risikobetonede investeringer.
For det andet vil regeringens ekspansive  

 finanspolitik med ufinansierede skattelettelser, altså omlægning af opsparing  

 til forbrug og øgede offentlige udgifter finansieret delvis ved et øget  

 budgetunderskud, nok vise sig at sætte gang i inflationen igen.
For det  

 tredje vil en øget efterspørgsel ikke nødvendigvis opfylde regeringens ønsker  

 om nedbringelse af ledigheden.
Dette viser tidligere erfaringer.
I perioden  

 1984-87 var der en overordentlig gunstig udvikling i efterspørgslen, men det  

 bragte kun ledigheden ned på omkring 8 pct., og det var endda fra et lavere  

 ledighedsniveau end i dag.
 ÆndringsforslagAf undervisningsministeren , tiltrådt af et  

flertal (S, SF, CD, RV og KRF):
 Til § 1 1) I det under nr. 1 foreslåede § 1, stk. 2,  

 ændres »18. maj 1993« til: »31. december 1993«.
 2) Nr. 8 affattes således:
»8. § 7, stk. 1 og 3, ophæves.« 3) Efter nr. 8 indsættes som nyt nummer:
»01. § 7, stk. 2, ophæves.« 4) I den under nr. 11 foreslåede affattelse af lovens §  

 10, stk. 1, ændres i 1. og 4. pkt. »ved lovens  

 ikrafttræden« til: »den 31. december 1993«.
 5) I den under nr. 11 foreslåede affattelse af § 10,  

 stk. 1, 3. pkt., ændres »udbetales« til:  

 »tilskrives«.
 Til § 2 6) Paragraffen affattes således:
 »§ 2 Stk. 1. § 1, nr. 5, 6, 7, 01, 10 og 13, træder i  

 kraft dagen efter bekendtgørelsen i Lovtidende.
 Stk. 2. § 1, nr. 1, 2, 3, 4, 8, 9, 11 og 12, træder i kraft den 1.  

 januar 1994.
Stk. 3. § 5, stk. 1, og § 7, stk. 1 og 3, i lov nr. 727 af 29.  

 oktober 1986 om uddannelsesopsparing finder fortsat anvendelse for opsparing  

 til egen uddannelse indtil 1. januar 1994.« Bemærkninger Til nr. 1-4 Økonomiske konsekvenser I nedenstående oversigt, som erstatter tabellen i bemærkningerne til  

 lovforslaget, er vist de skønnede statslige udgifter til præmiering af  

 uddannelsessparekontrakter såvel ved opretholdelse af gældende regler som ved  

 gennemførelse af lovforslaget med de her foreslåede ændringer.
Skønnene er  

 behæftede med betydelig usikkerhed.
 På baggrund af de foreslåede ændringer af lovforslaget antages det, at  

 ophævelsen af kontrakter i 1993 vil følge samme mønster som forudsat ved  

 opretholdelse af de gældende regler, således at lovforslaget herefter er  

 udgiftsneutralt i 1993.
 Forventet statslig præmieudbetaling:
 Ændringsforslagene skal ses i sammenhæng med det af boligministeren  

 samtidig hermed fremsatte lovforslag om afskaffelse af fremtidig oprettelse  

 m.v. af boligsparekontrakter (L 321).
Ved ændringsforslagene ændres ikrafttrædelsen af to af de foreslåede  

 ændringer.
Det foreslås, at adgangen til at oprette uddannelseskonti og  

 præmieringen ophæves med virkning fra årets udgang.
Det fastholdes derimod,  

 at den treårige bindingsperiode ophæves fra lovens ikrafttræden.
 Ændringerne er foreslået for at undgå at lovgive med tilbagevirkende  

 kraft.
Ad nr. 1 Den foreslåede ændring bevirker, at der først fra det kommende årsskifte  

 stoppes for oprettelse af nye uddannelsesopsparingskonti, der kan præmieres  

 efter loven.
Ad nr. 2 og 3 Det foreslåede nr. 8 opdeles i 2 numre, da de tre stykker i lovens § 7  

 ikke ophæves samtidig.
Ad nr. 4 Ændringsforslaget udskyder opgørelsen af den optjente præmie på 4 pct.  

 p.a. til årets udgang.
 Den hidtil gældende præmieberegning finder fortsat anvendelse til årets  

 udgang.
Da den treårige bindingsperiode ophæves dagen efter bekendtgørelsen i  

 Lovtidende, kan der allerede fra denne dag lempes på udbetalingskravene for  

 så vidt angår kravet om den treårige bindingsperiode.
Det vil altså fra  

 lovens ikrafttræden være muligt at hæve beløb med præmie til et af de formål,  

 der er nævnt i loven, selv om de opsparede midler ikke har været bundet i tre  

 år.
 Til nr. 5 Ved en redaktionel fejl er der i det foreliggende forslag til §  

 10, stk. 1, brugt ordet »udbetales«, der nu foreslås erstattet med  

 det korrekte ord »tilskrives«.
 Til nr. 6 Lovens ikrafttrædelsesbestemmelse foreslås opdelt.
 Den treårige bindingsperiode ophæves med virkning fra dagen efter  

 bekendtgørelsen i Lovtidende.
 Adgangen til at oprette uddannelseskonti og præmieringen ophører med  

 virkning fra 1. januar 1994.
Der fastsættes en særlig overgangsbestemmelse for opsparing til egen  

 uddannelse.
Ved den foreslåede ændring i lovforslagets § 1, nr. 10, er  

 henvisninger til § 5, stk. 1, og § 7 udgået. § 1, nr. 10, skal efter  

 ændringsforslaget træde i kraft dagen efter bekendtgørelsen i Lovtidende.  

 Lovens § 5, stk. 1, og § 7, stk. 1 og stk. 3, foreslås imidlertid først  

 ophævet med virkning fra 1. januar 1994. Disse bestemmelser skal derfor  

 fortsat finde anvendelse også for opsparing til egen uddannelse indtil 1.  

 januar 1994.
