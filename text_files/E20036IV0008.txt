H.1 Begreb Modregning er en ophørsgrund for fordringer.
Modregning bringer  

 fordringer til ophør i det omfang, fordringerne dækker hinanden ved, at  

 den ene parts fordring fratrækkes i den anden parts  

 fordring.
H.2 Funktion Modregning har karakter af betaling, og den er en forenkling af  

 betalingssystemet.
Ved modregning opgiver den ene part sit tilgodehavende hos den anden,  

 men samtidig bringer han sin gæld til den anden til ophør.
Han får således  

 lov til at beholde den ydelse, han ellers skulle have erlagt til  

 opfyldelse af sin skyld.
 Parterne opnår naturligvis ikke fritagelse for at overholde  

 bestemmelserne i bogføringsloven og i den fiskale lovgivning (beregning af  

 moms mv.).
Modregning har imidlertid også karakter af, hvad man kan kalde privat  

 tvangsfuldbyrdelse, idet modregning kan ske, hvis den ene part ønsker det.  

 Der skal således ikke foreligge en aftale mellem parterne eller et  

 samtykke fra modparten.
Modregning betyder her, at en fordring, som en  

 part ikke er i stand til eller ikke er villig til at betale, dog bliver  

 fyldestgjort.
H.3 Lovgrundlag Der er ikke i dansk lovgivning fastsat regler om de almindelige  

 betingelser for modregning.
 Modregning gennemføres således efter regler, der hviler på retspraksis  

 og retssædvane.
Der findes dog enkelte specielle lovbestemmelser om modregning.
Disse  

 vil blive omtalt senere.
H.4 Terminologi Den, der ønsker at modregne og derfor afgiver en modregningserklæring,  

 kaldes modregneren.
Modtageren af modregningserklæringen,  

 kaldes hovedmanden.
 For at skelne mellem de to fordringer kaldes modregnerens  

 tilgodehavende for modfordringen, mens hans skyld til den  

 anden part kaldes hovedfordringen.
 Modfordringen anvendes til modregning i  

hovedfordringen, mens hovedfordringen anvendes til modregning  

med modfordringen.
 Modregning iværksættes ved, at den ene part afgiver en erklæring til  

 den anden.
H.5 Modregningsformer Der findes to hovedformer for modregning, aftalt og  

 tvungen.
H.5.1 Aftalt modregning Modregning sker ved, at de to parter, der har krav mod hinanden,  

 aftaler, at disse krav udlignes ved modregning.
 Har parterne aftalt modregning er adgangen hertil ikke begrænset, men  

 beror udelukkende på den indgåede aftales indhold.
Dette betyder bl. a., at der skal være indgået en aftale skriftligt  

 eller mundtligt.
Er den ikke det, vil modregning ikke kunne foretages, så  

 længe modparten overholder en afdragsaftale, eller en henstandsordning  

 løber.
Overholder modparten ikke aftalen, er den bortfaldet, og modregning  

 kan igen foretages.
H.5.2 Tvungen ikke konneks modregning Modregning tvinges igennem, uden at det kræver samtykke fra den anden  

 part.
Den ene part tilkendegiver overfor den anden part, at han agter at  

 modregne.
For at tvungen modregning kan finde sted, er der nogle betingelser, som  

 skal være opfyldt.
Disse betingelser skal alle være opfyldt på det  

 tidspunkt, hvor den tvungne modregning iværksættes.
 Tvungen modregning vil blive beskrevet nærmere nedenfor.
 Der skal altså foreligge en modregningserklæring.
Modregning tvinges igennem, uden at det kræver samtykke fra den anden  

 part.
Den ene part tilkendegiver overfor den anden part, at han agter at  

 modregne.
Tvungen modregning iværksættes ved, at modregneren afgiver en  

 modregningserklæring.
Denne erklæring er ensidig, det vil sige, at den  

 afgives af den ene part.
Modregningserklæringen har karakter af et påbud til hovedmanden.
Han  

 kan således ikke afvise erklæringen.
Erklæringen kræver ikke accept eller  

 samtykke fra hovedmanden, og den har virkning for ham, straks den er  

 kommet frem til ham.
 Fordringer vedbliver således med at bestå med deres fulde beløb, indtil  

 modregning er erklæret, og ophører først ved erklæringens  

 fremkomst.
H.5.2.1 Betingelser for tvungen ikke konneks  

 modregning For at tvungen modregning kan finde sted, er der en række betingelser,  

 der skal være opfyldt:
H.5.2.1.1 Kravene er udjævnelige At kravene er udjævnelige, betyder, at modfordringen kan benyttes til  

 rigtig opfyldelse af hovedfordringen.
Betingelsen om udjævnelighed er  

 opfyldt, hvor både hovedfordringen og modfordringen er  

 pengefordringer.
Tvungen modregning kan gennemføres, selvom fordringerne ikke er lige  

 store.
Blot fordringerne er delelige, kan der modregnes overfor en  

 hovedfordring, der er større end modfordringen, og modregnes med en  

 modfordring, der er større end hovedfordringen.
H.5.2.1.2 Kravene er afviklingsmodne At kravene er afviklingsmodne, betyder, at modfordringens  

 forfaldstidspunkt er kommet, mens hovedfordringens frigørelsestidspunkt  

 skal være kommet.
 Denne betingelse er begrundet i, at en kreditor kan kræve betaling, når  

 forfaldstid er kommet, mens en debitor kan frigøre sig for sin gæld, når  

 frigørelsestidspunktet er kommet.
En modregner kan imidlertid ikke tvinge hovedmanden til at betale  

 modfordringen, før forfaldstid er indtrådt.
På den anden side kan  

 modregneren ikke pånøde hovedmanden betaling af dennes tilgodehavende, det  

 vil sige hovedfordringen, før dens frigørelsestidspunkt er  

 kommet.
H.5.2.1.3 Kravene er gensidige Modregning kan kun gennemføres, hvor to personer (fysiske og/eller  

 juridiske personer) har krav på hinanden, således at debitor efter den ene  

 fordring er kreditor efter den anden fordring.
Når f. eks. et kommunalt krav er til inddrivelse, og der samtidig skal  

 udbetales negativ moms/overskydende skat, kan det kommunale krav ikke  

 dækkes ved modregning i den negative moms/skatten, da der ikke foreligger  

 gensidighed.
Der er her tale om 3 parter, nemlig restanten, kommunen og  

 staten.
Uanset, at det er kommunerne, der inddriver personlige skatterestancer,  

 er det statskassen, der har kravet.
Der kan derfor f.eks. modregnes i  

 negative momsbeløb for personlige skatterestancer.
Dette gælder også, hvor et krav er blandet stat/kommunalt, jf.
UfR  

 1972,1056 ØLD.
Det medfører, at overskydende skat såvel som restancer af  

 personlig skat er statslige krav i modregningssammenhæng.
Kravet om gensidighed medfører endvidere, at der som udgangspunkt ikke  

 kan ske modregning med restancer fra en virksomhed med begrænset hæftelse  

 i krav, som en person, der er involveret i virksomheden måtte have på  

 statskassen.
Der kan heller ikke foretages modregning i situationer, hvor  

 f.eks. et interessentskab har en fordring på tilbagebetaling af negativ  

 moms, og hvor statskassen har en fordring på en af deltagerne, f.eks.  

 skyldig restskat.
Gensidigheden mellem fordringerne må i almindelighed foreligge ved  

 gennemførelsen af modregningen.
Skulle fordringen være overdraget, er der  

 dog alligevel i nogle tilfælde mulighed for at modregne, jf. reglerne i  

 GBL § 28, der omtales senere i dette kapitel.
Kravet om kun to parter medfører også, at der ikke kan ske modregning,  

 hvor der foreligger en koncern.
ToldSkat kan som hovedregel ikke  

 modregne sit tilgodehavende hos en virksomhed i koncernen i et krav, som  

 en anden virksomhed har hos ToldSkat.
Er virksomhederne/selskaberne derimod fællesregistreret i henhold til  

 bestemmelserne i skatte- og afgiftslovgivningen, kan der dog ske  

 modregning med en virksomheds restance i en anden virksomheds  

 tilgodehavende.
Fællesregistreringen indebærer, at virksomhederne hæfter  

 solidarisk for betaling af A-skatter og afgifter.
Denne hæftelse  

 indebærer, at der også er adgang til modregning.
 Skal der i disse situationer modregnes f.eks. negativ moms for et  

 selskab i skyldig A-skat for det andet, skal fællesregistreringen være  

 efter begge de nævnte love.
Sambeskatning mellem selskaber indebærer, jf.
SEL § 31, stk. 3, at de  

 sambeskattede selskaber hæfter solidarisk for betaling af skatterne.  

 Sambeskatning er ikke udtryk for en koncernbeskatning, men den solidariske  

 hæftelse medfører, at der kan ske modregning for skyldige selskabsskatter  

 i overskydende skatter, men ikke for A-skatter og afgifter, hvis der ikke  

 også er fællesregistrering, jf. ovenfor.
Det er fast antaget i retspraksis, at staten i modregningsmæssig  

 henseende anses som en enhed, jf. f.eks.
UfR 1982, 24 HD.
Dette betyder,  

 at de forskellige statsinstitutioner og styrelser er at betragte som en  

 enhed, selvom de henhører under hvert sit ministerium.
Dette gælder, når  

 staten modregner overfor borgeren.
Et eksempel herpå kan ses under H.7.8.  

 Det antages, at en borgers (restants) modregning overfor det offentlige  

 normalt begrænses til krav, der angår samme myndighed.
Dette kan begrundes  

 med, at borgerens krav ikke er nødlidende.
H.5.2.1.4 Modkravet er retskraftigt At modkravet skal være retskraftigt, betyder, at modfordringen ikke må  

 være bortfaldet, f.eks. ved forældelse, akkord, præklusion eller ved  

 gældssanering af hovedkravet.
 Er modfordringen ophørt af en af de ovennævnte eller andre grunde, er  

 modregning udelukket.
H.5.3 Tvungen konneks modregning Fordringer, der er opstået i kraft af samme retsforhold, kaldes  

 konnekse.
 Konneksiteten mellem fordringerne betyder, at modregning har virkning  

 fra det tidspunkt, hvor fordringerne stod overfor hinanden som  

 udjævnelige.
Modregning kan ske, selv om modfordringen er forældet eller  

 prækluderet.
Der kan endvidere ske modregning, selvom fordringerne er  

 transporteret til tredjemand.
Til belysning af afgrænsning af "konneksitet" i forholdet skat/skat  

 tjener Vestre Landsrets dom af 23. august 2000 i TfS 2000, 748, om  

 forældelse og modregning.
Skatteministeriet havde påstået konneksitet, da  

 hovedkravet (skat udsprunget af ligningsmæssig forhøjelse) og krav på  

 overskydende skat (modkravet) hidrørte fra samme indkomstår.
Det gjordes  

 ikke gældende, at de to krav derudover stod i nærmere forbindelse med  

 hinanden.
 Retten fandt, at det ligger uden for den naturlige forståelse af  

 begrebet konneksitet" at betegne samtlige skattekrav fra eller mod en  

 skatteyder, der angår samme indkomstår som vedrørende samme retsforhold  

 (konnekse). Den skete modregning var derfor uberettiget.
 Dommen er ikke anket.
Dommen medfører en vis indsnævring af konneksitet og "samme  

 retsforhold". Er man inden for det samme indkomstår, må der således  

 yderligere ses på de modstående kravs nærmere karakter.
Disse må angå det  

 samme underforhold, f.eks. skiftende ansættelse af et fradrag.
Det vil betyde, at positiv moms og negativ moms, der vedrører samme  

 afregningsperiode, er konnekse krav.
Dette fremgår af UfR 1997,1638 HD,  

 hvorefter modregning af momskrav alene kan ske som konneks modregning, når  

 kravene vedrører samme afgiftsperiode.
Spørgsmålet om konneksitet mellem rest/overskydende skat og moms er  

 tvivlsomt.
Da konneksitet kræver samme retsforhold og skatten angår  

 restantens personlige forhold og momsen hans virksomhedsforhold, vil der  

 med den ovenfor citerede dom ikke kunne være tale om konnekse krav.
Det samme gælder om modregning i arbejdsmarkedsbidrag, Her kan der ske  

 modregning mellem f.eks. skatterestance og bidrag, da  

 gensidighedsbetingelsen er opfyldt.
Der er efter dommen næppe mulighed for  

 konneks modregning, da fordringerne næppe kan siges at udspringe af samme  

 retsforhold.
Dog er der formentlig fortsat konneksitet mellem  

 restarbejdsmarkedsbidrag og overskydende arbejdsmarkedsbidrag for samme  

 indkomstår.
 Restskatter og krav på overskydende skat vedrørende samme indkomstår er  

 derimod konnekse krav.
Denne konneksitet bevirker, at en skatteyder kan forlange , at en  

 restskat dækkes med tidligere opgjort overskydende skat for samme  

 indkomstår, uanset at denne er anvendt til dækning af andre restancer til  

 staten, f.eks. moms eller restancer til Finansstyrelsen.
Dette gælder  

 også, hvis restskatten er indregnet i forskudsregistreringen, som derfor  

 skal ændres, hvis anmodning om en sådan konneks modregning imødekommes.
En sådan modregning mellem konnekse krav skal kun foretages, såfremt  

 skyldneren udtrykkeligt anmoder herom, jf.
UfR 1997,1467 ØLD, citeret i  

 TfS 1997,712, da denne form for betaling af skat mv. langt fra altid vil  

 være til skyldners fordel, f.eks. på grund af den anden, højere rentesats  

 på det krav, der hidtil har været dækket gennem modregningen.
En konneks  

 modregning forudsætter herefter, at skatteyderen fremsætter en utvetydig  

 begæring herom, da denne form for betaling af skat langt fra altid vil  

 være til fordel for borgeren.
 Forinden modregning ændres på grund af konneksitet, skal  

 inddrivelsesmyndigheden rette henvendelse til den myndighed, der har  

 modtaget den overskydende skat og anmode om tilbagebetaling af beløbet.
 Såfremt den pågældende myndighed har opgivet en sikkerhed for den  

 modregnede restance, kan ændringen betinges af, at skatteyderen stiller ny  

 sikkerhed overfor den pågældende myndighed.
 Såfremt beløbet ikke kan tilbagebetales på grund af manglende ny  

 sikkerhed, skal kommunen meddele skatteyderen, at den ønskede ændring af  

 ovennævnte grund ikke kan gennemføres, samt at afgørelsen kan påklages til  

 vedkommende klagemyndighed.
H.6 Begrænsninger i  

 modregningsadgangen Modregning kan dog også være udelukket, uanset at alle  

 modregningsbetingelserne er opfyldte.
 Dette kan navnlig være tilfældet, hvor tilgodehavendet efter sin  

 karakter såsom løn, underholdsbidrag, sociale ydelser, eller lignende er  

 bestemt til dækning af nødvendige leveomkostninger.
Det kan også være tilfældet, hvor fordringen på staten har et specielt  

 formål.
Dette kan være en støtte, der ydes til et særligt formål.  

Således har  

 Told- og Skattestyrelsen afgjort, at modregning er udelukket i  

 arbejdslegater,  igangsætningstipendier, præmieringer, kunsthonorarer  

 og livsvarige ydelser fra Statens Kunstfond  

Herudover er  

 modregning udelukket, hvor modregning for restancer søges foretaget i  

 formueretlige krav på staten.
Restancer (skatter, moms, bøder, renter,  

 sagsomkostninger) kan derfor ikke modregnes i privatretlige krav (krav på  

 vederlag for leverancer, byggearbejder, arbejdsydelser og tjenesteydelser)  

 samt andre formueretlige krav mod staten.
Der må heller ikke aftales  

 modregning mellem sådanne krav.
Dette er fastslået ved Justitsministeriets  

 cirkulæreskrivelse nr. 186 af 23. november 1983.
Dog vil regreskrav vedrørende indfriede eksportkreditkautioner og  

 statsgaranterede lån samt andre krav indenfor formuerettens område fortsat  

 kunne bringes i modregning såvel i formueretlige krav mod staten som i  

 krav mod staten uden for formuerettens område, f.eks. i krav på  

 tilbagebetaling af overskydende skat eller moms.
Dette skyldes en dom (UfR  

 1982 ,315 HD), der fastslog, at Eksportkreditrådet uanset sin uafhængige  

 stilling var en statsinstitution, og rådets krav derfor ikke var af  

 privatretlig karakter.
 Aftalemæssig modregning må ikke finde sted.
 Denne begrænsning i modregningsadgangen gælder kun statslige og dermed  

 ikke kommunale krav.
En anden begrænsning angår udlæg i lønmodtageres krav på Lønmodtagernes  

 Garantifond.
Det er her ved dom af 16. marts 1983 (UfR 1983, 388 HD), der  

 er kommenteret i UfR 1983 B,264, slået fast, at LG ikke kan modregne i  

 tidligere udbetalte erstatningsbeløb.
Som begrundelse henvistes til  

 formålet med lov om LG og til grundsætningen i RPL §§ 511 og 512 om  

 beskyttelse mod udlæg.
Som følge heraf kan krav på udbetalinger fra LG  

 ikke gøres til genstand for udlæg.
H.7 Særlige lovbestemmelser om  

 modregning Som tidligere nævnt findes der enkelte specielle lovbestemmelser om  

 modregning, som for de flestes vedkommende er kendetegnet ved, at de  

 bryder med en eller flere af de generelle betingelser for  

 modregning.
H.7.1 Konkurslovens § 16 Bestemmelsen i KL § 16 angår modregning over for den, der er under  

 betalingsstandsning.
 Betalingsstandsningsskyldneren kan modregne efter de almindelige  

 regler.
Det fremgår imidlertid af KL § 16, stk. 1, 3. pkt., at en kreditor ikke  

 kan modregne med fordringer, der er erhvervet før fristdagen, over for en  

 skyldners krav, der er erhvervet under betalingsstandsningen.
Man taler  

 om, at der ikke kan modregnes "hen over fristdagen".
Bestemmelsen fraviger ved modregning i øvrigt ikke de almindelige  

 betingelser for tvungen modregning.
Modfordringens forfaldstidspunkt og  

 hovedfordringens frigørelsestidspunkt må således være kommet.
 Der henvises i øvrigt til den nærmere beskrivelse af bestemmelsen i  

 kapitlet om betalingsstandsning.
H.7.2 Konkurslovens § 42 Ifølge KL § 42 kan en fordring på et konkursbo modregnes med sit fulde  

 beløb i en gæld til boet.
Det er stiftelsestidspunktet for fordringen, der er afgørende.
Det er  

 på punktet om afviklingsmodenhed, at bestemmelsen fraviger de almindelige  

 betingelser for tvungen modregning.
Modregningsretten er imidlertid ikke  

 ubegrænset.
Efter konkursloven kan kreditorer ikke modregne en fordring  

 (hovedfordring), som skyldneren har erhvervet efter fristdagen med en  

 fordring som kreditor har erhvervet inden fristdagen (modfordringen). Det  

 samme gælder hovedfordringer som skyldneren erhverver under en  

 betalingsstandsning efter konkursloven.
 Der henvises i øvrigt til den nærmere beskrivelse af bestemmelsen i  

 kapitlet om konkurs.
H.7.3 Opkrævningslovens § 12 OPKL § 12, stk. 4, der har afløst ML § 63, stk. 3, er en anden af de  

 specielle modregningsbestemmelser.
Reglerne betyder, at der kan ske modregning i udbetalinger efter samme  

 lovs § 12, stk. 1, for krav, der vedrører afsluttede afregningsperioder  

 også krav der endnu ikke er forfaldne.
Dette sidste er dog kun af  

 betydning, hvor der i anden lovgivning er fastsat en længere periode fra  

 afregningsperiodens afslutning til forfaldstidspunktet end  

 afregningsperiodens længde, eksempelvis for månedsafregnende  

 momsvirksomheder.
 Reglen bryder med de almindelige modregningsregler ved, at  

 afgiftskravet vedrørende andre afgiftsperioder ikke behøver at være  

 forfaldent.
 Reglen illustreres udmærket af Østre Landsrets dom af 9. marts 2001  

 (TfS 2001,329 ØLD).
Efter denne dom var Skatteministeriet berettiget til at tilbageholde  

 udbetaling af negativ moms, da der ikke forelå momsregnskab eller andre  

 dokumenter, der kunne danne grundlag for opgørelse og kontrol af den  

 negative moms.
Modregningsadgang var først indtrådt, da den negative moms  

 forfaldt til betaling.
H.7.4 Kildeskattelovens §§ 46, stk. 3, og 73,  

 stk. 7 Ifølge KSL § 46, stk. 3, og 73, stk. 7, går indeholdelse af løbende  

 A-skat og indeholdelse af restancer forud for andre krav mod den  

 pågældende indkomst, herunder modkrav fra den indeholdelsespligtige.
 Dette indebærer, at en arbejdsgiver ikke kan modregne et tilgodehavende  

 i en ansats lønkrav, før der er foretaget indeholdelse af A-skat,  

 AM-bidrag SP-bidrag i lønnen.
H.7.5 Kildeskattelovens § 62, stk. 3 Ifølge KSL § 62, stk. 3, foretages der modregning af restskatter,  

 renter og omkostninger, før der sker udbetaling af noget skattebeløb.  

 Modregningen kan foretages på det tidspunkt, hvor den overskydende skat er  

 udbetalingsmoden.
Ved udbetalingsmoden forstås, at kommunen har sikret,  

 hvilket beløb der er til udbetaling, jf.
Vejledning om det Centrale  

 Fordringsregister.
Ekspeditionstiden ved udbetalingerne må ikke overstige  

 14 dage.
Det tilføjes, at denne frist også gælder for subsidiære udlæg,  

 der foretages hos ægtefællen.
 I Vestre Landsrets dom af 28. april 1995 (TfS 1995,488) bestemtes, at  

 krav på overskydende skat i et år og modkrav på restskat i to følgende år  

 ansås for opstået ved udgangen af de pågældende år, og at der derfor ikke  

 kunne foretages modregning for uforfaldne skatter i den transport, som var  

 noteret uden forbehold.
Dette medfører, at der ved notering af transporter i overskydende skat  

 bør tages forbehold om modregning med statskrav, der er stiftet inden  

 modtagelsen af transporten.
Modkravene behøver herefter ikke være  

 forfaldne.
H.7.6 Gældsbrevslovens § 28 Formålet med GBL § 28 har været at beskytte den forventning, som  

 modregneren har om at kunne modregne, når alle betingelser for tvungen  

 modregning er opfyldt.
Bestemmelsen giver adgang til modregning, selvom betingelsen om  

 gensidighed ikke længere er opfyldt, fordi hovedmanden har transporteret  

 sit hovedkrav til en transporthaver.
Hovedmanden er, efter at transporten  

 er sket, ikke længere kreditor for hovedfordringen.
Det er  

 transporthaveren.
 Bestemmelsen fraviger endvidere i et vist omfang kravet om  

 afviklingsmodenhed.
Bestemmelsen er i øvrigt en naturlig konsekvens af reglen i GBL § 27,  

 idet en erhverver af en simpel fordring efter denne bestemmelse ikke får  

 bedre ret end overdrageren.
Når modregneren kunne have modregnet over for  

 hovedmanden, bør modregneren også kunne modregne over for  

 transporthaveren.
Der opstilles dog visse betingelser, for at der kan ske modregning i  

 tilfælde, hvor der er sket transport.
Modregneren skal således have haft  

 en berettiget forventning om at kunne modregne.
 Det følger af bestemmelsen, at modregning er udelukket i følgende  

 tilfælde:
 Der er i denne situation ikke nogen anledning til at beskytte  

 modregneren, idet han ikke kan have haft en berettiget forventning om en  

 modregningsadgang.
Modregning kan således alene ske hvor Modregning i tilfælde, hvor fordringen er transporteret, kan ikke finde  

 sted med et større beløb end den transporterede fordrings størrelse.
 Kravene om fordringernes udjævnelighed og retskraftighed gælder  

 uændret.
Som illustration kan nævnes dom af 14. marts 2000 (TfS 2000,  

 377 ØLD). I denne sag fik en skatteyder tilkendt sagsomkostninger af  

 Skatteministeriet, Københavns amtskommune m.fl.
Han overdrog kravet til  

 sit selskab og meddelte debitor dette den 27. januar 1999.  

 Justitsministeriet foretog 16. marts 1999 modregning.
Retten udtalte, at  

 der var den fornødne gensidighed, og at det forhold, at skatteyder havde  

 meddelt debitor, at han havde overdraget sit omkostningskrav til  

 selskabet, efter GBL § 28 ikke afskar Justitsministeriet fra at udøve  

 modregningsret.
H.7.7 Modregning hos transporthaveren Regionen skal være opmærksom på, at der kan ske modregning i den  

 situation, hvor en virksomhed A har fået transport i virksomhed B s krav  

 på negativ moms.
Viser det sig, at virksomhed A på tidspunktet for  

 udbetaling af negativ moms for virksomhed B er i restance med skatter- og  

 afgifter, kan der foretages modregning af restancebeløbet i det negative  

 momsbeløb.
H.7.8 Særlige regler om modregning Der er indgået aftale med Bibliotekscentralen om modregningsprocedure  

 ved udbetaling af biblioteksafgift til forfattere.
Aftalen fornys årligt  

 og der udsendes meddelelse herom til regioner og kommuner.
 Der er endvidere i 1999 indgået aftale med EU-Direktoratet om en  

 iværksættelse af modregning over for inddrivelsesmyndighedens skyldnere.  

 Aftalen angår udbetaling af tilskud, som direktoratet administrerer.
 Det samme gælder i forholdet til Erhvervs- og Boligstyrelsen.
 Der er kontakt med yderligere myndigheder med statslige udbetalinger af  

 forskellig art.
 I den forbindelse henledes opmærksomheden på UfR 2001, 149 HD, om  

 mulighed for modregning i hektarstøtte.
 Spørgsmålet i denne sag var, om der var den fornødne gensidighed, når  

 den støtteudbetalende myndighed var EU, og den danske stat vil modregne i  

 støtten.
 Retten udtalte, at forvaltningen efter EU-reglerne varetages af  

 medlemsstaterne, som pligten til at foretage støtteudbetalingen påhviler.  

 Det er derfor den danske stat ved Direktoratet for FødevareErhverv, der er  

 debitor i forhold til den støtteberettigede, og da samme stat jo er  

 kreditor i medfør af modregningsfordringen, er gensidighedsbetingelsen  

 opfyldt.
Dette betyder, at hvis man er bekendt med, at en debitor i henhold til  

 et statsligt krav samtidig har et beløb til gode, der skal udbetales af  

 Direktoratet for FødevareErhverv, vil man efter de almindelige regler  

 kunne rette henvendelse til dette om en modregning.
Der kan måske her  

 opstå spørgsmål om, hvornår kravet på udbetaling fra direktoratet er  

 stiftet? Det vil af praktiske og omkostningsmæssige grunde være  

 formålstjenligt, at der er en mindstegrænse for fremsendelse af krav.  

 Styrelsen mener derfor, at krav på under 1.000 kr. ikke bør fremsendes til  

 Fødevaredirektoratet.
Den opkrævende myndighed vil herudover ved  

 vurderingen af, om det kan betale sig at fremsende kravet, kunne lægge  

 principperne i inddrivelsesstrategien til  

 grund.
H.8 Klageregler Når en myndighed foretager modregning over for en borger, skal der -  

 som ved en egentlig afgørelse - gives såvel en begrundelse som en  

 klagevejledning.
Desuden skal der ske partshøring, hvor borgeren ikke kan  

 antages at have kendskab til kravet, før modregning sker, og hvor kravet  

 bestrides.
Dette kan være tilfældet i forbindelse med afgifter og  

 foreløbig fastsættelse af afgiftstilsvar samt skattemæssig fastsættelse af  

 A-skattetilsvar i medfør af opkrævningsloven.
 Klage over modregning for
personlig skat, AM-bidrag og SP-bidrag
kan rettes til
told- og
skatteregionen, men
bedes indsendt til kommunen.
 Klage over modregning for bidrag, daginstitutionsrestance, boligstøtte,  

 tilbagebetalingspligtig kontanthjælp, mv. kan rettes til det sociale nævn,  

 men bedes indsendes til kommunen.
 Klage over modregning for indeholdt A-skat, moms og afgifter kan rettes  

 til Told- og Skattestyrelsen, men bedes indsendt til regionen.
 Klage over modregning foretaget af politimestrene kan  

 rettes til Justitsministeriet.
 Klage over modregning i  

 overskydende skat for
parkeringsafgifter kan
rettes til fogedretten  

 (færdselslovens §122 b).
Klage over modregning med andre statskrav kan rettes til  

 Finansstyrelsen.
Efter den 2. september 2002 kan disse klager rettes til  

 Den Centrale Inddrivelsesenhed, ToldSkat, Tagensvej 135, 2400 København  

 NV.
