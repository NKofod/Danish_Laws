(Til børnehave- og  

 fritidspædagogseminarierne) Hermed følger et eksemplar af finansministeriets bekendtgørelse nr. 144 af  

 11. april 1985 om ændring af bekendtgørelse om inddragelse under  

 tjenestemandsrettens kompetence af visse tjenestemandslignende ansatte  

 personalegrupper i staten, folkeskolen og folkekirken, i tilskudsberettigede  

 institutioner eller koncessionerede virksomheder.
Som det fremgår heraf,  

 omfatter bekendtgørelsen, der er trådt i kraft med virkning fra den 22. april  

 1985, bl.a. personale ved godkendte børnehave- og fritidspædagogseminarier  

 ansat på tjenestemandslignende vilkår i henhold til undervisningsministeriets  

 bekendtgørelse nr. 393 af 6. juli 1984.
Indberetning af kollektive overtrædelser af § 9, stk. 1 i ovennævnte  

 ansættelsesbekendtgørelse sker i overensstemmelse med de i finansministeriets  

 cirkulære af 9. december 1981 indeholdte retningslinier.
Af praktiske grunde  

 skal man henstille, at indberetning sker ved anvendelse af vedlagte skema.
 Lærere, der på overtrædelsestidspunktet havde skemafri, tjenestefri eller  

 lignende - uden at have andre forpligtelser, som f.eks. kursusdeltagelse  

 eller lignende - kan normalt ikke betragtes som havende deltaget i kollektive  

 overtrædelser.
 Opmærksomheden henledes på, at indberetning af sådanne kollektive  

 overtrædelser skal indberettes til undervisningsministeriet uden ophør.
 P.m.v.
 e.b.
Bodil Rasmussen fm.
