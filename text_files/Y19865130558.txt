Forbrugerombudsmanden har udstedt retningslinier for annoncering af  

 selskabsrejser.
Retningslinierne vedrører blandt andet prisangivelser,  

 oplysning om antallet af de udbudte rejser, såfremt udbudet er meget  

 begrænset, priseksempler, der kun vedrører en del af sæsonen, og udfyldende  

 fortolkning af indkvartering, udrejsested og varighed.
Bilag XXIV Retningslinier for markedsføring af selskabsrejser Retningslinierne finder anvendelse på den markedsføring af selskabsrejser,  

 der finder sted i form af annoncering.
Ved selskabsrejser forstås rejser, som  

 arrangeres for en enkelt eller en gruppe rejsende til en pris, der i hvert  

 fald omfatter transport tur/retur og ophold med indkvartering.
 1.
 Prisangivelser i annoncer skal omfatte alle obligatoriske tillæg og  

 afgifter og skal således være den pris, som rejsen kan købes til.
 2.
Ved annoncering af selskabsrejser skal annoncøren, såfremt antallet af  

 ledige pladser til angiven pris, rejsemål og afgangsdato på tidspunktet, hvor  

 annoncen indleveres, er under 10, i annoncen angive antallet af udbudte  

 rejser på indleveringstidspunktet.
Indleveringstidspunktet må højst ligge 2  

 dage før den af dagbladet fastsatte indleveringsfrist.
 3.
 Såfremt der annonceres med priseksempler, der ikke gælder i hele  

 rejsebureauets sæson, men kun omfatter bestemte datoer eller visse tidsrum  

 indenfor sæsonen, skal det angives i annoncen, hvilke datoer eller tidsrum  

 prisen vedrører.
 4.
 I prisen for en selskabsrejse indgår indkvartering på dobbeltværelse,  

 medmindre andet er angivet.
 5.
Prisangivelser i annoncer vedrører rejser af 1 uges varighed, medmindre  

 andet er angivet.
Ved 1 uge forstås her 7 overnatninger.
I øvrigt angives  

 rejsens varighed i dage eller i antal hele uger.
 6.
 Afrejsestedet for annoncerede rejser er København, medmindre andet er  

 angivet.
 Ved annoncering af selskabsrejser må der ikke ske anvendelse af angivelsen  

 »medlem af Rejsegarantifonden« eller andre lignende angivelser med  

 henvisning til Rejsegarantifonden.
 Forbrugerombudsmanden, januar 1986.
 (* 1) Offentliggjort i Forbrugerombudsmandens Årsberetning 1987, side 120,  

 bilag XXIV.
