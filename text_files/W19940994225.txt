Kendelse fra Pressenævnet i sag nr.  

 27/1994 Dommerfuldmægtigforeningen har på vegne af en  

 dommerfuldmægtig klaget over en tv-udsendelse den 5. november 1993 i  

 Danmarks Radio med titlen "Ret og Vrang", idet klageren finder, at  

 udsendelsen er i strid med god presseskik.
 Udsendelsen blev præsenteret således:
"Her kommer nu "Ret og Vrang". Ingen af ufejlbarlige,  

 heller ikke domstolene.
Det afgørende er, at vort retssystem er i  

 stand til at korrigere egne fejl.
Med udgangspunkt i en konkret sag, en  

 tvangsauktion fra Thisted, belyser DR's dokumentargruppe dette  

 spørgsmål." I begyndelsen af udsendelsen hed det bl.a.:
"Speaker: "[PM] har knap to måneder tilbage på  

 Sdr.
Nordentoft.
Her har hans forældre boet og hans  

 bedsteforældre.
Gården er blevet solgt på tvangsauktion for  

 tre millioner.
Det er ca. halv pris." [PM]: "Jeg mener jeg havde pengene, på rette tid og  

 rette sted, og at jeg derfor burde have gården tilbage, det mener  

 jeg." Interviewer: "Tror du selv på det?" [PM]: "At jeg får den tilbage? Ja det...ellers  

 så synes jeg alting hører op, så lever vi ikke i et  

 retssamfund, det gør vi ikke." Vestre Landsret er ikke enig med [PM].
De mener, at den  

 dommerfuldmægtig, der ledede tvangsauktionen i Thisted, har handlet  

 helt korrekt.
Speaker: "På trods af Vestre Landsrets  

 afgørelse siger [PM] om dommerfuldmægtigen..." [PM]: "Jeg troede ikke at han ville gå ned i retten  

 og lyve, det troede jeg ikke." Interviewer: "Det er jo meget voldsomt at sige om en  

 dommerfuldmægtig, ansat ved retten i Thisted." [PM]: "Jamen..... det var jo løgn det der, det er  

 jo løgn." Speaker: "Gårdejer [PØ] er enig med [PM] i  

 hans syn på dommerfuldmægtigen." [PØ]: "Jeg mener dommerfuldmægtigen, han har  

 et problem.
Hvor han har det fra, det vides ikke, men det er simpelthen  

 utroligt." Speaker: "[JD] er også indblandet i sagen.
Hun siger  

 om dommerfuldmægtigen." [JD]: "Han lyver.
Ganske enkelt, helt klart og  

 tydeligt." Speaker: "I begyndelsen af året forlanger DLR [PM]s  

 gård sat på tvangsauktion.
Den dårlige økonomiske  

 situation skyldes væsentligst, at [PM] har involveret sig i et  

 investeringseventyr på Bahamas. ....." Det fremgik herefter af udsendelsen, at den første  

 tvangsauktion blev udsat nogle uger.
Under det nye auktionsmøde den 9.  

 februar 1993 blev det drøftet, hvordan [PM] kunne afværge  

 tvangsauktionen, hvilket krævede betaling af ca. 600.000 kr.  

 Tvangsauktionen blev derfor udsat i yderligere to dage til den 11. februar  

 1993. [PM] havde i følge udsendelsen selv 400.000 kr.
Han skaffede sig  

 yderligere tilsagn om 100.000 kr. fra [JD], som ville købe hans  

 lejligheder på Bahamaøerne, og om 100.000 kr. fra [PØ],  

 som ville forpagte jorden på gården.
 Det hed herefter i udsendelsen:
"Speaker: "Så da [PM] den morgen kører op  

 foran retten i Thisted, mener han selv, at han har de 600.000 kr.
Hvad der  

 videre sker under tvangsauktionen eksisterer der to forklaringer på.  

 Den ene er dommerfuldmægtigens og den anden er [PM]s.
Her vil vi  

 gennemgå begge forklaringer for at finde ud af, hvad der præcist  

 skete den dag i Thisted Ret.
Den første forklaring er dommerfuldmægtigens.  

 Da han af principielle grunde ikke har ment at kunne deltage i dette program  

 bygger hans beskrivelse af hændelsesforløbet på det  

 skriftlige referat, han udarbejde efter tvangsauktionens afholdelse, og  

 på den vidneforklaring han aflagde ved Vestre Landsret." I følge udsendelsen var klagerens forklaring, at  

 umiddelbart inden tvangsauktionens påbegyndelse havde rettet en  

 "følende" telefonisk henvendelse til ham om betaling af 100.000 kr.  

 Der var ifølge klageren ikke tale om, at [JD] ville telefaxe en  

 bankindeståelse.
Da klageren efter at have talt med [JD] var på  

 vej til auktionslokalet mødte han [PØ], der sagde, at han  

 alligevel ikke ville komme med et beløb for forpagtning, der kunne  

 afværge auktionen.
Klageren gennemførte derfor auktionen.
Derefter videregav udsendelsen udtalelser fra [JD] og  

 hvori klagerens forklaring blev bestridt. [JD] sagde, at hendes  

 henvendelse ikke havde været følende, men at hun havde givet  

 udtryk for, at hun under alle omstændigheder ville afværge  

 auktionen ved at telefaxe en indeståelse fra sin bank om betaling af  

 beløbet. [PØ] sagde, at han slet ikke havde været  

 tilstede på det tidspunkt, hvor klageren angav at have mødt ham.  

 Endvidere blev klagerens forklaring bestridt af en række andre  

 personer, der havde været tilstede ved tvangsauktionen.
I følge  

 udsendelsen havde disse personer ikke afgivet forklaring for Vestre  

 Landsret.
 Det blev fremhævet i udsendelsen, at Vestre Landsret  

 havde lagt klagerens forklaring til grund, som ifølge udsendelsen blev  

 støttet af advokaten for DLR, der havde begæret tvangsauktionen,  

 og at tvangsauktionen var blevet stadfæstet af landsretten.
 I slutningen indeholdt udsendelsen nogle generelle  

 udtalelser fra advokat  Klaus  Berning:
" Klaus  Berning: "Jo, men næsten alle sager der  

 føres ved de danske domstole er jo små, set i den belysning.
Men  

 vi taler jo undertiden om retssikkerhed og befolkningens beskyttelse med  

 overgreb og lignende, og man kan jo ligefrem lave spændende spillefilm  

 engang imellem om små sager, nemlig systemets eller andres overgreb  

 på den lille mand, hvor folk selv føler sig dybt berørt  

 deraf, ikke.
Det er jo det drejer sig om.
 .....
Klaus  Berning: "Jeg synes egentlig ikke, det er så  

 kritisabelt, at dommerfuldmægtigen begår fejl, for det gør  

 vi jo alle sammen.
Jeg synes egentlig, at det, der interesser mig mere, og  

 gør mig lidt forstemt, det er dette, at landsretten ikke når at  

 rette op på fejlen.
Deri synes jeg egentlig, at det tankevækkende  

 i denne sag ligger." og Klaus  Berning, fortsat: "Og jeg fornemmer egentlig, at  

 den bevisvurdering, som domstolene har anlagt i denne sag er atypisk, og at  

 jeg ikke kan frigøre for en fornemmelse af, at når man når  

 dette resultat, så skyldes det, at det er en underordnet domstols  

 handlinger, der ligger til prøvelse." Af udsendelsens afslutningsskilt fremgik, at [PM] havde  

 søgt Justitsministeriet om tilladelse til at få Vestre Landsrets  

 afgørelse prøvet ved Højesteret.
Til støtte for klagen er det navnlig gjort  

 gældende, at udsendelsen er ensidig og på helt utilbørlig  

 måde hænger dommerfuldmægtigen ud.
Det er nærmere  

 anført, at det allerede i de udsagn, som udsendelsen indledes med,  

 konstateres som et faktum, at klageren lyver.
Også i udsendelsens  

 videre forløb tillægges den ene parts opfattelser og  

 forklaringer en sådan dominerende vægt, at det må  

 sidestilles med, at udsendelsen drager den konklusion, at klageren har  

 afgivet falsk forklaring.
Denne massivt mistænkeliggørende  

 vinkel findes i særlig grad uacceptabel i betragtning af, at sagen har  

 været prøvet og er blevet stadfæstet af landsretten.
Klageren har endvidere gjort gældende, at  

 udsendelsen giver en fordrejet fremstilling af tvangsauktionssagens  

 forløb.
Der burde i følge klageren have været redegjort  

 for hele sagens forløb, der blev indledt ved indgivelse af  

 auktionsbegæringen den 4. februar 1992 - i udsendelsen hedder det "i  

 begyndelsen af året forlanger DLR [PM]s gård sat på  

 tvangsauktion", hvilket må forstås, som i begyndelsen af 1993. Da  

 begæringen som nævnt er indgivet allerede i begyndelsen af 1992,  

 må auktionen betragtes som afslutningen på et langt  

 forløb.
Der har under dette forløb været overvejet  

 forskellige måder til afværgelse af auktionen.
Dette  

 forudgående forløb har betydning for, at man som seer kan  

 foretage en samlet vurdering af de bestræbelser,  Per  Møller  

 iværksætter i dagene den 9-11. februar 1993 for at tilvejebringe  

 afværgebeløbet.
Klageren har endelig anført, at hvis formålet  

 med udsendelsen er, at den skal være et partsindlæg i en konkret  

 sag om tilladelse til at indbringe sagen for Højesteret, burde man  

 have afholdt sig fra de mere generelle afsluttende bemærkninger bl.a.  

 fra  Klaus  Berning.
I den forbindelse har klageren tillige rejst  

 spørgsmål, om det er DR's opgave at lægge sendetid til et  

 sådant partsindlæg.
I en udtalelse om klagen har DR anført, at  

 udsendelsen videregiver nogle udtalelser, som på afgørende  

 punkter strider mod klagerens forklaring.
At præsentere seerne for  

 denne modstrid kan ikke betragtes som en ensidig udhængning af  

 klageren, navnlig da præsentationen efter DR's opfattelse ikke finder  

 sted på en skæv, misvisende eller unfair måde.
Hertil  

 kommer, at DR videregiver DLR's advokats opfattelse, der støtter  

 klageren.
Når klageren ikke selv kommer til orde, skyldes det, at han  

 ikke mente at burde deltage i udsendelsen.
Den ensidighed, der kunne  

 følge heraf, har DR forsøgt at rette op i udsendelsen.
DR  

 finder i øvrigt klagerens bemærkninger om, at sagen var afgjort  

 i landsretten, principielt uacceptabel, hvis den skal forstås  

 således, at medierne skal være tilbageholdende med kritik af  

 endelige afgørelser truffet af domstolene eller andre myndigheder.
DR  

 fremhæver Trigon-sagen,  Conevski-sagen, RF2-sagen,  Pedal-Ove-sagen og  

 Tamil-sagen som eksempler, der udelukkende blev taget op til nyvurdering,  

 fordi pressen anfægtede afgørelserne.
DR har endvidere anført, at man fra starten har  

 haft den opfattelse, at klageren havde været i sin gode ret til at  

 gennemføre auktionen den 9. februar 1993. Imidlertid valgte klageren  

 at udsætte auktionen, og det er behandlingen af den udsatte auktion den  

 11. februar og den efterfølgende behandling i landsretten, der er  

 udsendelsens tema, idet der her på afgørende punkter er tale om  

 modstridende opfattelser af det faktiske forløb.
Forløbet frem  

 til den 11. februar 1993, som der ikke er uenighed om, er derimod ikke anset  

 for relevant i denne sammenhæng.
 DR har endelig anført, at der ikke er lagt skjul  

 på, at udsendelsen gerne måtte medvirke til, at der blev givet  

 tilladelse til, at sagen kunne blive prøvet ved Højesteret.  

 På det grundlag kan man kalde udsendelsen et partsindlæg, men  

 ikke for nogen af de to umiddelbare parter i sagen, men for tredje- og  

 fjerdepart, nemlig offentligheden og retssystemet, som gensidigt har krav  

 på og væsentlig interesse i, at en sag som denne bliver  

 prøvet.
Følgende nævnsmedlemmer har deltaget i sagens  

 behandling: Axel Kierkegaard, Jørgen Flindt Pedersen, Kaare R.
Skou og  

 Ole Malmqvist.
 Pressenævnet udtaler:
 Udsendelsen belyser en del af forløbet af en  

 usædvanlig tvangsauktionssag bl.a. gennem interviews med en række  

 af de involverede personer.
I indledningen viderebringes nogle meget kritiske  

 udtalelser om klageren fra tre centralt placerede personer, [PM], [PØ]  

 og [JD].
Udtalelserne følges i løbet af udsendelsen op med  

 disse personers opfattelse af omstændighederne i forbindelse med  

 auktionsmødet den 11. februar 1993. Udsagn fra en række  

 personer, der overværede auktionsmødet, supplerer  

 udtalelserne.
Over for disse udtalelser stilles klagerens syn på  

 forløbet.
Klageren har ikke ønsket at medvirke i udsendelsen,  

 men Danmarks Radio videregiver i stedet dele af den forklaring, som klageren  

 afgav under behandlingen af sagen i Vestre Landsret.
Det fremhæves, at  

 Vestre Landsret lagde klagerens opfattelse af forløbet til grund og  

 stadfæstede, at tvangsauktionen var gennemført.
Det  

 anføres tillige i udsendelsen, at advokaten for DLR i landsretten  

 støttede klagerens forklaring.
Sagen var på udsendelsens tidspunkt  

 færdigbehandlet i såvel Retten i Thisted som i Vestre Landsret,  

 men det var endnu uafklaret, om sagen også kunne prøves ved  

 Højesteret.
Dette bevirker efter Pressenævnets opfattelse ikke,  

 at Danmarks Radio er afskåret fra at tage sagen op til behandling i en  

 udsendelse som den foreliggende.
 Ved udsendelsens fokusering på sagens omtvistede del  

 er der sket en forenkling af det samlede forløb, men der ses ikke  

 herved i forhold til udsendelsens tema at være sket en fordrejning  

 eller udeladelse af væsentlige oplysninger.
 På det anførte grundlag finder  

 Pressenævnet ikke, at Danmarks Radio har overtrådt god  

 presseskik.
 Afsagt den 14. juni 1994.
