 »Fremgangsmåde til fremstilling af fedtstoffer« blev anset  

 som en ansøning om patent på fremgangsmåde ved tilvirkning af næringsmidler  

 og dermed en ikke-patenterbar fremgangsmåde i medfør af patentlovens kapitel  

 11, nr. 1, stk. 2.
År 1984, den 13. marts afsagde patentankenævnet (Beyer, Grønning-Nielsen,  

 Franck, P.F.
Jensen, Vørts) følgende k e n d e l s e i sagen j.nr.
P. 24/81: Klage fra Unilever N.V., Holland, v/patentbureau Budde, Schou & Co.
over patentdirektoratets afgørelse af 6. august 1981 af patentansøgning nr.  

 3632/71.
Den 22. juli 1971 indleverede klageren en ansøgning om patent på en  

 »fremgangsmåde til fremstilling af fedtstoffer«.
Ansøgningen  

 indeholdt 23 krav.
 Ansøgningens krav 1 lød således:
»Margarinefedtstof til anvendelse i smørlignende produkter, k e n d e  

 t e g n e t ved, at det indeholder mindst 3% trans-syre og som den  

 overvejende, mættede fedtsyrekomponent randomiseret palmitinsyre og omfatter  

 et inter-esterificeret palmitinfedtstof.« Til kravet var knyttet underkravene 2-14.
 Kravene 15-23 lød således:
 »15. Fremgangsmåde til fremstilling af et margarinefedtstof, k e n d  

 e t e g n e t ved, at den omfatter sammenblanding, co-randomisering og  

 isomerisering af et palmitinfedtstof og en vegetabilsk olie i en sådan grad  

 og i sådanne mængdeforhold, at indholdet af mættede fedtsyrer i  

 margarineblandingen hovedsagelig stammer fra randomiseret palmitinfedtstof,  

 og at margarinefedtstoffet kommer til at indeholde mindst 3% trans-syre.
 16. Fremgangsmåde ifølge krav 15, k e n d e t e g n e t ved, at  

 palmitinfedtstoffet blandes med en flydende vegetabilsk olie i mængdeforhold,  

 der giver et maksimalt indhold af mættede fedtsyrer på 35% og en dilatation  

 ved 20 grader C og på mindst 275 og ved 35 grader C på højst 90.
 17. Fremgangsmåde ifølge krav 15 og 16, k e n d e t e g n e t ved, at  

 indholdet af trans-syre i margarinefedtstoffet tilvejebringes ved delvis  

 hærdning af mindst en af komponenterne for margarinefedtstoffet før  

 sammenblandingen.
 18. Fremgangsmåde ifølge krav 15 eller 16, k e n d e t e g n e t ved, at  

 indholdet af trans-syre tilvejebringes ved delvis hærdning af den  

 inter-esterificerede blanding.
 19. Fremgangsmåde ifølge et hvilket som helst af kravene 15-18, k e n d e  

 t e g n e t ved, at praktisk taget alle komponenterne er inter-esterificeret  

 tilsammen.
 20. Fremgangsmåde til fremstilling af et margarinefedtstof, k e n d e t e  

 g n e t ved, at en flydende vegetabilsk olie hydrogeneres under selektive  

 betingelser til tilvejebringelse i margarinefedtstoffet af et indhold af  

 trans-syre på 6-30%, hvorefter den delvis hærdede olie blandes med en  

 omtrentlig lige så stor mængde af palmeolie og blandingen randomiseres.
 21. Margarineolie fremstillet ved fremgangsmåden ifølge et hvilket som  

 helst af kravene 15-20.
 22. Spiseligt fedtstof i hovedsagen som beskrevet i eksemplerne.
23. Margarine og lignende smøreemulsioner, hvori fedtstoffet omfatter et  

 fedtstof ifølge krav 21 eller 22.« Patentdirektoratet afslog ved skrivelse af 6. august 1981 ansøgningen med  

 følgende begrundelse:
 »Som tidligere herfra fremført angår ansøgningen næringsmidler og  

 fremgangmåder ved tilvirknig af næringsmidler, nemlig henholdsvis margarine  

 og lignende fedtemulsioner og det heri indgående fedtstof samt fremgangsmåder  

 til fremstilling af sidstnævnte.
De ifølge opfindelsen tilvejebragte fedtstoffer skal anvendes i margarine  

 i stedet for sædvanlig anvendte fedstoffer og bibringer derfor ligesom disse  

 margarinen dens karakter af næringsmiddel.
De ifølge opfindelsen  

 tilvejebragte fedtstoffer må således - ligesom de kendte og hidtil anvendte  

 fedtstoffer - anses for nærningsmidler.
For så vidt angår fremgangsmåderne til fremstilling af de pågældende  

 fedtstoffer, er det forhold, at der - som anført i Deres ovennævnte skrivelse  

 - ikke er tale om nogen ændring eller forbedring af deres næringsværdi, men  

 kun om en forbedring af deres fysiske egenskaber, ikke afgørende for  

 bedømmelsen af, om fremgangsmåderne indebærer en tilvirkning af et  

 næringsmiddel.
Det er det derimod, at der ved disse fremgangsmåder  

 fremstilles slutprodukter, der adskiller sig væsentligt fra  

 udgangsmaterialerne.
Af de anførte grunde må det derfor fastholdes, at ansøgningen er udelukket  

 fra adgang til patent, jfr. patentlovens kapitel XI, pkt. 1, stk. 2.« Denne afgørelse har klageren ved skrivelse af 6. oktober 1981 indbragt for  

 patentankenævnet.
 I skrivelse af 12. februar 1982 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling på grundlag af kravene 15-20, idet kravene 1-14 og 21-23  

 frafaldes.
 Klageren har særligt henvist til, at direktoratet i en række tilfælde har  

 meddelt patent på lignende ansøgninger, uanset at der har været tale om  

 næringsmidler.
 Sagen har været behandlet på nævnets møde den 27. februar 1984.
 Der har ikke været givet møde for nævnet.
 Nævnet skal udtale:
Under hensyn til, at de af klageren fremhævede patenter enten har  

 indeholdt »disclaimers« for næringsmiddelanvendelse eller har  

 vedrørt fremgangsmåder til forbedring af stoffets mekaniske egenskaber, og  

 idet direktoratets begrundelse i øvrigt kan tiltrædes bestemmes:
 Den påklagede afgørelse stadfæstes.
Patent på næringsmidler og patent på fremgangsmåder ved tilvirknig af  

 næringsmidler har kunnet meddeles i henhold til ansøgninger indleveret fra og  

 med 1. januar 1989 eller som i henhold til Patentlovens §14 anses som  

 indleveret efter denne dato, jf.
Industriministeriets bekendtgørelse nr. 511  

 af 23. august 1988, jf. patentlovens kapitel 11, nr. 1, stk. 2.
