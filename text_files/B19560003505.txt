 I henhold til den finansministeren ved lov nr. 313 af 20. december 1915 §  

 9 givne bemyndigelse fastsættes herved, at der til berigtigelse af  

 stempelafgiften efter nævnte lov foruden de i bekendtgørelser nr. 315 af 21.  

 december 1915 og nr. 252 af 21. august 1916 nævnte stempelmærker til værdi 50  

 øre, 1 kr., 2 kr., 3 kr., 4 kr., 5 kr., 6 kr., 7 kr., 8. kr. 9 kr., 10 kr.,  

 20 kr., 30 kr., 50 kr., 100 kr., 200 kr. og 500 kr. vil blive fremstillet  

 stempelmærker til værdi 1000 kr. og 5000 kr.
 De nye mærker fremstilles som dobbeltmærker, betegnede henholdsvis nr. 1  

 og nr. 2, af samme farve, format og tegning som de andre, nu fremstillede  

 stempelmærker, og kan fra 1. april d.å. købes hos stempelpapirforhandlerne,  

 mærkerne til værdi 5000 kr. dog kun efter forudgående bestilling.
De i finansministeriets bekendtgørelser af 21. december 1915 og 19. januar  

 1916 nævnte dobbeltmærker til værdi 10 øre, 20 øre, 30 øre, 40 øre, 60 øre og  

 80 øre inddrages fra og med 1. april d.å. og ophører samtidig med at kunne  

 tjene til berigtigelse af stempelafgiften efter ovennævnte lov.
De herefter  

 uanvendelige dobbeltmærker kan, når de ikke frembyder tegn på at have været  

 benyttet, fås godtgjort uden erlæggelse af kendelse ved henvendelse til  

 skattedepartementet inden udgangen af 1956.
 FINANSMINISTERIET, DEN 16. FEBRUAR 1956.
 Kampmann/Troels Bruun.
