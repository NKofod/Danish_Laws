Bekendtgørelse om ændring af bekendtgørelse om krav om coronapas i kriminalforsorgens fængsler og arresthuse i forbindelse med håndtering af covid-19 § 1 I bekendtgørelse nr. 2035 af 10. november 2021 om krav om coronapas i kriminalforsorgens fængsler og arresthuse i forbindelse med håndtering af covid-19 foretages følgende ændringer:
 1. I § 1, stk. 1, nr. 1, ændres »96 timer« til: »72 timer«, og »72 timer« ændres til: »48 timer«.
 2. Overskriften før § 5 affattes således:
 »Kontrol af coronapas og skiltning«.
 3. I § 5 indsættes som stk. 2:
»Stk. 2. Kriminalforsorgen skal ved lokaler eller lokaliteter omfattet af § 2 opsætte informationsmateriale om kravet i § 2 og muligheden for bortvisning efter § 4.« 4. I § 7, stk. 1, indsættes efter »§ 5«: », stk. 1«.
§ 2 Bekendtgørelsen træder i kraft den 29. november 2021.
