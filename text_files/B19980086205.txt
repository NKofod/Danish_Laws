Bekendtgørelse om lodstvang for skibes  

 besejling af indre og ydre danske territorialfarvande I medfør af § 8, stk. 3 og 5, samt § 23, stk. 2, i  

 lodslov, jf. lovbekendtgørelse nr. 529 af 4. august 1989,  

 fastsættes:
 § 1. De i lovens § 8, stk. 1, nr. 1, 2 og 3,  

 nævnte tankskibe skal, når de har urensede tanke, som ikke er  

 sikrede med inaktiv gas, anvende lods.
 § 2. Lovens § 8, stk. 1, nr. 1, 2 og 3, og denne  

 bekendtgørelses § 1 finder ikke anvendelse på:
1)	olietankskibe under 1500 tons dødvægt, 2)	skibe, hvis fører mindst 5 gange inden for de seneste 6  

 måneder har besejlet det samme område med det samme skib, 3)	danske skibe, der, hvis de havde sejlet under udenlandsk flag, havde  

 haft ret til den pågældende sejlads uden at tage lods,  

 eller Stk. 2. Uanset stk. 1 finder skærpende bestemmelser  

 om pligt til at anvende lods i havne, farvandsområder m.v.  

 anvendelse.
 § 3. Et skib, som i medfør af lovens § 8,  

 stk. 2, ikke er forpligtet til at anvende lods, skal, hvis skibet er bestemt  

 for dansk havn, anvende lods ved sejlads i dansk indre og ydre  

 territorialfarvand ud for anløbshavn.
 Stk. 2. Bestemmelsen i stk. 1 medfører, at et skib  

 under sejlads til og fra en havn skal have lods om bord fra det tidspunkt,  

 hvor skibet sidste gang sejler ind på dansk territorialfarvand  

 før anløb af den pågældende havn, til det  

 tidspunkt, hvor skibet første gang efter afgang fra havn forlader  

 dansk territorialfarvand.
 § 4. Overtrædelse af denne  

 bekendtgørelse straffes med bøde.
 § 5. Bekendtgørelsen træder i kraft  

 den 1. januar 1999.
 Stk. 2. Samtidig ophæves bekendtgørelse nr. 578 af 10.  

 august 1990 om lodstvang for skibes besejling af indre og ydre danske  

 territorialfarvande.
