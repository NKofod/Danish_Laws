Nr BTL 18 Betænkning over Forslag til lov om æg og ægprodukter   

 Nr L 18 1991-92, 1. samling Afgivet af Landbrugs- og Fiskeriudvalget Afgivet: 19911127 Udvalget har behandlet lovforslaget i nogle møder og har herunder stillet spørgsmål til landbrugsministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
Erling Christensen (S) Eva Fatum (S) Arne Jensen (S) Henrik Dam Kristensen  

 (S) Jacob Lindenskov (S) Henning Nielsen (S) nfmd.
Bjørn Westh (S) Birthe  

 Hansen (SF) Jens Thoft (SF) Rønholt (KF) Grove (KF) Mejdahl (V) Sønderby  

 (V) fmd.
Svend Heiselberg (V) Niels Højland (FP) Marianne Jelved (RV)  

 Lysholm Christensen (KRF) Centrum-Demokraterne havde ikke medlemmer i udvalget.
Tillægsbetænkning Udvalget har, efter 2. behandling af lovforslaget optaget dette til fornyet udvalgsbehandling.
Udvalget har behandlet lovforslaget i en række møder og haft samråd med landbrugsministeren, der tillige skriftligt har besvaret spørgsmål fra udvalget.
Et af Landbrugsministeriet og Kommunernes Landsforening udarbejdet brev til levnedsmiddelkontrolenhederne og notat vedrørende udlægning af opgaver fra Veterinærdirektoratet til levnedsmiddelkontrolenhederne optrykkes som bilag til betænkningen.
 Endvidere har udvalget modtaget skriftlig og/eller mundtlig henvendelse  

 fra:
De Bornholmske Kommuners Fælles Laboratorieudvalg, Den Danske Dyrlægeforening og Kommunernes Landsforening.
 Der er af landbrugsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal (Fremskridtspartiets medlem af udvalget) indstiller forslaget  

 til vedtagelse, især fordi branchen ikke er fremkommet med en definition af  

 ægprodukter m.v., og fordi landbrugsorganisationerne ikke har haft  

 bemærkninger til lovforslaget.
 Det hindrer dog ikke Fremskridtspartiet i at påpege risikoen ved at  

 tillægge landbrugsministeren så mange beføjelser over for erhvervet, som  

 lovforslaget indebærer.
 Fremskridtspartiet vil derfor forbeholde sig ret til at gribe ind f.eks.  

 over for den indbyggede brugerbetaling, hvis den resulterer i at være en  

 skjult afgift eller skat på erhvervet.
Ændringsforslag Af landbrugsministeren , tiltrådt af udvalget :
Til § 8 1) Efter stk. 1 indsættes som nyt stykke:
»Stk. 2 . Landbrugsministeren kan varetage administrationen  

 af levnedsmiddellovens regler om autorisation af og kontrol med indretning og  

 drift af virksomheder, som skal autoriseres efter loven, og som tilvirker  

 eller engrosforhandler levnedsmidler, hvortil der kræves autorisation eller  

 godkendelse efter levnedsmiddelloven.
Landbrugsministeren kan fastsætte  

 nærmere regler herom.« Stk. 2-4 bliver herefter stk. 3-5.
Til § 15 2) I stk. 5 indsættes efter »andelsselskaber«:  

 », anpartsselskaber«.
Til § 17 3) Stk. 1 affattes således:
»Loven træder i kraft dagen efter bekendtgørelsen i Lovtidende.« Bemærkninger Til nr. 1 Veterinærdirektoratet har siden 1973 sammen med lovgivningen om husdyr og  

 om virksomheder, der producerer animalske levnedsmidler (særlovgivningen),  

 administreret levnedsmiddellovens regler om autorisation af  

 levnedsmiddelvirksomheder.
Direktoratet har endvidere varetaget overtilsyn og  

 klagesagsbehandling vedrørende kommunalbestyrelsernes administration af  

 levnedsmiddellovens bestemmelser om tilsyn med disse virksomheder samt om  

 detail- og engrosforhandling.
Sundhedsministeren har besluttet, at Levnedsmiddelstyrelsen fremover skal  

 varetage opgaverne efter levnedsmiddelloven.
Det er dog en forudsætning, at  

 ændringen så vidt muligt ikke medfører, at virksomheder, der på grund af  

 produkternes art er autoriseret eller skal autoriseres både efter  

 særlovgivningen og efter levnedsmiddelloven, underkastes autorisation og  

 kontrol af flere levnedsmiddelmyndigheder.
Som led i produktudviklingen og markedsføringen af nye produkter tilvirker  

 en række virksomheder i dag levnedsmidler omfattet af såvel  

 levnedsmiddelloven som særlovgivningen.
Denne udvikling må forventes at blive  

 forstærket i de kommende år.
 På kødområdet åbner den gældende kødlovs § 12 allerede mulighed for, at  

 Veterinærdirektoratet ved autorisation af kødvarevirksomheder kan tillade  

 disse at fremstille andre varer end kødvarer som led i produktionen af  

 færdigretter, og for at direktoratet kan fastsætte nærmere regler herom.
Det er hensigten at etablere en ordning, hvorefter en virksomhed, hvis  

 produktion i det væsentlige er omfattet af denne lov, også kan autoriseres og  

 kontrolleres af landbrugsministeren (Veterinærdirektoratet) efter  

 levnedsmiddellovens regler, hvis virksomheden i tilknytning til eller som led  

 i denne aktivitet inddrager produktion af produkter, hvortil der kræves  

 autorisation efter levnedsmiddelloven, og hvis virksomhedens produktionsanlæg  

 udgør en geografisk afgrænset produktionsenhed.
Sådanne virksomheder kan dog  

 anmode om, at autorisation efter levnedsmiddelloven meddeles af  

 Levnedsmiddelstyrelsen.
For så vidt angår andre virksomheder, hvis aktiviteter er omfattet af både  

 denne lov og af levnedsmiddelloven, kan landbrugsministeren på virksomhedens  

 anmodning meddele autorisation og udøve kontrol med virksomhedens indretning  

 og drift efter begge love, hvis virksomhedens produktionsapparat udgør en  

 geografisk afgrænset produktionsenhed.
Forinden landbrugsministeren i disse  

 tilfælde meddeler autorisation efter levnedsmiddelloven, indhentes en  

 udtalelse fra Levnedsmiddelstyrelsen.
Det er forudsat, at virksomhedens  

 anmodning imødekommes, medmindre væsentlige hensyn i det konkrete tilfælde  

 taler herimod.
I de tilfælde, hvor autorisation efter levnedsmiddelloven er  

 meddelt af landbrugsministeren, varetager denne opgaverne i medfør af  

 levnedsmiddelloven i relation til autorisation og kontrol med indretning og  

 drift og klagesagsbehandling i forbindelse hermed samt opkrævning af  

 kontrolbegyrer.
 For så vidt angår autorisation af virksomheder med henblik på produktion  

 af tilsætningsstoffer vil denne som hidtil blive meddelt af  

 sundhedsministeren.
 Det løbende tilsyn med ægproduktvirksomheder føres af  

 Veterinærdirektoratet, medens tilsynet med levnedsmiddelvirksomheder, der er  

 autoriseret eller godkendt i medfør af levnedsmiddelloven, føres af en af de  

 37 kommunale levnedsmiddelkontrolenheder.
For at opnå, at den løbende kontrol så vidt muligt kun udøves af een  

 myndighed, er det hensigten, at tilsynet med virksomheder, hvis produktion  

 overvejende er æg og ægprodukter, føres af Veterinærdirektoratet.
For  

 virksomheder, hvis produktion kun i begrænset omfang udgøres af æg og  

 ægprodukter, er det tilsvarende tanken, at tilsynet efter aftale mellem  

 Veterinærdirektoratet og den pågældende levnedsmiddelkontrolenhed varetages  

 af levnedsmiddelkontrolenheden.
Kontrolsystemet tænkes i øvrigt tilrettelagt  

 fleksibelt i overensstemmelse med den hidtidige ordning.
 I det omfang en virksomhed er autoriseret af landbrugsministeren til  

 produktion både efter denne lov og efter levnedsmiddelloven, vil den  

 myndighed, der udøver kontrollen med virksomhedens indretning og drift på  

 sundhedsministerens vegne, også påse overholdelsen af levnedsmiddelloven i  

 øvrigt i overensstemmelse med de hidtil gældende retningslinjer i  

 samvirkecirkulæret.
 Tilsvarende retningslinjer tænkes anvendt for autorisation eller  

 godkendelse af engrosvirksomheder samt for tilsynet hermed.
 Fastsættelsen af nærmere regler, jf. det foreslåede stk. 2, sidste  

 punktum, vil ske efter forhandling med sundhedsministeren.
Til nr. 2 Justitsministeriet har efter fremsættelsen af lovforslaget henstillet, at  

 der foretages en præcisering af lovforslagets straffebestemmelse, hvorved  

 bestemmelsen udvides til udtrykkeligt også at omfatte anpartsselskaber.
Til nr. 3 Da lovforslaget ikke var færdigbehandlet til den oprindeligt foreslåede  

 ikrafttrædelsesdag den 31. december 1991, foreslås det, at ikrafttrædelsen i  

 stedet fastsættes til dagen efter bekendtgørelsen i Lovtidende.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Jens Thoft (SF) Rønholt (KF) Grove (KF) Mejdahl  

 (V) Sønderby (V) fmd.
Svend Heiselberg (V) Niels Højland (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
Bilag Landbrugsministeriet Kommunernes Landsforening Til levnedsmiddelkontrolenhederne Lovgivning om kød, mælk og mælkeprodukter, ægprodukter m.v.
 På foranledning af, at der i forbindelse med fremsættelse af ovennævnte  

 lovforslag om kød, mælkeprodukter, ægprodukter m.v. fra forskellig side er  

 blevet rejst spørgsmål om den fremtidige kontrol med visse produkter, har der  

 den 1. april 1992 været afholdt et møde mellem Kommunernes Landsforening og  

 Landbrugsministeriet om dette spørgsmål på grundlag af vedlagte notat  

 udarbejdet i fællesskab mellem Landbrugsministeriet og Kommunernes  

 Landsforening.
Særlig interesse har knyttet sig til kød- og kødproduktområdet, idet dette  

 område p.t. er reguleret af eksport- og hjemmemarkedsbestemmelser underlagt  

 kontrol henholdsvis via Veterinærdirektoratets kødkontroldistrikter og de  

 fælleskommunale levnedsmiddelkontrolenheder.
Denne opdeling kan ikke  

 opretholdes ved etablering af det indre marked pr. 1. januar 1993, og  

 kommunalt godkendte kødengrosvirksomheder og private slagtehuse, der var i  

 drift pr. 1. januar 1992, skal ifølge EØF-regler inden 1. april 1992  

 fremsende ansøgning om den fremtidige status enten som EØF-godkendt  

 virksomhed, dvs. eksportvirksomhed efter gældende bestemmelser, eller  

 midlertidigt autoriseret virksomhed med de begrænsninger for forhandling,  

 forpligtelser vedrørende planer for opfyldelse af indretninger m.v., dette  

 indebærer.
Efter den nugældende lovgivning skal ansøgning om  

 EØF-eksportautorisation behandles af Veterinærdirektoratet.
Der er i loven  

 ikke hjemmel til, at sådanne ansøgninger behandles af kommunerne.
De fremsendte lovforslag indeholder alle en hjemmel for  

 landbrugsministeren til at fastsætte regler om andre offentlige myndigheders  

 eller institutioners medvirken ved varetagelse af opgaver efter loven efter  

 forhandling med vedkommende minister eller vedkommende kommunale  

 organisation.
Det er Landbrugsministeriets hensigt at udnytte disse  

 bestemmelser, således at kontrolopgaver omfattende tilsyns- og  

 laboratorievirksomhed inden for de nævnte lovgivninger fortsat skal udføres  

 af de fælleskommunale levnedsmiddelkontrolenheder, mindst i det omfang disse  

 hidtil er blevet varetaget af enhederne.
Det er endvidere hensigten at udlægge kontrolopgaver inden for en række  

 produktområder, som ikke tidligere er blevet varetaget af enhederne.
Dette  

 gælder særligt mejeriprodukt-, margarine- samt æg- og ægproduktområderne.
En række produktområder er endnu ikke reguleret af  

 fællesskabsbestemmelser, og der er således betydelig uklarhed vedrørende  

 såvel, hvilken kontrolaktivitet der vil blive tale om inden for det enkelte  

 produktområde, som hvilken status den enkelte virksomhed og grossist vil søge  

 autorisation til.
Dette medfører, at det ikke p.t. er muligt at opgøre det  

 samlede ressourceforbrug, der nødvendiggøres af den forestående omfordeling  

 af opgavevaretagelserne.
 Ud fra en samlet vurdering synes det imidlertid åbenbart, at der, for så  

 vidt angår opgavevaretagelsen af de fælleskommunale  

 levnedsmiddelkontrolenheder, vil blive tale om en nettotilgang.
 Ovenstående fremsendes til orientering, idet det skal nævnes, at mødet har  

 været særdeles nyttigt, og har medvirket til at skabe klarhed vedrørende  

 intentionerne med de myndigheds- og tilsynsbestemmelser, der er indeholdt i  

 de fremsatte lovforslag inden for det animalske produktområde.
Med venlig hilsen Laurits Tørnæs Hilmar Sølund Bilag LandbrugsministerietKommunernes Landsforening Den 1. april 1992 Notat vedrørende udlægning af opgaver fra Veterinærdirektoratet til  

 levnedsmiddelkontrolenhederne A.
Arbejdsfordeling mellem Veterinærdirektoratet og  

 Levnedsmiddelkontrolenhederne Landbrugsministeriet foreslår udlægning af varetagelsen af følgende nye  

 opgaver til levnedsmiddelkontrolenhederne:
- kontrol i henhold til direktiv 89/662 med indførsel af animalske  

 produkter fra andre EF-lande i engros- og detailleddet samt i relation til de  

 produktionsvirksomheder, hvor levnedsmiddelkontrolenhederne varetager  

 tilsynet, - registrering og tilsyn med produktionsmælkbesætninger i det omfang, der  

 etableres et systematisk tilsyn efter vedtagelsen af direktivforslaget om  

 handel med rå mælk og mælkeprodukter.
Registrering og tilsyn med engroslagre  

 og grossister på mejeriproduktområdet samt tilsyn med  

 mejeriproduktvirksomheder, - autorisation/registrering og tilsyn med producenter af metodeæg,  

 ægpakkerier, ægeksportører og æggrossister.
Tilsyn med ægproduktvirksomheder, - autorisation/registrering og tilsyn med margarinegrossister,  

 -eksportører og -engroslagre.
Tilsyn med margarinefabrikker, - tilsyn med slagterier godkendt til hjemmemarked/lokalmarked.
Tilsyn med  

 mindre EF-eksportautoriserede kødvirksomheder uden  

 tredjelandseksportautorisation (kødopskæringsvirksomheder samt kødengros- og  

 kødproduktvirksomheder, herunder virksomheder, autoriseret i henhold til  

 artikel 11 i direktiv 92/5, samt køle- og frysehuse for kød).
 Udlægning af opgaverne forudsætter etablering af lovhjemmel, jf. de af  

 landbrugsministeren fremsatte lovforslag.
 Det er Landbrugsministeriets opfattelse, at de kommunale  

 levnedsmiddelkontrolenheder herudover fortsat skal varetage de typer af  

 opgaver, som de hidtil har varetaget i henhold til særlovgivningen.
B.
Principperne for samarbejde mellem Veterinærdirektoratet og  

 levnedsmiddelkontrolenhederne Veterinærdirektoratet har fuld instruktionsbeføjelse, og direktoratet  

 udøver tilsyn med enhedernes virksomhed på området.
Veterinærdirektoratet kan  

 bl.a. fastsætte tilsynsfrekvenser og antal og art prøver, der skal undtages.
 Veterinærdirektoratet kan i særlige tilfælde overtage tilsynet med en  

 bestemt virksomhed eller virksomhedstype, hvis det skønnes fagligt påkrævet.
 Veterinærdirektoratet er klagemyndighed med call-in beføjelser i forhold  

 til enhedernes afgørelser.
 Enhedernes personale omfattes i relation til særlovsområdet af de samme  

 regler som Veterinærdirektoratets personale med hensyn til fortrolighed i  

 relation til prøveresultater m.v., herunder egenkontrolresultater.
Offentliggørelsen af oplysninger angående produktionsmæssige forhold i den  

 enkelte eksportvirksomhed kan have vidtgående konsekvenser, også for andre  

 virksomheder i branchen.
Opgaver på særlovgivningens område varetages efter  

 delegation fra landbrugsministeren.
Veterinærdirektoratet varetager  

 overtilsyn på området samt koordineringen af al kommunikation af  

 kontroloplysninger til EF-Kommissionen, Landbrugsministeriet eller  

 offentligheden.
Enhederne skal med hensyn til personalets kvalifikationer og  

 laboratoriefaciliteter være således udstyret, at de efter  

 Veterinærdirektoratets vurdering på fagligt forsvarlig måde kan varetage de  

 opgaver, der udlægges.
Regeringen har besluttet ikke - i forbindelse med  

 udlægningen af opgaver på særlovsområdet - at fremsætte lovforslag om en  

 ændring af levnedsmiddelkontrollens organisation.
Strukturrationalisering på  

 levnedsmiddelområdet, som fortsat er påkrævet, forventes derfor at ske ved en  

 fremskyndelse af de igangværende tendenser til sammenlægninger.
 Kontrollen på EF-autoriserede kødvirksomheder udøves af enhederne ved  

 tilknyttede dyrlæger, som er autoriseret af Veterinærdirektoratet på  

 tilsvarende måde som dyrlæger ansat til udøvelse af kødkontrol ansat under  

 Veterinærdirektoratet.
 Der etableres direkte elektronisk kommunikation mellem  

 Veterinærdirektoratet og enhederne, bl.a. af hensyn til udøvelsen af  

 importkontrollen.
 Kontrollen forventes finansieret ved fuld brugerbetaling senest fra  

 finansåret 1994. Det forudsættes, at der ikke som følge af omlægningen i sig  

 selv sker en stigning i de samlede kontroludgifter inden for de pågældende  

 områder.
 Der sikres mulighed for opgørelse af enhedens samlede kontroludgifter på  

 særlovsområdet og fordeling af kontroludgifter på de enkelte virksomheder.  

 Kontrolgebyrerne fastsættes af Veterinærdirektoratet under hensyn til de  

 direkte tilsyns- og analyseudgifter og relevante overhead udgifter.
 Der tilstræbes ikrafttræden for så vidt angår importkontrollen 1. juli  

 1992 og de øvrige opgaveområder pr. 1. januar 1993 i overensstemmelse med  

 EF-reglerne.
 Følgende skema afspejler de skønsmæssige konsekvenser af foranstående.  

 Skemaet omfatter alene opgaver, der påvirkes af aftalen, samt nye EF-regler.
 Kommunal kontrol:
 (1) Der er tale om et usikkert skøn på et tidspunkt, hvor ikke alle  

 direktiver er vedtaget/gennemført.
(2) Tallene i citationstegn.
Udgangstallet på 20 årsværk er KL's skøn på  

 basis af tidligere oplyst ressourceforbrug på 5-6 mio. kr.
Det forventes, at  

 der ved delingen vil ske overførsel af virksomheder såvel fra som til  

 LKE'erne, og at delingen vil medføre et ressourceforbrug mindst svarende til  

 det hidtidige forbrug.
Som følge af bestemmelserne i bl.a. ferskkøddirektivet  

 kan der forudses et behov for forøget kontrolintensitet, som på grundlag af  

 foreliggende foreløbige oplysninger skønnes at udgøre ca. 10 årsværk.
(3) Skønnet tal.
Behovet vil bero på den nærmere tilrettelæggelse,  

 tilsynsfrekvens m.v.
(4) LKE'erne udfører i dag opgaver, som ikke er medregnet i oversigten.
De  

 8 årsværk efter korrektion er skøn over nye opgaver.
Hertil kommer eventuelt  

 opgaver vedrørende kontrol med produktionsmælkbesætninger.
