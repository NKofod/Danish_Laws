I forbindelse med, at administrationen af landbrugslovens kap.
I-IV og  

 jordfordelingslovens § 9 er blevet overført fra Matrikeldirektoratet til  

 Jordbrugsdirektoratet, er der ved bekendtgørelse nr. 668 af 14. oktober 1988  

 om jordfordeling mellem landejendomme fastsat nye regler for fremgangsmåden  

 ved behandlingen af mindre jordfordelingssager, dvs. sager om  

 jordomlægninger, der kan opnå begunstigelser efter jordfordelingslovens § 9.
1. Generelle bemærkninger Efter bestemmelserne i § 9 i jordfordelingsloven kan parterne i sager om  

 jordomlægninger mellem landbrugsejendomme opnå begunstigelser efter lovens §  

 8, stk. 1 og 3, når et jordstykke overdrages til anden ejer, og  

 Jordbrugsdirektoratet finder, at overdragelsen vil virke til fremme af en  

 hensigtsmæssig fordeling af landbrugsjorderne eller disses landbrugsmæssige  

 udnyttelse.
Reglerne for, hvilke jordomlægninger der kan behandles som mindre  

 jordfordelingssager, fremgår nærmere af pkt. 2 i dette cirkulære.
Reglerne  

 har til formål at fremme initiativet til jordfordeling i forbindelse med  

 omlægning af jorder mellem landbrugsejendomme, herunder at fremme en  

 hensigtsmæssig arrondering af de enkelte ejendomme og at tilskynde til, at  

 flere ejendomme inddrages i sagerne.
2. Betingelser for tilskud efter lovens § 9 Efter § 3, stk. 3, i bekendtgørelsen kan begunstigelser efter  

 jordfordelingslovens § 9 normalt kun forventes i tilfælde, hvor en sag  

 omfatter jordomlægninger mellem mindst 3 landbrugsejendomme.
Bestemmelsen  

 gælder både mageskifter og overdragelser, hvor der ikke er tale om  

 mageskifter.
Følgende jordomlægninger vil i almindelighed kunne godkendes  

 efter jordfordelingslovens § 9 som mindre jordfordelingssager:
Det vil normalt være en forudsætning, at vejafstanden fra ejendommens bygninger til suppleringsjorden  

 ikke overstiger 500 m, (ved eng- og moselodder m.v. kan dog accepteres større  

 afstande, normalt indtil 2 km), og at der ikke er tale om færdsel ad eller  

 tværs over stærkere trafikeret vej eller vej gennem tæt bebygget område, og at de fremtidige ejendomme mindst får en sådan størrelse, at de må anses  

 som bevaringsværdige jordbrugsbedrifter, der skønnes egnet til at opretholdes  

 på længere sigt.
 Hvis ganske særlige forhold taler for det, kan der gives tilskud, selv om  

 der kun indgår 2 landbrugsejendomme i en sag.
 Der vil ikke blive givet tilskud til sammenlægning af hele  

 landbrugsejendomme eller til jordomlægning, hvor hele jordtilliggendet  

 sammenlægges med en anden landbrugsejendom, medens en parcel med ejendommens  

 bygninger fraskilles til beboelse.
 Det samme gælder, hvis en væsentlig del af jordtilliggendet sammenlægges  

 med anden landbrugsejendom, og restparcellen nedbringes til at omfatte  

 ejendommens bygninger og et mindre jordtilliggende, der ønskes opretholdt som  

 et fritidslandbrug med landbrugspligt.
3. Godkendelse af mindre jordfordelingssager Ønskes en sag om jordomlægning mellem landbrugsejendomme behandlet som en  

 mindre jordfordelingssag, skal parterne anmode om det i forbindelse med  

 ansøgning om jordomlægningen efter landbrugsloven.
 Jordbrugsdirektoratet meddeler i forbindelse med afgørelsen efter  

 landbrugsloven, om jordomlægningerne kan godkendes som tilskudsberettigede  

 efter jordfordelingslovens § 9. Hvis kun en del af jordomlægningerne kan  

 godkendes som tilskudsberettigede, oplyser Jordbrugsdirektoratet, hvilke  

 parceller der kan opnå begunstigelser efter jordfordelingsloven.  

 Jordbrugsdirektoratet oplyser tillige, hvor stor en del af  

 landinspektørudgifterne der kan ydes tilskud til.
Det tilskud, der kan ydes til udgifterne til landinspektørbistand efter  

 jordfordelingslovens § 9, jf. § 8, stk. 3, vil normalt være 50 pct. af  

 landinspektørens honorar, befordringsgodtgørelse og udlæg.
Hvis de samlede  

 jordomlægninger vedrører mindst 5 landbrugsejendomme, og alle  

 jordomlægningerne kan godkendes efter retningslinierne i pkt. 2, kan der ydes  

 tilskud på indtil 100 pct.
 Landinspektøren kan efter de nævnte regler få afklaret, om der kan opnås  

 tilskud efter jordfordelingsloven, inden der iværksættes udstykningsarbejder,  

 opmåling i marken m.v.
 Der kan kun forventes tilskud efter jordfordelingsloven, hvis der har  

 været søgt tilskud i ansøgningen om tilladelse efter landbrugsloven.
4. Fritagelse for udstykningsafgift og gebyr til  

 Matrikeldirektoratet Kopier af matriklens kort og oplysninger om arealer og lignende fra  

 matriklen, der er nødvendige for registreringen af jordomlægningerne i  

 matriklen, leveres af Matrikeldirektoratet uden gebyr, jf. lovens § 8, stk.  

 1. Det er en forudsætning, at der ved bestillingen af kopier i  

 Matrikeldirektoratet vedlægges dokumentation for, at Jordbrugsdirektoratet  

 har godkendt jordomlægningerne som tilskudsberettigede efter lovens § 9.
Udgifter til kopier, der har været nødvendige for udarbejdelse af  

 ansøgningen til Jordbrugsdirektoratet, refunderes dog også, hvis tilskud  

 bliver bevilget.
Sådanne udgifter anføres som et særligt udlæg i  

 landinspektørens opgørelse.
Jordomlægningerne er fritaget for udstykningsafgift i henhold til § 3,  

 stk. 2, i lov om afgift for ekspedition af udstykningssager.  

 Jordomlægningerne er ligeledes fritaget for gebyr for attestation af  

 parcelkort.
Kort, der ikke vedrører jordomlægninger, der er godkendt som  

 tilskudsberettigede, er derimod ikke fritaget for attestationsgebyr.
5. Tilskud til udgifter til landinspektør Jordbrugsdirektoratet giver - som nævnt i pkt. 3 - meddelelse om, hvor  

 stor en del af landinspektørudgifterne der kan ydes tilskud til i forbindelse  

 med godkendelse af sagen efter landbrugsloven.
Af hensyn til beregningen af tilskuddets størrelse skal landinspektøren  

 (uden for Sønderjylland) fremsende den færdigt udarbejdede udstykningssag,  

 vedlagt en opgørelse over landinspektørens honorar m.v., til  

 Jordbrugsdirektoratet, inden sagen indsendes til Matrikeldirektoratet.
Efter  

 gennemgang af sagen videresender Jordbrugsdirektoratet sagen til  

 Matrikeldirektoratet, medmindre andet er ønsket.
Samtidig får landinspektøren  

 meddelelse om det beløb, der kan ydes som jordfordelingstilskud.
 I Sønderjylland, hvor matrikulært arbejde udføres af en  

 statslandinspektør, sker udbetaling af jordfordelingstilskud på grundlag af  

 en opgørelse fra statslandinspektøren.
 Tilskuddet udbetales, når Jordbrugsdirektoratet har modtaget meddelelse  

 fra Matrikeldirektoratet om, at sagen er godkendt endeligt i henhold til  

 udstykningsloven, jf. punkt 6.
Tilskuddets størrelse fastsættes på grundlag af opgørelsen over  

 udgifterne, herunder landinspektørhonorar, befordringsudgifter og udlæg.  

 Honoraret skal beregnes efter honorarregler, der er udarbejdet af  

 Praktiserende Landinspektørers Forening.
Opgørelsen skal indeholde henvisning  

 til benyttede takster i honorarreglerne og indeholde oplysning om grundlaget  

 for honorarberegningen.
Alle timebetalingsarbejder og udlæg skal være  

 specificerede.
I opgørelsen kan medtages tillæg efter honorarreglerne for  

 betinget approbation for så vidt angår parceller, der overdrages til  

 sammenlægning med anden landbrugsejendom.
Som det fremgår af pkt. 4 er sager, der godkendes som tilskudsberettigede  

 efter lovens § 9, fritaget for gebyr for kopier af kort og oplysninger om  

 areal m.v. fra matriklen samt for udstykningsafgift og gebyr for attestation  

 af parcelkort.
Disse udgifter skal derfor normalt ikke medtages i opgørelsen  

 over udgifter til landinspektørbistand.
Der må ikke i opgørelsen medtages honorar for arbejder, der ikke efter  

 reglerne i udstykningsbekendtgørelsen er nødvendige for, at sagen kan  

 ekspederes.
Der gives ikke tilskud til udfærdigelse af kort, der ikke  

 vedrører omlagte arealer, f.eks. parcelkort over restparceller.
Sådanne kort  

 kan heller ikke forventes fritaget for gebyr for attestation, jf. pkt. 4. I  

 opgørelsen må ikke medtages udgifter til undersøgelse i marken af grænserne  

 for andre lodder end dem, der indgår i jordomlægningen.
Tilskud til landinspektørbistand angår alene udgifter til den matrikulære  

 berigtigelse af jordomlægninger.
I opgørelsen må derfor ikke medtages  

 udgifter til planlægning, forhandling m.v.
Der kan i almindelighed ikke  

 medtages udgifter til skelsætning.
6. Udbetaling af jordfordelingstilskud Jordbrugsdirektoratet udbetaler jordfordelingstilskud umiddelbart efter,  

 at direktoratet har modtaget meddelelse fra Matrikeldirektoratet om, at sagen  

 er godkendt endeligt i henhold til udstykningsloven.
Udbetaling af tilskud  

 sker normalt gennem postvæsenet (pr. giro eller udbetalingskort).
Indsendelse af kvittering for beløbets modtagelse er unødvendig.
Af  

 praktiske hensyn foretrækker Jordbrugsdirektoratet at udbetale tilskuddet til  

 den landinspektør, der har indsendt sagen.
De sager, der indsendes til  

 Jordbrugsdirektoratet med honoraropgørelse, jf. punkt 5, skal derfor ved  

 indsendelsen til Jordbrugsdirektoratet være vedlagt fuldmagt for  

 landinspektøren til at modtage beløbene på parternes vegne.
Hvis  

 tilskudsbeløb undtagelsesvis skal udbetales til parterne, skal der i  

 ansøgningen være oplyst vedkommendes navn, stilling og postadresse samt  

 eventuelt girokontonummer.
 7. Ikrafttræden m.v.
 Reglerne i dette cirkulære gælder fra den 1. januar 1989. Samtidig ophæves  

 cirkulære nr. 95 af 8. juli 1983 om behandling af mindre jordfordelingssager.
