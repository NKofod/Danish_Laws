Moms Reference:
ML § 34, stk. 1, nr. 1 A ApS klagede over, at told- og skatteregionen ikke havde anset salg af  

 juletræer for omfattet af afgiftsfritagelsen i momslovens § 34, stk. 1,  

 nr. 1, hvorefter der er beregnet moms at salget med 135.400 kr.
 Det er oplyst, at selskabet har solgt juletræer til B i Tyskland.  

 Juletræerne er leveret fra 26. november til 3. december 1997. Der er  

 fremlagt fragtdokumenter og fakturaer.
Selskabet har ved angivelse af 18. januar 1998 af listeoplysninger for  

 oktober kvartal 1997 angivet et salg til en tysk erhverver på 510.823  

 kr. uden anførsel af dennes momsnummer.
Det er oplyst, at det  

 pågældende tyske momsnummer ville fremkomme efterfølgende,  

 hvilket imidlertid ikke skete.
Regionen anmodede herefter ved SCAC-blanket af  

 25. februar 1998 de tyske myndigheder om at undersøge, hvorvidt den  

 pågældende erhverver  var momsregistreret i Tyskland.
Ved telefax  

 af 10. marts 1998 modtaget i Told- og Skattestyrelsen har de tyske  

 myndigheder meddelt, at B ikke var registreret.
Der er fremlagt skrivelse af 12. juni 1998 fra en tysk advokat til  

 selskabet.
Denne skrivelse er oversat med følgende ordlyd:
"I ovennævnte sag har vi allerede sendt Dem fogedforretning af  

 08.04.1998 fra byretten i X.
Vi erindrer om vort brev af 05.05.1998. Vi faxer  

 dem hermed endnu en gang fogedforretningen.
Originalen befinder sig her  

 på vort kontor.
Vi har i denne sag bestræbt os på at få den aftalte  

 købspris fra hr.
B.
Dette har ikke været muligt.
Hr.
B befinder  

 sig i varetægtsarrest på grund af mistanke om omfattende  

 lovovertrædelser.
Ifølge oplysninger fra statsadvokaturen ved  

 landsretten vil han få en betydelig frihedsstraf på mindst 5  

 år.
Dermed er det for en overskuelig tid ikke muligt at få nogen  

 penge fra hr.
B.
 De har desværre været udsat for en bedrager.
 Ifølge vore retlige undersøgelser skal De derfor ikke betale  

 moms i Danmark.
Skulle myndighederne alligevel volde Dem vanskeligheder, beder vi Dem give  

 os meddelelse herom.
Vi står gerne til rådighed såfremt De  

 ønsker vor hjælp, eller hvis Deres rådgiver ønsker  

 vor assistance.
Vi har arbejdet med denne sag siden 0501.1998 og har allerede en  

 omfangsrig sagsmappe.
Vi har prøvet alle civilretlige og  

 strafferetlige indfaldsvinkler.
Juletræerne, som De har leveret, er  

 blevet solgt, og hr.
C, der ligeledes er en bedrager, har stukket pengene i  

 lommen.
Også hr.
C vil ifølge statsadvokaturen få en  

 frihedsstraf på mindst 5 år.
Vi har også anmeldt hr.
C for underslæb.
Dermed er der desværre ingen penge at hente." Der er videre fremlagt skrivelse af 5. oktober 1998 fra den tyske advokat  

 til selskabet, der er oversat med følgende:
"I ovennævnte sag er den iværksatte tvangsfogedforretning,  

 på grundlag af den af os udvirkede hjemmel, desværre  

 forløbet uden resultat.
Vi henviser i øvrigt til vort brev af  

 12.06.1998.
 Stillet over for denne situation tillader vi os at afslutte sagen, da de  

 omkostninger, der er forbundet med videre fogedforretning ikke længere  

 står i noget forsvarligt forhold til udsigterne for et resultat.
 Vi vedlægger faktura for udlæg og gebyrer og beder Dem  

 indbetale beløbet til en af vore konti.
Med den vedlagte hjemmel kan De foretage fogedforretning indtil  

 udløbet af en periode på 30 år.
Rentekrav forældes  

 derimod allerede om 4 år, hvis ikke forældelsen forinden stilles  

 i bero.
Skulle De derfor i mellemtiden komme i besiddelse at oplysninger om  

 ændringer skyldners formue- og indkomstforhold, står vi gerne til  

 rådighed, såfremt De ønsker at fortsætte sagen." Kopi af fogedforretningsansøgning er vedlagt.
Af denne  

 fremgår det, at hovedfordringen er på 139.917 DM.
 Der er videre vedlagt kreditnota af 1. december 1997 til B med  

 følgende ordlyd:
"Gutschrift wegend Lieferung, 8.100,00 DM" Faktura af 11. december 1997 og af 30. december 1997 vedrørende  

 salg af juletræer er vedlagt.
 Endelig er der vedlagt skrivelse af 11. december fra selskabet til C med  

 følgende ordlyd:
 "Hiermit ein Überblick über die finansiellen.
1. Ladung Ngr.
 1077 stk.
35.032,00 DM 2. Ladung Ngr.
 916 stk.
26.216,00 DM 3. Ladung Ngr.
 1000 stk.
29.380,00 DM 4. Ladung Ngr.
 1106 stk.
31.801,00 DM 5. Ladung Ngr.
 695 stk.
20.09,00 DM Total 4.794 stk.
142.527,00 DM Ladung von Fürth Ngr. 280 stk. x 16,00 DM = 4.480 Ngr. 120 stk. x 26,00 DM = 3.120 Transport 500 - 8.100,00 DM Zahlung bei check Mauer - 35.861,25 DM Zahlung bei check - 2.610,00 DM Rest zu zahlen 95.955,75 DM Danke für dein Arbeit bis jetzt." På denne skrivelse er der med håndskrift ved siden af de -  

 35.861,25 DM påført "kunne ikke indløses".
Regionen har ved den påklagede afgørelse forhøjet  

 selskabets momstilsvar med 135.400 kr., idet betingelserne for  

 afgiftsfritagelse, jf. momslovens § 34, stk. 1, nr. 1, ikke er til stede.  

 Selskabet er derfor betalingspligtig for så vidt angår moms af  

 den pågældende leverance.
Selskabets salg til B er opgjort til  

 142.527 DEM svarende til 541.602 kr. (kurs 380). Momsen er opgjort som 25 %  

 af 541.602 kr.
Regionen har ved afgørelsen lagt vægt på,  

 at erhverver ikke er momsregistreret, at selskabet som følge heraf  

 ikke har frigjort sig for betalingsforpligtelse af moms af den  

 pågældende leverance og, at leverancen derfor må anses som  

 en afgiftspligtig leverance her i landet, hvoraf der skal betales dansk moms.  

 Regionen har videre fundet, at reglerne om tab på debitorer ikke kan  

 anvendes i nærværende sag, idet momskravet er affødt af,  

 at erhverver i et andet EU-land ikke har svaret erhvervelsesmoms, hvorfor  

 betalingsforpligtelsen forbliver hos leverandøren, som ikke har sikret  

 sig, at erhverver var momsregistreret.
Der er således ikke tale om tab  

 på debitor i tilknytning til en leverance, hvor leverandøren har  

 opkrævet (faktureret) moms hos kunden.
 Selskabets repræsentant har over for Landsskatteretten nedlagt  

 påstand om, at der ikke er grundlag for opkrævningen af de  

 135.400 kr.
Der er til støtte herfor bl.a. gjort gældende, at der ikke er  

 tvivl om, hvem køber har været, og at juletræerne er  

 blevet leveret.
Det er oplyst, at selskabet i september 1997 blev  kontaktet  

 af en ny tysk kunde ved navn B om køb af juletræer.
Han  

 besigtigede træerne i oktober og handlen aftaltes, men B oplyste, at  

 hans virksomhed var under ændring, således at SE-nummer ville  

 blive fremsendt senere sammen med bankgaranti.
Umiddelbart forud for  

 leveringen fik selskabet bankgaranti, og SE-nummer blev oplyst telefonisk.  

 Bankgarantierne på i alt 68.000 DM blev afleveret men ikke notificeret  

 i banken.
I forbindelse med fakturering blev selskabet tilfældigt  

 opmærksom på, at det SE-nummer, som B havde oplyst, var identisk  

 med nummeret på en anden tysk kunde.
A tog straks til Tyskland for at  

 få afklaret forholdene.
På firmaadressen kunne B ikke opspores,  

 men hans medarbejder C gav A to tredjemandschecks, og ikke solgte  

 juletræer blev solgt til en anden af selskabets kunder.  

 Repræsentanten har henvist til kopi af opstilling af  

 mellemværendet at 11. december 1997. Det fremgår heraf, at  

 selskabet har givet kreditnota for 8.100 DM.
De to checks fremgår  

 også heraf, men det viste sig efterfølgende, at checken på  

 35.861,25 DM var udlignet.
Banken blev bedt om at gøre garantierne  

 gældende, men det viste sig, at den ene var falsk, og at den anden var  

 udlignet.
Det er herefter anført, at selskabet i hvert fald på  

 faktureringstidspunktet var i god tro med hensyn til det oplyste SE-nummer,  

 ligesom at erhververen i Tyskland netop er blevet domfældt for at have  

 drevet uregistreret momspligtig virksomhed.
Det er hertil anført, at  

 momslovens § 34, stk. 1, nr. 1, ikke ses at indeholde et objektivt ansvar.  

 Der er herved henvist til TfS 1998.783 side 2376 og 2368.
Det er subsidiært bl.a. gjort gældende, at  

 fakturabeløbene - ekskl. kreditnotaen på 8.100 DM - eller  

 134.427 kr. er inkl. moms, hvorefter der alene skal beregnes moms med 20 %  

 heraf, jf. momslovens § 27, stk. 1. Det er anført, at i henhold til  

 praksis anses en uspecificeret regning for at være incl. moms.
Henset  

 til, at pengene ved fogedforretning i Tyskland er konstateret tabt, er det  

 samtidig gjort gældende, at der er fradragsret for det beregnede  

 momsbeløb efter momslovens § 27, stk. 6. Det er for så vidt  

 angår de 8.100 DM anført, at selskabet gav kreditnota til B for  

 8.100 DM den 11. december 1997. Disse træer blev i stedet leveret til  

 en anden kunde,  ved faktura af 11. december 1997 for 7.584 DM.  

 Beløbet indgår på listeangivelsen for oktober kvartal  

 under 132661062. Kopi at listen er vedlagt.
Endvidere er vedlagt kopi af  

 faktura til samme kunde at 30. december 1997 på 5.730 DM, der  

 dækker resten af beløbet.
Regionen har under sagens behandling udtalt, at den udstedte kreditnota  

 på 8.100 DM ikke kan tillægges vægt i sagen, dels fordi  

 beløbet ikke er fratrukket i den rejste inkassosag mod B, og dels  

 fordi det i det hele taget ikke er muligt at fastslå identitet med de  

 træer, der er omfattet af de fakturaer, der er lagt til grund for det  

 rejste momskrav mod selskabet.
Regionen har videre anført, at det er  

 en følge af sælgers manglende omhyggelighed med sikring af, at  

 det oplyste momsnummer var gyldigt, der har skabt grundlag for videresalg af  

 de omhandlede partier træer, uden at der i noget EU-land er svaret moms  

 heraf.
Det er videre regionens opfattelse, at bestemmelserne i momslovens §  

 27, stk. 6, omkring tab på debitorer ikke kan anvendes i  

 nærværende sag.
Told- og Skattestyrelsen har indstillet afgørelsen  

 stadfæstet.
Styrelsen har herved henset til, at betingelserne for  

 momsfrit salg efter momslovens § 34, stk. 1, nr. 1, ikke er opfyldt, idet der  

 ikke er sket salg til en momsregistreret erhverver.
Det er videre  

 anført, at listesystemet af kontrolmæssige grunde stiller krav  

 til virksomheder om at være omhyggelige især ved salg til nye  

 kunder, idet virksomheder skal rette henvendelse til regionen for at få  

 verificeret et momsnummer.
Det er videre anført, at prisen i  

 forretningsforhold som udgangspunkt er excl. moms, hvilket tillige har  

 været forudsætningen for handlen i nærværende sag.  

 Det er endelig anført, at § 27, stk. 6, ikke finder anvendelse, idet  

 der ikke er tale om en momsberigtiget leverance.
 Landsskatteretten udtalte:
 I henhold til momslovens § 34, stk. 1, nr. 1, er følgende  

 leverancer af varer og ydelser fritaget for afgift:
"Levering af varer, der af virksomheden eller af erhververen eller for  

 disses regning forsendes eller transporteres til et andet EU-land, når  

 erhververen er registreret for merværdiafgift i et andet  

 EU-land...." Retten finder, at det er en forudsætning for momsfritagelsen, at  

 erhververen er momsregistreret.
Henset til, at dette ikke er tilfældet  

 i nærværende sag, findes leverancerne derfor ikke at være  

 omfattet af momslovens § 34, stk. 1, nr. 1.
 Leverancerne er derfor momspligtige her i landet, jf. momslovens §§ 4 og  

 14.
 Momsgrundlaget er herefter momslovens § 27, stk. 1, der har  

 følgende ordlyd:
"Ved levering af varer og ydelser er afgiftsgrundlaget vederlaget, heri  

 ikke indbefattet afgiften efter denne lov.
Finder betaling helt eller delvis  

 sted, inden levering finder sted, eller inden faktura udstedes, udgør  

 afgiftsgrundlaget 80 pct. af de modtagne beløb." § 27, stk. 6, har følgende ordlyd:
"I afgiftsgrundlaget kan fradrages 80 pct. af konstaterede tab på  

 uerholdelige fordringer vedrørende leverede varer og ydelser.  

 Såfremt fordringerne senere betales helt eller delvis, skal 80 pct. af  

 modtagne beløb medregnes i afgiftsgrundlaget, medmindre betalingen  

 opnås efter konkurslovens § 96." Retten finder ikke, at den fremlagte kreditnota vedr. 8.100 DM kan  

 lægges til grund ved opgørelsen af afgiftsgrundlaget, idet der  

 henvises til de af regionen anførte uklarheder vedrørende disse  

 juletræer.
 Retten finder videre under henvisning til, at det mellem selskabet og den  

 tyske køber har været forudsat, at salget var momsfritaget efter  

 momslovens § 34, stk. 1. nr. 1, at fakturabeløbet er excl. moms.  

 Retten finder derfor, at der skal beregnes moms med 25 % af hele det  

 fakturerede beløb på 541.602 kr., jf. momslovens § 27, stk. 1,  

 jf. § 33.
Retten finder videre, at fradrag for momsen af tab på debitorer, jf.  

 momslovens § 27, stk. 6, forudsætter, at leverancerne har været  

 momsbelagte.
Da virksomheden ikke har rejst krav mod den tyske kunde for  

 momsbeløbet på de 25 % af fakturabeløbet, kan  

 momsbeløbet ikke anses for at være konstateret tabt , og der kan  

 derfor ikke godkendes fradrag herfor efter momslovens § 27, stk. 6.
 Den påklagede afgørelse blev stadfæstet i sin  

 helhed.
