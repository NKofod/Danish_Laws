Nr BSF 45 Forslag til folketingsbeslutning om genoprettelse af togforbindelsen  

 KøbenhavnGedserBerlin Fremsat af Søren Kolstrup (EL) Jette Gottlieb (EL) den 7. maj 1998 Folketinget pålægger regeringen, at der efter det tyske valg indledes  

 forhandling med Deutsches Bundesbahn med henblik på at skabe de nødvendige  

 forudsætninger for at genoprette togdriften på strækningen  

 KøbenhavnGedserBerlin fra sommerkøreplanen 1999 efter følgende  

 retningslinjer:
 1. Der indsættes moderne og komfortable tog på strækningen med stop i de  

 større danske og tyske byer og så vidt muligt med endestation på den centrale  

 station Berlin Zoo i stedet for Berlin Lichtenberg med henblik på en samlet  

 rejsetid på under 5 timer.
 2. Jernbanefærgen på GedserWarnemunde/Rostock genoprettes, og i  

 tilknytning hertil gennemføres en opgradering af stationen og færgelejet i  

 Gedser.
 3. Der gennemføres en generel opgradering af hele linjen KøbenhavnGedser  

 med bl.a. bedre sikkerhedssystemer samt en opgradering af sporstrækningen  

 mellem Nykøbing Falster og Gedser.
 4. I tilknytning til IC3forbindelsen indsættes regionaltogstamme mellem  

 København og Gedser til særskilt betjening af lokal og regionalstationer,  

 herunder forbedring af forbindelserne til Næstved.
 5. Et eventuelt underskud dækkes over finansloven.
Bemærkninger til forslaget Nærværende forslag er i sit hovedsigte en genfremsættelse af  

 beslutningsforslag B 32 fra folketingsåret 199596, se Folketingstidende  

 199596, forhandlingerne s. 849 og Tillæg A s. 1546. Beslutningsforslaget blev  

 dengang afvist af et flertal i Folketinget.
 Når forslaget nu genfremsættes, skyldes det den stigende erkendelse af, at  

 nedlæggelsen af Berlinruten var en fejldisposition set i lyset af Berlins  

 stigende betydning som ny hovedstad i Tyskland.
 Gode og hurtige kollektive transportforbindelser til Berlin er selvsagt et  

 vigtigt element i Danmarks samhandel og samfærdsel med Tyskland.
Derfor bør Berlinruten og den nedlagte togstrækning Nykøbing F.
Gedser  

 samt jernbanefærgen videre til Warnemunde/Rostock genetableres.
Da jernbanelinjen blev nedlagt, var et af argumenterne, at strækningen gav  

 et klækkeligt underskud.
Det hang imidlertid sammen med, at linjen de seneste  

 år blev betjent med gammelt, udslidt materiel, at rejsetiden bl.a. som følge  

 af langsomme skift til færgen blev urimeligt lang, samt at der ikke blev  

 foretaget nogen reklamering for strækningen.
Alt i alt ikke noget særligt  

 attraktivt for rejsende til Berlin.
 Forslagsstillerne er overbeviste om, at en genoprettelse af forbindelsen  

 med moderne materiel og væsentlig kortere rejsetid vil vise sig at være en  

 fornuftig beslutning, som også vil gavne regionaltrafikken på Sjælland.
Ad 1. En genoprettelse af togforbindelsen til Berlin skal ske med  

 uptodate materiel, dvs. som udgangspunkt med IC3tog.
Sådanne togstammer kan  

 indsættes til kørsel på det eksisterende jernbanenet med enkelte  

 forbedringer, som forudsættes gennemført, inden sommerkøreplanen for 1999  

 træder i kraft.
Således er et væsentligt aspekt for at sikre forbindelsen på sigt, at den  

 samlede rejsetid mellem København og Berlin skæres væsentligt ned i forhold  

 til den tidligere forbindelse, og at der generelt sker en væsentlig  

 kvalitetsforbedring på forbindelsen.
Dermed muliggøres overførsel af  

 passagerer fra bus og i et vist omfang fra fly til tog.
 Ad 2. En forudsætning for genetablering af Berlinruten er  

 genindsættelse af en jernbanefærge mellem Gedser og Warnemunde/Rostock og  

 herunder en opgradering af havnefaciliteterne, så der kan sikres en hurtig  

 til og frakørsel ved færgen.
Ad 3. Endvidere er det nødvendigt at gennemføre en generel  

 opgradering af hele jernbanestrækningen mellem København og Gedser, så den  

 gennemsnitlige hastighed kan sættes op.
Især kan fremhæves, at strækningen  

 mellem Nykøbing F. og Gedser trænger til at blive opgraderet.
 Imidlertid bør genetableringen af Berlinruten ikke afvente en samlet  

 opgradering, og det ligger i beslutningsforslaget, at forbindelsen bør  

 etableres, når de mest nødvendige opgraderinger er gennemført, men at målet  

 for linjen er en samlet opgradering.
Ad 4. Forslagsstillerne ønsker, at der i tilknytning til  

 genetableringen af Berlinruten gennemføres en væsentlig forbedring af den  

 lokale togbetjening på strækningen mellem København og Gedser.
Derfor  

 indeholder forslaget et ønske om, at der i tilknytning til IC3forbindelsen  

 indsættes regionale togstammer til særskilt betjening af lokal og  

 regionalstationer mellem København og Gedser.
I denne sammenhæng ønskes især  

 forbindelserne til Næstved forbedret.
Det bør dog også overvejes, hvorvidt  

 den samlede indsats også kan føre til genåbning af stationer på strækningen.
Ad 5. Da Berlinruten blev lukket, skete det bl.a. med henvisning  

 til, at linjen kørte med et årligt underskud på 1020 mio. kroner.
Såfremt en  

 genåbning ikke i sig selv kan køre rundt økonomisk foreslås det, at et  

 eventuelt underskud dækkes via finansloven, så underskuddet ikke dækkes inden  

 for DSB's eksisterende budget.
Det er forslagsstillernes opfattelse, at  

 strækningen forholdsvis hurtigt vil kunne hvile i sig selv i lyset af Berlins  

 voksende betydning og den hermed følgende udvikling af Berlin som et centralt  

 trafikknudepunkt og udfaldsport mod øst.
 De nødvendige anlægsudgifter til havnefaciliteter samt opgraderinger  

 forudsættes dækket af Banestyrelsen.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om genoprettelse af togforbindelsen  

 KøbenhavnGedserBerlin.
(Beslutningsforslag nr.
B 45).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
