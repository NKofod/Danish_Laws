Landsskatteretskendelse af 8. januar 2003 vedr.
Bygning på  

 lejet grund  straksfradrag for forbedringsudgifter Klagen vedrører det forhold, at regionen har nægtet A ApS  

 straksfradrag med 138.343 kr. efter afskrivningslovens § 18, stk. 2, for  

 afskrivningsberettigede ombygningsudgifter på kontorlokaler i en bygning på  

 lejet grund, hvilke udgifter kan afskrives i henhold til hjemlen i  

 afskrivningslovens § 25.
 Det er regionens opfattelse, at reglerne i afskrivningslovens §  

 18 om straksfradrag ikke kan anvendes på den del af en bygning, der afskrives  

 efter reglerne i § 25.
 Regionen har ved sin afgørelse henset til følgende:
Bestemmelsen om straksafskrivning i § 18 henviser alene til  

 bygninger og installationer som nævnt i § 17 jf. § 18, stk. 1. I § 17 er  

 alene  

 nævnt bygninger efter § 14 og installationer efter § 15. Der ses ingen  

 henvisning til bygninger omfattet af § 25. I denne sammenhæng anses § 25 for  

 en  

 specialregel.
At der herved opstår en afskrivningsberettiget  

 bygning bringer  

 ikke bygningen ind under systemet i § 18 blot fordi bygningen nu kan  

 afskrives,  

 da afskrivningen alene er begrundet i at bygningen befinder sig på en lejet  

 grund - § 18 henviser udelukkende til bygninger omfattet § 14 (via  

 henvisningen  

 til § 17).
 I § 19, stk. 2, jf. stk. 1 (vedrørende blandede bygninger) er  

 det nævnt, at udgifter til ombygning og forbedring kan afskrives efter § 18,  

 når udgiften direkte vedrører den afskrivningsberettigede del af bygningen.
 Efter § 25 afskrives udgifter til forbedring ikke særskilt som  

 udgifter nævnt i § 18, stk. 1, og § 19, stk. 2. Både anskaffelsessum og  

 forbedringsudgifter afskrives sammen.
 Før vedtagelsen af den nye afskrivningslov kunne den del af  

 ejendommen, der anvendes til kontor afskrives i henhold til statsskattelovens  

 §  

 6 a, jf. den daværende afskrivningslovs § 29 C, stk. 1. Efter de gamle regler  

 kunne selskabet ikke anvende reglerne om straksfradrag, da afskrivning ikke  

 skete efter reglerne i afskrivningsloven.
Af forarbejderne til den nye afskrivningslov (L 102-2 1997/98)  

 fremgår det at bestemmelsen om straksfradrag for ombygnings- og  

 forbedringsudgifter dels er en sammenskrivning af den gældende lovs § 21,  

 stk.  

 2-4, dels en række materielle ændringer i forhold til gældende ret.
Det  

 fremgår  

 ikke af forarbejderne til § 18, at denne er udvidet til nu også at omfatte  

 bygninger, der afskrives efter § 25.
Af forarbejderne til § 25 fremgår det, at kontorbygninger på  

 lejet grund tidligere kunne afskrives med hjemmel statsskattelovens 6 a.  

 Skattepligtige, der ikke kan afskrive efter de almindelige regler (§ 14), kan  

 i  

 stedet benytte de foreslåede regler, der lovfæster gældende praksis.
Dog  

 bortfalder adgangen til afskrivning på bygninger og ejendomme, der benyttes  

 til  

 beboelse eller ikke-erhvervsmæssige formål, når lejemålet er indgået i  

 indkomståret 1999 eller senere.
Der foretages desuden nogle mindre  

 justeringer.
 Det fremgår således ikke af forarbejderne, at der skulle være  

 sket en udvidelse af afskrivningsadgangen til også at omfatte  

 straksafskrivning  

 på ombygnings- og forbedringsudgifter.
 På baggrund af ovennævnte godkendes straksafskrivning herefter  

 alene for den del af bygningen, der afskrives efter afskrivningslovens §§ 14  

 og  

 15.
Da de i 2000 afholdte forbedringsudgifter alle vedrører den del  

 af bygningen der anvendes til kontorer, godkendes der derfor ingen  

 straksfradrag i året. Det er oplyst, at selskabet i 1998 erhvervede bygningen, der  

 ligger på lejet grund.
Bygningen anvendes til både til kontorer og til  

 vodbinderi.
Sagen angår for Landsskatteretten alene spørgsmålet, om der er  

 hjemmel til straksfradrag for ombygningsudgifter afholdt på kontorlokalerne.
 Selskabets repræsentant påstår for Landsskatteretten, at der er  

 hjemmel i afskrivningslovens § 18, stk. 2, for straksafskrivning af  

 ombygningsudgifterne med 145.624 kr.
Landsskatteretten skal  

 bemærke  

  

 , at afskrivning vedr. bygninger på lejet grund nu er særskilt  

 hjemlet i afskrivningslovens § 25 for så vidt angår kontorlokaler, der  

 anvendes  

 erhvervsmæssigt.
For så vidt angår den tidligere retstilstand i henhold til  

 statsskattelovens § 6 a kan henvises til artikel i tidsskriftet Revision og  

 Regnskabsvæsen 1984 s. 133.
Retten skal endvidere bemærke, at det foreliggende spørgsmål om  

 straksfradrag hverken er omtalt i lovforslagets almindelige bemærkninger  

 eller  

 i bemærkningerne til lovforslagets § 18 eller § 25 eller i lovens motiver i  

 øvrigt, jf.
L 102 fremsat den 2. juni 1998.
 Derimod fremgår det af betænkning nr. 1031 fra 1985 (Redegørelse  

 fra arbejdsgruppen til forenkling af afskrivningsloven) afsnit 11 om  

 afskrivningsbestemmelser  

 uden for afskrivningsloven, at en af konsekvenserne af at flytte hjemlen til  

 afskrivninger af bygninger på lejet grund fra statsskattelovens § 6a til  

 afskrivningsloven bl.a. ville være, at der blev adgang til straksafskrivning  

 på  

 visse ombygnings- og forbedringsudgifter.
 Når henses hertil samt til at afskrivningslovens § 18, stk. 2,  

 1. pkt. angiver, at der kan foretages straksfradrag af udgifter til  

 forbedring  

 af afskrivningsberettigede bygninger uden at der særskilt er  

 henvist til §  

 14, således at udtrykket afskrivningsberettigede bygninger må  

 forstås som  

 bygninger, der er afskrivningsberettigede efter samtlige afskrivningslovens  

 bestemmelser, er der efter Landsskatterettens opfattelse i den nugældende  

 afskrivningslovs § 25 sammenholdt med § 18, stk. 2, 1. pkt. hjemmel til at  

 tage  

 påstanden til følge.
 Ombygningsudgifter vedr. kontorlokaler i bygninger på lejet  

 grund, der er afskrivningsberettiget i henhold til afskrivningslovens § 25,  

 stk. 1, 1. pkt. vil derfor kunne fradrages straks efter reglerne i  

 afskrivningslovens § 18, stk. 2.
 Den talmæssige opgørelse vil være at foretage af den stedlige  

 skattemyndighed, der ikke tidligere har haft anledning til at foretage en  

 sådan  

 opgørelse.
