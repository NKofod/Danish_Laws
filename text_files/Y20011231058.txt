For gæld, der stiftes og indfries til pari, i udenlandsk valuta -  

 herunder euro - kan de nævnte omkostninger medregnes ved  

 opgørelsen af gevinst og tab på gælden såfremt, der  

 i det konkrete tilfælde skal opgøres gevinst eller tab efter  

 kursgevinstlovens § 26, stk. 4 Meddelelse om fradrag efter kursgevinstloven  

 for låneomkostninger på lån, der stiftes og indfries til  

 pari Told- og Skattestyrelsen er blevet spurgt, hvorledes det  

 dagældende TSS cirk. 1999-39 skal fortolkes i relation til gæld,  

 der stiftes og indfries til pari.
Cirkulæret er nu ophævet og  

 indarbejdet i Ligningsvejledningen A.D.2.15.
 Styrelsen skal meddele, at låneomkostninger  

 udelukkende kan fradrages efter kursgevinstloven, såfremt der i  

 øvrigt opgøres gevinst og tab på gælden efter  

 loven.
Dette medfører, at der ikke kan fradrages  

 låneomkostninger på gæld i danske kroner, der stiftes og  

 indfries til pari.
Denne type lån er netop karakteriseret ved ikke at  

 frembyde en kursgevinst, hvorfor der ikke opgøres gevinst eller tab  

 efter kursgevinstlovens § 26, stk. 4.
 Med hensyn til lån af samme type optaget i  

 udenlandsk valuta - herunder euro - opgøres gevinst og tab efter § 26,  

 stk. 4. I denne opgørelse kan låneomkostninger derfor fradrages,  

 såfremt der i det konkrete tilfælde opgøres en gevinst  

 eller et tab på gælden.
For så vidt angår kassekreditter og lignende  

 gæld i udenlandsk valuta, skal de samlede omkostninger fradrages,  

 når kassekreditten endelig afsluttes, da omkostningerne ikke i praksis  

 kan henføres til den enkelte delindfrielse af gælden.
For  

 øvrige lån skal omkostningerne på normal vis fordeles  

 forholdsmæssigt på de aftalte afdrag, jf. kursgevinstlovens § 26,  

 stk. 4, 2. pkt.
 For en nærmere beskrivelse af hvilke omkostninger,  

 der omfattedes af det nævnte cirkulære, henvises til  

 Ligningsvejledningen A.D.2.15.
