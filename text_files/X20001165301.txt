 Den 1. november 1999 tilbagekaldte medlemmet anmodningen om supplerende  

 dagpenge for uge 36 og 37. Baggrunden for hans tilbagekaldelse var, at han i  

 så fald ikke ville falde for tidsbegrænsningen i lovens § 60.
 Ankenævnet fandt, at medlemmet ikke kunne få efterreguleret  

 sine dagpenge for uge 36 og 37, og at han derfor ikke havde ret til  

 supplerende dagpenge, efter at 52-ugers perioden var udløbet i uge  

 37/1999.
 Ankenævnet bemærkede, at der var tale om, at medlemmet  

 på et tidspunkt, hvor supplerende dagpenge for uge 37 var udbetalt, og  

 hvor der var truffet afgørelse om fortabelse af retten til dagpenge  

 efter arbejdsløshedsforsikringslovens § 60, fremsatte anmodning om  

 tilbagekaldelse af ansøgningen om supplerende dagpenge for uge 37.
 En imødekommelse af anmodningen ville - foruden at føre til  

 en tilbagebetaling af de udbetalte dagpenge - i relation til reglerne om ret  

 til supplerende dagpenge stille medlemmet gunstigere, idet han i så  

 fald ikke ville falde for "tidsbegrænsningen" i  

 arbejdsløshedsforsikringslovens § 60.
 En fri adgang i en sådan situation til efterregulering af allerede  

 udbetalte supplerende dagpenge kunne efter ankenævnets opfattelse ikke  

 antages at være foreneligt med hensigten med bestemmelsen i § 60.  

 Hertil kom, at en fri adgang til efterregulering efter omstændighederne  

 ville kunne være forbundet med ikke ubetydeligt administrativt  

 merarbejde for kassserne.
 På denne baggrund - og henset til at medlemmet løbende havde  

 modtaget vejledning om § 60 - fandt ankenævnet ikke grundlag for at  

 imødekomme begæringen om efterregulering af dagpengene for uge  

 36 og 37/99.
Tilbagekaldelse af gyldig afgørelse Medlemmet anmodede den 19. september 1999 om supplerende dagpenge for uge  

 36 og 37/1999, som han modtog den 1. oktober 1999.
 Arbejdsløshedskassen modtog herefter den 1. november 1999 brev fra  

 medlemmet, hvori han tilbagekaldte anmodningen om supplerende dagpenge i uge  

 36 og 37/1999.
Arbejdsløshedskassens afdeling traf 3. november 1999  

 afgørelse i sagen.
Arbejdsløshedskassen fandt, at medlemmets  

 ret til supplerende dagpenge udløb efter uge 37 1999, idet han da  

 havde modtaget supplerende dagpenge i 52 uger inden for de sidste 70 uger.  

 Arbejdsløshedskassen fandt endvidere ikke, at medlemmet med  

 tilbagevirkende kraft kunne frasige sin ret til allerede udbetalte  

 dagpenge.
Forbundet havde den 10. november 1999 klaget over afdelingens  

 afgørelse på medlemmets vegne.
Forbundet havde til støtte  

 for sine synspunkter blandt andet anført, at grunden til, at medlemmet  

 ikke ønskede dagpenge i uge 37/1999 var, at han troede, at han havde  

 overskydende timer fra uge 36 som ville gøre, at han ikke ville  

 være berettiget til dagpenge i uge 37/1999. Forbundet havde endvidere  

 anført, at medlemmet rent juridisk ikke var forpligtet til at modtage  

 dagpenge i en uge, hvis han ikke ønskede det, og at det måtte  

 anses for at være irrelevant, at medlemmet ikke ville falde for  

 tidsbegrænsningen, hvis der blev lavet en regulering.
 Arbejdsløshedskassens hovedledelse tiltrådte  

 arbejdsløshedskassens afgørelse den 17. november 1999.
 Arbejdsløshedskassen havde begrundet sin afgørelse med, at  

 da medlemmet havde anmodet om supplerende dagpenge for uge 36 og 37/1999, og  

 da dagpengene herefter blev udbetalt med rette, var medlemmet også i de  

 2 uger omfattet af tidsbegrænsningen i retten til supplerende dagpenge  

 uanset, at han senere fortrød sin anmodning om dagpenge.
 Forbundet havde den 24. november 1999 klaget over hovedledelsens  

 afgørelse, idet forbundet ikke mente, at arbejdsløshedskassen  

 kunne nægte medlemmet at få reguleret dagpengeudbetalingen.
 Den 26. november 1999 havde arbejdsløshedskassen sendt sagens akter  

 til Direktoratet for Arbejdsløshedsforsikringen.  

 Arbejdsløshedskassen havde bemærket, at den efter en ny  

 vurdering, i anledning af forbundets klage, havde ment at måtte  

 fastholde afgørelsen.
 Direktoratet traf afgørelse den 13. december 1998 og fandt, at der  

 ikke skulle foretages en efterregulering af medlemmets dagpenge.
 Direktoratet var derfor enig med arbejdsløshedskassen i, at  

 medlemmet ikke havde ret til supplerende dagpenge efter, at  52-ugers  

 perioden var udløbet i uge 37/1999.
Når et medlem, der arbejder i et ansættelsesforhold med et  

 opsigelsesvarsel, har fået udbetalt nedsatte dagpenge i sammenlagt 52  

 uger inden for 70 uger, bortfalder retten til nedsatte dagpenge, indtil  

 medlemmet har haft 26 ugers arbejde med mere end 30 timer i hver uge inden  

 for 12 måneder.
Dette fremgik af § 60, stk. 1, i  

 arbejdsløshedsforsikringsloven.
Det  fremgik også af § 5, stk.  

 1, i bekendtgørelse nr. 515 af 3. juli 1998 om supplerende  

 dagpenge.
 Medlemmet anmodede den 19. september 1999 om supplerende dagpenge for uge  

 36 og 37/1999, som han modtog den 1. oktober 1999.
 Arbejdsløshedskassen modtog herefter den 1. november 1999 brev fra  

 medlemmet, hvori han tilbagekaldte anmodningen om supplerende dagpenge i uge  

 36 og 37/1999.
Direktoratet fandt ikke, at der skulle ske en regulering af dagpengene i  

 uge 36 og 37/1999.
 Direktoratet havde her lagt vægt på, at  

 arbejdsløshedskassen i forbindelse med medlemmets anmodning om  

 supplerende dagpenge den 19. september 1999 opfyldte sin forpligtelse overfor  

 medlemmet ved at udbetale supplerende dagpenge den 1. oktober 1999.
Endvidere havde direktoratet lagt vægt på, at der gik en hel  

 måned fra medlemmet modtog de supplerende dagpenge til han  

 tilbagekaldte sin anmodning.
Forbundet´s synspunkt om, at  

 arbejdsløshedskassen skulle efterregulere hvis medlemmet var blevet  

 syg eller holdt ferie, kunne ikke føre til en anden vurdering af  

 forholdet.
Ofte var der ikke noget problem i denne situation, idet medlemmet  

 på sit dagpengekort skulle anføre hvis han var syg eller holdt  

 ferie.
 Direktoratet kunne derfor ikke tilslutte sig Forbundets synspunkt om, at  

 det var irrelevant, at en regulering ville betyde, at medlemmet ikke ville  

 falde for tidsbegrænsningen.
 Forbundet klagede i brev af 4. januar 2000 på vegne af medlemmet  

 over direktoratets afgørelse af 13. december 1999.
 Direktoratet fandt ved oversendelsen af sagen til ankenævnet den 5.  

 januar 2000 ikke grundlag for at ændre afgørelsen af 13.  

 december 1999.
 Ankenævnet tiltrådte Direktoratet for  

 Arbejdsløshedsforskringens afgørelse.
