 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 668 af 29. juli 1992, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som køkkenassistent.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Fagligt udvalg for køkkenassistentuddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer 3 år, jf. dog § 4.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 4.  Voksne kan indgå uddannelsesaftale og gennemføre  

 uddannelsen på 1 år, jf. § 5, stk. 2, hvis de har haft mindst 5 års  

 fuldtidsarbejde eller tilsvarende deltidsarbejde i et køkken inden for et  

 eller flere af følgende områder: Hospital, plejehjem, kantine,  

 børneinstitution, døgninstitution, højskole, efterskole eller lignende.
Det  

 er en forudsætning, at eleven, efter skolens vurdering, vil kunne gennemføre  

 skoleundervisningen efter § 5, stk. 2.
 Stk. 2.  Skolen kan dispensere fra beskæftigelseskravet  

 i stk. 1, hvis skolen ud fra en samlet vurdering og efter samråd med eleven  

 og praktikvirksomheden skønner, at eleven har de fornødne forudsætninger for  

 at gennemføre uddannelsesforløbet.
 § 5.  Skoleundervisningen varer 65 uger inklusive 1.  

 skoleperiode, jf. dog stk. 2. Skoleundervisning og praktikuddannelse veksler  

 som anført nedenfor:
Stk. 2.  I uddannelsen efter § 4 varer  

 skoleundervisningen 28 uger.
Den samlede uddannelse gennemføres i moduler som  

 anført nedenfor:
Fritagelse for dele af uddannelsen § 6.  Elever, der har gennemført 2. skoleperiode i  

 følgende uddannelser, er fritaget for 2. skoleperiode i  

 køkkenassistentuddannelsen:
 Stk. 2.  Eleven kan i øvrigt fritages for dele af  

 uddannelsen efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede køkkenassistent skal helt eller  

 delvis selvstændigt kunne udføre de praktiske funktioner, der er forbundet  

 med tilberedning og anretning af varme og kolde retter til børn, voksne og  

 ældre.
Desuden skal den uddannede kunne udføre tilhørende afrydning, opvask  

 og rengøring.
Arbejdet skal kunne udføres i alle typer af  

 institutionskøkkener, herunder køkkener tilknyttet kantiner,  

 børneinstitutioner, skoler og lignende.
Skoleundervisningen § 8.  Undervisningen, der på en helhedsorienteret måde  

 skal omfatte både praktisk og teoretisk undervisning, har som mål at give  

 eleven de fornødne generelle og specielle kvalifikationer, herunder  

 forudsætning for at varetage de funktioner, uddannelsen sigter imod.
Stk. 2.  For elever, der optages efter § 4,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 9-12, fraviges i fornødent omfang og under  

 respekt for de angivne mål for undervisningen.
Grundfag, områdefag og  

 specialefag fordeles jævnt på de tre moduler og inden for det enkelte modul.  

 Undervisningen skal omfatte valgfag i et omfang svarende til en vejledende  

 uddannelsestid på mindst 2,7 uger.
Grundfag § 9.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 10.  Undervisningen i 2. skoleperiode omfatter  

 følgende grundfag, der har en vejledende uddannelsestid svarende til 11,2  

 uger:
 Stk. 2.  Grundfagene, der er nævnt i stk. 1, undtagen  

 nr. 6, fremmedsprog (B), afsluttes i 2. skoleperiode.
Områdefag § 11.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal gennem teoretisk og praktisk undervisning opøves i at  

 klargøre, fremstille og anrette enkle retter til servering i henholdsvis  

 restaurant, institution, fastfoodforretning og cafeteria.
 Vejledende uddannelsestid: 3,9 uger. (Restaurantområdet 1,6 uger,  

 institutionsområdet 1,6 uger og cafeteria-/fastfoodområdet 0,7 uger).
 Eleven skal gennem teoretisk undervisning og praktiske øvelser gøres  

 fortrolig med grundlæggende anretning, servering, emballering og distribution  

 i restaurant, cafeteria, institution og cateringvirksomhed.
 Vejledende uddannelsestid: 1,6 uger.
 Eleven skal teoretisk og praktisk kunne bearbejde:
 - Indkøbsfunktioner med varebestilling og varemodtagelse ud fra givne  

 opgaver.
 - Prisberegning med udregning af kostpriser på udvalgte eksempler.
 - Regnskab med enkle eksempler på indkøbs- og salgsregnskaber.
 - Markedsføring med orientering om markedsføringens grundlæggende  

 principper (intern/ekstern).
 Vejledende uddannelsestid: 1,6 uger.
 § 12.  Undervisningen i områdefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal opnå viden om klargøring og tilberedning af alle døgnets  

 fuldkostmåltider ud fra givne kostplaner, herunder opnå viden om  

 tilberedningsmetoder inden for kogning, stegning og bagning.
Eleven skal  

 endvidere lære at anvende de tilberedningsmetoder og tekniske hjælpemidler,  

 der er mest hensigtsmæssige i en storkøkkenproduktion.
Tilberedningen  

 foretages ud fra valg af hensigtsmæssig metodik med hensyn til følgende: Valg  

 af tekniske hjælpemidler, opnåelse af bedst mulig ernæringsmæssig kvalitet,  

 smag, lugt, farve og konsistens.
Endvidere skal der tages hensyn til  

 anretning/æstetik, portionsstørrelse, ergonomi og hygiejne.
 Vejledende uddannelsestid: 2,9 uger.
 Eleven skal opnå færdighed i at tilrettelægge og tilberede dagskost til  

 forskellige forplejningstyper med dertil hørende distributionsformer.  

 Produktionen skal med udgangspunkt i kendskab til metoder og levnedsmidler  

 tilpasses delvis og fuld forplejning inden for områderne: Kost til børn og  

 unge, kost til voksne på forskellige energitrin og kost til ældre.  

 Tilberedningen foretages under hensyntagen til smag, lugt, farve, konsistens,  

 ernæringsmæssig kvalitet, anretning/æstetik, produktvalg, teknologi, økonomi,  

 kostpris, ergonomi og hygiejne.
 Vejledende uddannelsestid: 2,6 uger.
Eleven skal opnå kendskab til sammenhængen mellem levnedsmiddelbårne  

 sygdomme og produktionshygiejne/rengøring.
Desuden skal eleven opnå  

 forståelse af forskellige produktionsformers specifikke hygiejnemæssige  

 problemer med henblik på at efterkomme myndighedernes forskrifter og  

 lovmæssige krav.
Endvidere skal eleven opnå kendskab til hygiejnens, herunder  

 rengøringens, betydning for æstetik og økonomi.
Eleven skal opnå viden om  

 lovmæssige krav og bestemmelser i forhold til modtagelse, klargøring,  

 tilberedning, anretning/servering, afkøling, opvarmning, varmholdning og  

 opbevaring i øvrigt af levnedsmidler med det formål at undgå  

 levnedsmiddelbårne sygdomme.
Desuden skal eleven opnå viden om lovmæssige  

 krav og bestemmelser i forhold til opvask med det formål at undgå  

 levnedsmiddelbårne sygdomme.
Endvidere skal eleven opnå kendskab til  

 hensigtsmæssigt valg af rengøringsprodukter, -metoder og dosering i forhold  

 til anvendelsesområde.
 Vejledende uddannelsestid: 1,2 uger.
Eleven skal opnå forståelse af ergonomiens betydning på arbejdspladsen.  

 Eleven skal kunne anvende hensigtsmæssige arbejdsstillinger og -bevægelser  

 med henblik på at undgå erhvervsbetingede sygdomme og belastningslidelser.  

 Eleven skal endvidere kunne håndtere redskaber under hensyntagen til  

 sikkerhed og hensigtsmæssig anvendelse i øvrigt.
Endelig skal eleven være  

 orienteret om arbejdsmiljølovens væsentligste bestemmelser, herunder især  

 sikkerhedsbestemmelserne.
 Vejledende uddannelsestid: 0,9 uger.
Eleven skal opnå kendskab til arbejdsplanlægning med henblik på  

 tilrettelæggelse af eget arbejde og planlægning af kostproduktion og de  

 arbejdsprocesser, dette medfører.
Eleven skal opnå kendskab til valg af  

 udstyr, produkt og tilberedningsmetode under hensyntagen til anretnings- og  

 serveringstidspunkt og under iagttagelse af bedst mulig kvalitet og  

 holdbarhed af den planlagte produktion.
 Vejledende uddannelsestid: 0,4 uger.
Eleven skal opnå viden om de almindeligst forekommende levnedsmidler med  

 hensyn til sammensætning, fremstilling, anvendelsesmuligheder, opbevaring,  

 kvalitet, pris, sæson og næringsindhold.
Desuden skal eleven kunne læse og  

 forstå anvendelsen af varedeklarationer.
 Vejledende uddannelsestid: 0,9 uger.
Specialefag § 13.  Undervisningen i specialefag har følgende mål,  

 vejledende uddannelsestid og øvrige rammer for indholdet:
Eleven skal opnå viden om energibegrebet og de energigivende  

 næringsstoffer (kulhydrat, fedt og protein), herunder deres forekomst,  

 fordøjelse, optagelse og omsætning i organismen.
Der lægges desuden vægt på,  

 at eleven kan vurdere energiprocentfordelingen i kosten.
Eleven skal opnå  

 kendskab til de vigtigste vitaminer og mineraler, herunder deres forekomst,  

 betydning og optagelse i organismen.
Eleven skal kunne anvende sin viden i  

 både en teoretisk og en praktisk sammenhæng.
Eleven skal endvidere kunne  

 vejlede brugeren om sund kost og tilgodese dennes behov og ønsker i  

 spisesituationen.
 Vejledende uddannelsestid: 1,5 uger.
Eleven skal kunne vurdere kosten med henblik på dens ernæringsmæssige  

 kvalitet.
Hovedvægten lægges på en vurdering af kostens  

 energiprocentfordeling.
Vurderingen skal kunne anvendes i teoretisk og  

 praktisk sammenhæng, således at eleven kan bruge sin viden til at sammensætte  

 og tilberede en ernæringsmæssig forsvarlig kost, som tilgodeser brugerens  

 behov og ønsker.
 Vejledende uddannelsestid: 0,6 uger.
 Eleven skal ud fra en given fuldkost opnå kendskab til sammensætning og  

 tilberedning af enkeltmåltider/dagskoster i modificeret fuldkost og  

 almindeligt forekommende diæter som diabetes og affedning samt kost, der er  

 knyttet til fremmede kulturer.
 Vejledende uddannelsestid: 0,7 uger.
 Eleven skal opnå viden om diætprincipperne og ud fra gældende principper  

 få forståelse af tilrettelæggelse og tilberedning af de almindeligst  

 forekommende diæter til diabetikere, overvægtige, spisehæmmede samt personer  

 med hjerte-/karsygdomme.
 Vejledende uddannelsestid: 0,9 uger.
Eleven skal opnå kendskab til at sammensætte, beregne og vurdere  

 ernæringsmæssig forsvarlig fuldkost til forskellige forplejningsgrupper i  

 diverse institutionstyper.
Planlægningen skal omfatte dag- og ugeplaner, og  

 der skal tages hensyn til følgende: Menusammensætning, modtagerens specifikke  

 behov, portionsstørrelse, serveringsform, sæson, farver, smag og konsistens.  

 Eleven skal kunne beregne næringsindhold for dele af kostplanerne og kunne  

 vurdere kostens ernæringsmæssige kvalitet.
 Vejledende uddannelsestid: 1,5 uger.
Eleven skal opnå viden om de mest anvendte produktionsformer: Varmholdt,  

 kølet og frossen produktion.
Endvidere skal eleven kende de krav, der stilles  

 til de enkelte produktionsformer med hensyn til: Tilberedningsmetoder og  

 teknik, forskellige forarbejdningsgrader, komponentsammensætning, hygiejne,  

 økonomi, smag, udseende, næringsværdi og deklarationer.
Eleven skal opnå  

 viden om kvalitetsudvikling i kostproduktionen og kunne sætte klare mål for,  

 hvilken standard den færdige kostproduktion skal have, herunder skal eleven  

 opnå kendskab til bedst mulig udnyttelse af råvarer, opskrifter, metodik,  

 opbevaring og distribution.
 Vejledende uddannelsestid: 1,2 uger.
Eleven skal opnå kendskab til kommunikationens betydning for samarbejdet i  

 en institution eller virksomhed og opnå forståelse af, hvordan  

 kommunikationen kan anvendes, så den fremmer trivslen i et køkken.
Eleven  

 skal tillige opnå kendskab til den personlige udviklings betydning for  

 udnyttelse af egne ressourcer og egen kreativitet.
Endvidere skal eleven opnå  

 kendskab til kommunikationens betydning for salgs- og servicearbejdets  

 kvalitet og til betydningen af egen adfærd set i forhold til et udviklende  

 samarbejde med brugergrupper.
I undervisningen fokuseres der på:
 Vejledende uddannelsestid: 1,5 uger.
Valgfag § 14.  Undervisningen i valgfag følger reglerne i  

 hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 1,7 uger.
 Stk. 3.  Valgfagene i 3. og 4. skoleperiode har et  

 omfang svarende til en vejledende uddannelsestid på 4,5 uger.
Undervisningsplan § 15.  Skolen fastsætter i overensstemmelse med  

 reglerne i hovedbekendtgørelsen det nærmere indhold af undervisningen.
 Stk. 2.  Der kan samlæses med tjener-, receptionist-,  

 cafeteriaassistent- og kokke- og smørrebrødsjomfruelever.
Praktikuddannelsen § 16.  Virksomheden skal tilrettelægge  

 praktikuddannelsen således, at eleven med gennemført skoleundervisning kan nå  

 uddannelsens mål, jf. § 7.
 § 17.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for uddannelsen.
 Stk. 2.  Praktikuddannelsen skal indeholde følgende  

 arbejdsområder og funktioner, jf. dog stk. 3:
 Maskiner, borde, gulve, vægge, riste, ventilatorer, køle-/fryseskabe, ovne  

 og opbevaringsrum.
 Stk. 3.  For elever, der gennemfører uddannelsen efter §  

 4, skal der i praktikuddannelsen lægges særlig vægt på følgende  

 arbejdsområder og funktioner:
 § 18.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af foregående skoleophold, og  

 som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden.
Stk. 2.  Praktikvirksomheden skal midtvejs i de enkelte  

 praktikperioder, jf. dog § 20, stk. 1, afholde en samtale med den enkelte  

 elev om dennes arbejdsindsats og udvikling i praktikperioden.
I slutningen af  

 3. praktikperiode skal praktikvirksomheden sammen med eleven foretage en  

 opfølgning af den mundtlige midtvejsevaluering i 2. praktikperiode.
Som  

 grundlag for elevsamtalerne benyttes et skema, udarbejdet af det faglige  

 udvalg til vurdering og vejledning af eleven.
 Stk. 3.  I praktikuddannelsen skal der være følgende  

 omtrentlige vægtfordeling på emneområder, jf. dog § 19, stk. 2:
 Fuldkost/tilberedning 37 pct.
 Rengøring/afrydning/opvask 17 pct.
 Smørrebrød/tilberedning 27 pct.
 Diæt 9 pct., (praktiksteder uden diæt benytter tiden til emnerne fuldkost  

 og smørrebrød).
 Kantinedrift/cafedrift 6 pct., (praktiksteder uden kantine/cafedrift  

 benytter tiden til emnerne fuldkost, smørrebrød samt samarbejde og kontakt  

 til brugergrupper).
 Depotfunktion 1 pct.
 Samarbejde/kontakt til brugergrupper 3 pct.
 Stk. 4.  Det faglige udvalg udarbejder en  

 uddannelsesbog, der udleveres til virksomheden med henblik på opfølgning af  

 praktikuddannelsen.
§ 19.  For elever, der gennemfører uddannelsen efter §  

 4, skal praktikvirksomheden i slutningen af første modul afholde en samtale  

 med eleven om dennes arbejdsindsats og udvikling i praktikperioden.
I  

 slutningen af modul 2 skal praktikvirksomheden sammen med eleven foretage en  

 opfølgning af evalueringen fra første praktikperiode.
Som grundlag for  

 elevsamtalerne benyttes et skema, udarbejdet af det faglige udvalg, til  

 vurdering og vejledning af eleven.
 Stk. 2.  I praktikuddannelsen skal der være følgende  

 omtrentlige vægtfordeling på emneområder:
 Fuldkost/tilberedning 35 pct.
 Rengøring/afrydning/opvask 10 pct.
 Smørrebrød/tilberedning 30 pct.
 Diæt 15 pct., (praktiksteder uden diæt benytter tiden til emnerne fuldkost  

 og smørrebrød).
 Kantine/cafedrift 10 pct., (praktiksteder uden kantine/cafedrift benytter  

 tiden til emnerne fuldkost og smørrebrød).
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketter til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som køkkenassistent, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis og eksamensbevis § 22.  Når alle skoleperioder i uddannelsen er  

 gennemført, og betingelsen i stk. 2 er opfyldt, udsteder skolen et skolebevis  

 til eleven.
Skolebeviset udfærdiges i overensstemmelse med reglerne i  

 hovedbekendtgørelsen.
 Stk. 2.  Det er en betingelse for at udstede skolebevis,  

 at eleven har opnået mindst karakteren 6 i gennemsnit af alle afsluttende  

 karakterer i grundfag, områdefag og specialefag, jf. § 27.
 § 23.  Skolen udsteder eksamensbevis til eleven i  

 overensstemmelse med reglerne i hovedbekendtgørelsen.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Bedømmelsen i sidste skoleperiode skal  

 endvidere bidrage til grundlaget for udstedelse af skolebevis, jf. § 22, stk.  

 2.
Skolevejledning § 25.  Skolevejledningen, der udfærdiges i  

 overensstemmelse med reglerne i hovedbekendtgørelsen, skal angive  

 karaktererne i de enkelte afsluttede grundfag, områdefag og specialefag,  

 udtrykt ved anvendelse af 13-skalaen, jf. § 26, samt oplysning om, hvilke fag  

 der er gennemført.
 Stk. 2.  Skolevejledningen skal endvidere angive skolens  

 vurdering af elevens eventuelle behov for supplerende oplæring i  

 praktikvirksomheden samt for supplerende skoleundervisning for så vidt angår  

 de grundfag, områdefag og specialefag, hvor eleven ikke har opnået karakteren  

 6.
Karakterskala § 26.  Ved karaktergivning anvendes 13-skalaen, jf.  

 eksamensbekendtgørelsen.
Skolens afsluttende bedømmelse § 27.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I følgende områdefag og specialefag giver  

 skolen ved afslutningen af den sidste skoleperiode en standpunktskarakter i  

 hvert enkelt fag i forhold til målene for undervisningen i dette fag:
 Stk. 4.  For valgfag foretages bedømmelse efter reglerne  

 om disse fag.
Ikrafttræden § 28.  Bekendtgørelsen træder i kraft den 1. juli  

 1993.
 Stk. 2.  Samtidig ophæves bekendtgørelse af 7. december  

 1990 om uddannelsen til køkkenassistent.
 Stk. 3.  For elever, der har begyndt uddannelsen før den  

 1. juli 1993, gælder dog den hidtidige bekendtgørelses § 22, stk. 2, om  

 betingelse for udstedelse af skolebevis.
