Den 28. august 1992 undertegnedes i København en frihandelsaftale mellem Danmark/Færøerne og Norge.
 Aftalens bilag 3 afsnit II til VI samt tillæg I til VII er identisk med  

 bilag 3 til den samtidig hermed bekendtgjorte frihandelsaftale af 6. august  

 1992 mellem Danmark/Færøerne og Island, hvortil der henvises.
 Aftalen har i øvrigt følgende ordlyd:
AFTALE MELLEM DANMARKS REGERING OG FÆRØERNES LANDSSTYRE PÅ DEN ENE SIDE OG NORGES REGERING PÅ DEN ANDEN SIDE OM FRIHANDEL MELLEM FÆRØERNE OG NORGE DANMARKS REGERING OG FÆRØERNES LANDSSTYRE på den ene side, og NORGES REGERING på den anden side I det følgende benævnt de Kontraherende Parter, SOM HENVISER TIL Færøernes status som en selvstyrende del af Danmark, SOM TAGER HENSYN TIL, at Færøerne tidligere var omfattet af Danmarks  

 medlemskab af Den europæiske Frihandelssammenslutning (EFTA), men ikke er  

 omfattet af Danmarks medlemskab af De Europæiske Fællesskaber, SOM TAGER HENSYN TIL den vitale betydning for Færøerne af fiskeriet, som  

 udgør deres vigtigste erhvervsaktivitet, idet fisk og fiskerivarer er deres  

 vigtigste eksportartikler, SOM TAGER HENSYN TIL den vitale betydning af fiskeriet for Norge og for  

 Norges kystsamfund, SOM ØNSKER at konsolidere og udvide de bestående økonomiske forbindelser  

 mellem Færøerne og Norge og under behørig hensyntagen til redelige  

 konkurrencevilkår at sikre en harmonisk udvikling af deres samhandel inden  

 for rammerne af europæisk samarbejde; SOM ER BESLUTTEDE PÅ med dette mål for øje gradvis at fjerne hindringerne  

 for den væsentlige del af deres handel i overensstemmelse med bestemmelserne  

 i den almindelige overenskomst om told og udenrigshandel vedrørende  

 oprettelsen af frihandelsområder, SOM ERKLÆRER, at de er rede til i lyset af alle relevante faktorer og især  

 af udviklingen i det europæiske samarbejde, at undersøge muligheden for at  

 udbygge og uddybe deres forbindelser for at udvide dem til områder, som ikke  

 er omfattet af denne aftale, HAR VEDTAGET til virkeliggørelse af disse målsætninger og i betragtning  

 af, at ingen bestemmelse i denne aftale kan fortolkes således, at de  

 kontraherende parter fritages for de forpligtelser, som påhviler dem ved  

 andre internationale overenskomster, AT INDGÅ DENNE AFTALE:
Artikel 1 Målsætning De Kontraherende Parter skal etablere et frihandelsområde, omfattende  

 Færøerne og Norge, i henhold til bestemmelserne i nærværende aftale.
 Denne aftale tager sigte på:
Artikel 2 Anvendelsesområder Aftalen anvendes på:
Artikel 3 Oprindelsesregler og administrativt samarbejde 1. Bilag 3 fastsætter oprindelsesreglerne.
 2. Bilag 4 henviser til regler og metoder for  

 toldadministrativt samarbejde.
Artikel 4 Forbud mod og afskaffelse af told og afgifter med tilsvarende virkning 1. Ingen ny indførsels- og udførselstold eller  

 afgifter med tilsvarende virkning indføres i samhandelen mellem Færøerne og  

 Norge.
 2. Indførsels- og udførselstold og afgifter med  

 tilsvarende virkning skal afskaffes ved denne aftales ikrafttrædelse.
 Bilag 5 indeholder bestemmelser for afskaffelse af fiskale told og  

 afgifter på Færøerne fra 1. januar 1993.
Artikel 5 Forbud mod og afskaffelse af kvantitative restriktioner og  

 foranstaltninger med tilsvarende virkning 1. Ingen nye kvantitative import- og  

 eksportrestriktioner eller foranstaltninger med tilsvarende virkning skal  

 indføres i samhandelen mellem Færøerne og Norge.
 2. Kvantitative import- og eksportrestriktioner og  

 foranstaltninger med tilsvarende virkning skal afskaffes ved aftalens  

 ikrafttrædelse med undtagelserne nævnt i bilag 6.
Artikel 6 Handel med olieprodukter De Kontraherende Parter forbeholder sig deres ret til at træffe særlige  

 foranstaltninger vedrørende handelen med olieprodukter.
Artikel 7 Handel med landbrugsprodukter 1. De Kontraherende Parter erklærer sig rede til, i  

 det omfang, deres landbrugspolitikker tillader det, at fremme en harmonisk  

 udvikling af samhandelen med landbrugsvarer.
 2. For at opnå dette mål er der indgået en aftale, som  

 omfatter foranstaltninger for at lette handelen med landbrugsvarer mellem  

 Færøerne og Norge.
 3. Med hensyn til veterinære, sanitære og fytosanitære  

 spørgsmål anvender de Kontraherende Parter deres bestemmelser på en måde, der  

 ikke medfører forskelsbehandling, og afholder sig fra at indføre nye  

 foranstaltninger, som utilbørligt hindrer samhandelen.
Artikel 8 Toldunioner, frihandelsområder og grænsehandel Aftalen er ikke til hinder for, at der opretholdes eller oprettes  

 toldunioner, frihandelsområder eller arrangementer for grænsehandel, i den  

 udstrækning de ikke har en negativ indvirkning på handelssystemerne i henhold  

 til denne aftale, særlig bestemmelserne vedrørende oprindelsesregler.
Artikel 9 Intern beskatning 1. De Kontraherende Parter afholder sig fra alle  

 foranstaltninger eller praksis af intern fiskal art, der direkte eller  

 indirekte bevirker en forskelsbehandling mellem varer med oprindelse på  

 Færøerne og tilsvarende varer med oprindelse i Norge.
 2. Varer med oprindelse på Færøerne og udført til  

 Norge eller varer med oprindelse i Norge og udført til Færøerne må ikke  

 begunstiges med en intern afgiftsgodtgørelse, der er højere end den afgift,  

 disse varer direkte eller indirekte pålægges.
Artikel 10 Betalinger Betalinger i forbindelse med varesamhandelen såvel som overførsler af  

 disse beløb til Færøerne eller til Norge, afhængig af, hvor kreditor bor,  

 skal være fritaget for enhver restriktion.
Artikel 11 Generelle undtagelser Aftalen er ikke til hinder for forbud eller restriktioner vedrørende  

 indførsel, udførsel eller varer i transit, som er begrundet i hensynet til  

 den offentlige sædelighed, orden eller sikkerhed, beskyttelse af menneskers  

 og dyrs liv og sundhed, planteliv og miljø, beskyttelse af nationale skatte  

 af kunstnerisk, historisk eller arkæologisk værdi, eller beskyttelse af  

 intellektuel ejendomsret, ej heller bestemmelser vedrørende guld og sølv,  

 eller bevaring af ikke-fornybare naturressourcer, såfremt sådanne tiltag  

 bliver iværksat i forbindelse med restriktioner for indenlandsk produktion  

 eller forbrug.
Sådanne forbud eller restriktioner må dog hverken udgøre et  

 middel til vilkårlig diskrimination eller en skjult begrænsning af  

 samhandelen mellem de Kontraherende Parter.
Artikel 12 Undtagelser af sikkerhedsmæssige årsager Ingen bestemmelse i aftalen forhindrer en kontraherende part i at træffe  

 foranstaltninger, som den anser som nødvendige:
Artikel 13 Opfyldelse af forpligtelser 1. De Kontraherende Parter afholder sig fra alle  

 foranstaltninger, der måtte bringe virkeliggørelsen af aftalens målsætninger  

 i fare.
 2. De træffer alle generelle eller særlige  

 foranstaltninger til at sikre opfyldelsen af forpligtelser i medfør af  

 aftalen.
 Såfremt en kontraherende part finder, at den anden kontraherende part har  

 forsømt en forpligtelse i henhold til aftalen, kan den træffe passende  

 foranstaltninger på de betingelser og ifølge de procedurer, der er fastsat i  

 artikel 23.
Artikel 14 Konkurrenceregler 1. Uforenelig med aftalens rette funktion, for så vidt  

 som dette vil kunne påvirke samhandelen mellem Færøerne og Norge er:
 2. Såfremt en kontraherende part finder, at en given  

 praksis er uforenelig med bestemmelserne i stk. 1, kan den træffe passende  

 foranstaltninger efter at have konsulteret med den Anden Part eller tredive  

 dage efter henvisning til sådanne konsultationer.
Artikel 15 Offentlige monopoler De Kontraherende Parter skal sørge for en tilpasning af ethvert offentligt  

 monopol på Færøerne og i Norge, som driver forretningsmæssig virksomhed,  

 således at der ikke forekommer forskelsbehandling af borgere fra Færøerne og  

 Norge med hensyn til indkøbs- og markedsføringsvilkår for varer.
Artikel 16 Offentlig støtte 1. Enhver støtte givet af en Kontraherende Part eller  

 enhver form for offentlige midler, som fordrejer eller truer med at fordreje  

 konkurrencen, ved at enkelte virksomheder eller produktion af enkelte varer  

 gives fordele, vil i den udstrækning det kan indvirke på handelen mellem  

 Færøerne og Norge være uforenelig med en tilbørlig anvendelse af aftalen.
 2. Enhver praksis, som er i strid med stk. 1, må  

 vurderes ud fra de kriterier, som er fastsat i Bilag 7.
 3. De Kontraherende Parter skal sikre åbenhed omkring  

 offentlige støtteforanstaltninger gennem udveksling af information, sådan som  

 det er foreskrevet i stk. 4 i Bilag 7.
 4. Såfremt en Kontraherende Part mener, at en bestemt  

 praksis er uforenelig med bestemmelserne i stk. 1, kan den iværksætte  

 passende foranstaltninger mod denne praksis, således at tiltagene må stå i  

 forhold til den skade, der er forårsaget af denne praksis, på de vilkår og  

 efter den procedure, som er fastsat i Artikel 23.
Artikel 17 Beskyttelse af intellektuel ejendomsret 1. De Kontraherende Parter skal samarbejde med henblik  

 på gradvis at forbedre den ikke-diskriminatoriske beskyttelse af intellektuel  

 ejendomsret, herunder foranstaltninger til ydelse og håndhævelse af sådan  

 ret.
Der skal mellem de Kontraherende Parter udarbejdes regler for  

 beskyttelse af intellektuel ejendomsret.
Disse regler skal sikre et  

 beskyttelsesniveau svarende til det, der er gældende i De Europæiske  

 Fællesskaber og i Den Europæiske Frihandelssammenslutnings medlemslande.
 2. Med hensyn til punkt 1 skal intellektuel  

 ejendomsret særlig omfatte beskyttelse af copyright, herunder  

 computer-programmer, databaser og naborettigheder; varemærker; geografiske  

 indikationer; industridesign; patenter; topografier af integrerede kredsløb;  

 samt fortrolig information om know-how.
Artikel 18 Offentlige indkøb 1. De Kontraherende Parter ser det som en ønskelig og  

 vigtig målsætning i denne aftale at gennemføre en effektiv liberalisering af  

 deres respektive markeder for offentlige indkøb.
 2. Fra denne aftales ikrafttræden skal de  

 Kontraherende Parter give hinandens selskaber adgang til procedurerne for  

 tildeling af kontrakter på deres respektive markeder for offentlige indkøb i  

 overensstemmelse med aftalen om offentligt indkøb af den 12. april 1979, med  

 ændringer fastsat i ændringsprotokol af 2. februar 1987, som blev forhandlet  

 inden for rammerne af den almindelige overenskomst om told og udenrigshandel.
 3. De Kontraherende Parter skal gradvis udvikle og  

 tilpasse reglerne, vilkårene og gældende praksis for deltagelse i offentlige  

 indkøbskontrakter tildelt af offentlige myndigheder og offentlige  

 foretagender, og af private foretagender, som har fået særlige rettigheder  

 eller eneret, for at sikre at der ikke forekommer forskelsbehandling af  

 potentielle leverandører fra de Kontraherende Parter.
 4. De Kontraherende Parter skal endvidere anbefale  

 eller eventuelt give sit samtykke til de praktiske detaljer for denne  

 udvikling, herunder bl.a. virkeområde, tidsplan og regler, som kommer til  

 anvendelse.
Artikel 19 Dumping Såfremt en af de Kontraherende Parter fastslår, at der finder dumping sted  

 i samhandelen med den Anden Part i henhold til definitionen i artikel VI i  

 den almindelige overenskomst om told og udenrigshandel, kan den træffe  

 passende foranstaltninger mod denne praksis i overensstemmelse med aftalen om  

 implementeringen af artikel VI i den almindelige overenskomst om told og  

 udenrigshandel og de procedurer, der er fastsat i artikel 23.
Artikel 20 Kriseforanstaltninger mod import af bestemte varer Såfremt der opstår en stigning i indførslen af en vare i et omfang og  

 under forhold, som forårsager eller truer med at forårsage:
 kan vedkommende Kontraherende Part træffe passende foranstaltninger på de  

 betingelser og ifølge de procedurer, der er fastsat i artikel 23.
Artikel 21 Videreeksport og alvorlige mangelsituationer Når overholdelse af bestemmelserne i Artikel 4 og 5 fører til og hvor de ovenfor nævnte situationer medfører eller kan forventes at  

 medføre store vanskeligheder for den eksporterende Kontraherende Part, kan  

 den pågældende Kontraherende Part iværksætte passende foranstaltninger på de  

 betingelser og ifølge de procedurer, der er fastlagt i Artikel 23.
Artikel 22 Vanskeligheder med betalingsbalancen I tilfælde af betalingsbalancevanskeligheder eller alvorlig trussel herom  

 for Færøerne eller Norge kan den berørte Kontraherende Part træffe de  

 nødvendige foranstaltninger på de betingelser og i overensstemmelse med den  

 procedure, der er fastlagt i Artikel 23.
Artikel 23 Procedure ved iværksættelse af beskyttelsesforanstaltninger 1. Inden proceduren for iværksættelse af  

 beskyttelsesforanstaltninger, der er fastsat i de følgende stykker i  

 nærværende artikel, skal de Kontraherende Parter bestræbe sig på at løse  

 eventuelle uoverensstemmelser gennem direkte konsultationer.
2. Med undtagelse af stk. 6 i denne artikel skal den  

 Kontraherende Part, der påtænker at indføre beskyttelsesforanstaltninger,  

 straks underrette den anden Kontraherende Part herom og give alle relevante  

 oplysninger.
Konsultationer mellem de Kontraherende Parter skal finde sted  

 uden ophold med henblik på at finde en gensidigt acceptabel løsning.
 3. For anvendelsen af stk. 2 gælder følgende  

 bestemmelser:
4. De beskyttelsesforanstaltninger, der iværksættes,  

 skal omgående meddeles den anden Kontraherende part.
De skal, hvad angår  

 omfang og varighed, være begrænset til det strengt nødvendige for at afhjælpe  

 den situation, der førte til deres iværksættelse, og skal ikke være mere  

 omfattende end den skade, der er forårsaget af den aktuelle praksis eller  

 vanskelighed.
Der skal gives prioritet til foranstaltninger, som griber  

 mindst forstyrrende ind i anvendelsen af aftalen.
 5. De beskyttelsesforanstaltninger, der iværksættes,  

 skal være genstand for regelmæssige konsultationer mellem de Kontraherende  

 Parter med henblik på at lempe, erstatte eller afskaffe dem snarest muligt.
6. Når ekstraordinære omstændigheder nødvendiggør et  

 øjeblikkeligt indgreb, som udelukker forudgående undersøgelse, kan  

 vedkommende Kontraherende Part i de situationer, som er omtalt i artikel 19  

 (dumping), 20 (kriseforanstaltninger mod import af visse varer) og 21  

 (videreeksport og alvorlige mangelsituationer) umiddelbart iværksætte  

 forebyggende foranstaltninger, som er strengt nødvendige for at afhjælpe  

 situationen.
Der skal omgående gives underretning om foranstaltningerne, og  

 konsultationer mellem parterne skal finde sted snarest muligt.
Artikel 24 Konsultationsmekanismer 1. Med henblik på aftalens rette funktion, skal de  

 Kontraherende Parter, når som helst det er påkrævet, udveksle oplysninger og,  

 på anmodning af en af de Kontraherende Parter, afholde konsultationer.
2. De Kontraherende Parter er enige om, at  

 gennemførelsen af denne aftale skal overvåges og forvaltes af en Blandet  

 Komite, der består af repræsentanter fra de Kontraherende Parter.
Med henblik  

 herpå skal følgende regler gælde:
Artikel 25 Udviklingsklausul 1. Finder en af de kontraherende parter, at det er i  

 de Kontraherende Parters interesse at udvikle de forbindelser, der er  

 omfattet af aftalen, ved at udstrække dem til områder, der ikke dækkes heraf,  

 forelægger den en begrundet anmodning herom for den anden Kontraherende Part.
 2. Aftaler, der følger af den procedure, der er  

 omhandlet i stk. 1, skal ratificeres eller godkendes af de Kontraherende  

 Parter i overensstemmelse med disses egne procedurer.
Artikel 26 Bilag Bilagene til denne aftale udgør en integrerende del heraf.
Artikel 27 Territorial anvendelse Denne aftale gælder på den ene side for Færøerne og på den anden side for  

 Kongeriget Norge.
Artikel 28 Opsigelse Hver af de Kontraherende Parter kan opsige aftalen ved meddelelse herom  

 til den anden Kontraherende Part.
Aftalen ophører med at være i kraft tolv  

 måneder efter tidspunktet, hvor den anden Kontraherende Part modtog denne  

 meddelelse.
Artikel 29 Ikrafttræden Denne aftale er udfærdiget i tre eksemplarer på dansk, færøsk og norsk,  

 idet hver af disse tekster har samme gyldighed.
Denne aftale godkendes af de Kontraherende Parter i overensstemmelse med  

 deres egne procedurer.
Den træder i kraft på den første dag i den måned, der  

 følger efter dagen, hvor de Kontraherende Parter meddelte hinanden gennem  

 diplomatiske kanaler, at deres respektive krav til denne aftales ikrafttræden  

 er opfyldt.
 Indtil ikrafttrædelsen skal den midlertidigt gælde fra 1. september 1992.
Udfærdiget i København den 28. august nitten hundrede og nitito i tre  

 eksemplarer, et på dansk, et på færøsk og et på norsk, som alle har samme  

 gyldighed For Kongeriget Danmarks regering J. Ørstrøm Møller For Færøernes landsstyre Atli P.
Dam For Kongeriget Norges Regering Thomas Ronneng Bilag 1 Produkter henhørende under kapitel 25 til 97, der falder uden for  

 aftalens område:
 35.01 Casein, caseinater og andre caseinderivater; caseinlim.
 35.02 Albuminer, (inklusiv koncentrater fra to eller flere valleproteiner,  

 indeholdende i vægt mere end 80% valleprotein, udregnet i tør tilstand),  

 albuminater og andre albuminderivater.
 35.05 Dextrin og anden modificeret stivelse (herunder forklistret og  

 esterificeret stivelse); lim på basis af stivelse, dextrin eller anden  

 modificeret stivelse.
Bilag 2 PROTOKOL om bestemmelserne vedrørende fisk og andre marine produkter Artikel 1 De Kontraherende Parter skal, når denne aftale træder i kraft,  

 afskaffe importtold og afgifter med tilsvarende virkning på fisk og andre  

 marine produkter af den anden parts oprindelse.
De Kontraherende Parter skal ikke anvende kvantitative restriktioner på  

 import eller tiltag med tilsvarende virkning for fisk og andre marine  

 produkter af den anden parts oprindelse.
Ved termen fisk og andre marine  

 produkter forstås produkterne nævnt i tillægget til nærværende protokol.
 Artikel 2 Til trods for bestemmelserne i nærværende aftales artikel 5 kan  

 De Kontraherende Parter anvende, på basis af ikke-diskrimination,  

 restriktioner på eksport af fisk og andre marine produkter i henhold til  

 artikel 21, og artikel 23 stk. 6.
 Artikel 3 De Kontraherende Parter vil anvende deres regler vedrørende  

 transit og eksport af fisk, herunder deres regler vedrørende direkte  

 landinger i udlandet, på en sådan måde, at sådan eksport til den anden  

 Kontraherende Part ikke stilles ufordelagtigt sammenlignet med eksport til  

 andre EFTA-lande ej heller til det Europæiske Økonomiske Fællesskab.
Tillæg til Bilag 2 BILAG 3 OM OPRINDELSESREGLER INDHOLD AFSNIT I - GENERELLE BESTEMMELSER - Art. 1 Definitioner AFNSIT II - DEFINITION AF BEGREBET »VARER MED OPRINDELSESSTATUS« - Art. 2 Oprindelseskriterier - Art. 3 Fuldt ud fremstillede varer - Art. 4 Tilstrækkeligt bearbejdede og forarbejdede produkter - Art. 5 Utilstrækkelige bearbejdnings- og forarbejdningsprocesser - Art. 6 Kvalificerende enheder - Art. 7 Tilbehør, reservedele og værktøj - Art. 8 Varer i sæt - Art. 9 Neutrale elementer AFSNIT III - TERRITORIALKRAV - Art. 10 Territorialprincippet - Art. 11 (Dette bilag indeholder ingen artikel 11) - Art. 12 Genindførsel af varer - Art. 13 Direkte transport - Art. 14 Udstillinger AFSNIT IV - GODTGØRELSE ELLER FRITAGELSE - Art. 15 Forbud mod toldgodtgørelse eller -fritagelse AFSNIT V - BEVIS FOR OPRINDELSE - Art. 16 Generelle betingelser - Art. 17 Procedure for udstedelse af varecertifikat EUR.1 - Art. 18 Efterfølgende udstedelse af varecertifikat EUR.1 - Art. 19 Udstedelse af et duplikateksemplar af varecertifikat EUR.1 - Art. 20 Udstedelse af varecertifikat EUR.1 på grundlag af på forhånd  

 udstedt eller udformet oprindelsesbevis - Art. 21 Betingelser for udfærdigelse af en fakturaerklæring - Art. 22 Autoriseret eksportør - Art. 23 Gyldigheden af oprindelsesbevis - Art. 24 Fremlæggelse af oprindelsesbevis - Art. 25 Indførsel i form af delforsendelser - Art. 26 Undtagelser for formelt oprindelsesbevis - Art. 27 Yderligere dokumenter - Art. 28 Opbevarelse af oprindelsesbeviser og yderligere dokumenter - Art. 29 Uoverensstemmelser og formelle fejl - Art. 30 Beløb udtrykt i regningsenheder - Art. 31 Indførsel fra og genudførsel til Finland, Island og Sverige AFSNIT VI - METODER FOR ADMINISTRATIVT SAMARBEJDE - Art. 32 Gensidig bistand - Art. 33 Kontrol af oprindelsesbevis - Art. 34 Tvistbilæggelse - Art. 35 Sanktioner - Art. 36 Underkomite - Art. 37 Toldbehandling som ikke-oprindelsesprodukt - Art. 38 Tillæg LISTE OVER TILLÆG:
Tillæg I: »Record of Understanding« og fælleserklæringer Tillæg II: Indledende bemærkninger til listen i tillæg III Tillæg III: Liste over bearbejdning og forarbejdning, der kræves udført på  

 ikke-oprindelsesmaterialer, for at det fremstillede produkt kan opnå  

 oprindelsesstatus Tillæg IV: Varecertifikat EUR.1 og ansøgning om varecertifikat EUR.1 Tillæg V: Fakturaerklæring Tillæg VI: De beløb, der svarer til en regningsenhed i de nationale  

 valutaer Tillæg VII: Specialstempel Generelle bestemmelser Artikel 1 Definitioner I dette Bilag betyder:
Definition af begrebet »varer med  

 oprindelsesstatus« Artikel 2 Oprindelseskriterier 1. For anvendelsen af aftalen, og uden præjudice for  

 bestemmelserne i afsnit 3 og 4, skal følgende produkter anses som produkter  

 med oprindelse på Færøerne eller i Norge:
 2. For produkter med oprindelse i Norge kan  

 bestemmelserne i afsnit 1 (b) (iii) kun anvendes på betingelse af, at det  

 nødvendige administrative samarbejde mellem Norge, Finland, Island og Sverige  

 er til stede hvad angår anvendelsen af disse bestemmelser i overensstemmelse  

 med bestemmelserne i dette bilag.
 3. Uanset bestemmelserne i litra (b) (ii) og (iii) i  

 afsnit 1 vil produkter med oprindelse på Færøerne eller i Norge, Finland,  

 Island eller Sverige i henhold til dette bilag med anvendelse af de i litra  

 (b) (iii) i afsnit 1 nævnte oprindelsesregler, som udføres fra den ene  

 Kontraherende Part til den anden i uændret stand eller efter i den  

 eksporterende stat eller territorium at have undergået en bearbejdning eller  

 forarbejdning, som ikke går ud over den i afsnit 1 i artikel 5 omhandlede,  

 bevare deres oprindelse.
 4. For anvendelsen af afsnit 3, når produkter med  

 oprindelse i begge Kontraherende Parter eller i en eller begge Kontraherende  

 Parter og Finland, og/eller Island og/eller Sverige anvendes og disse  

 produkter har undergået en bearbejdning eller forarbejdning i den  

 eksporterende stat eller territorium, som ikke går ud over den i artikel 5,  

 stk. 1 nævnte, bestemmes oprindelsen ud fra det produkt, der har den højeste  

 toldværdi, eller hvis denne ikke kendes og ikke kan fastslås, med den højeste  

 første pris betalt for produktet i vedkommende stat eller territorium.
Artikel 3 Fuldt ud fremstillede varer 1. Som »varer, der er fuldt ud fremstillet«  

 på Færøerne eller i Norge, anses:
 2. Udtrykket »deres fartøjer« og  

 »Færøernes og Norges fabriksskibe« i stk. 1, litra (f) og (g)  

 omfatter kun de fartøjer og fabriksskibe:
Artikel 4 Tilstrækkeligt bearbejdede og forarbejdede produkter 1. Ved anvendelsen af artikel 2 anses produkter, der  

 ikke fuldt ud er fremstillet på Færøerne eller i Norge, for at have undergået  

 tilstrækkelig bearbejdning eller forarbejdning der, når det fremstillede  

 produkt henføres under en anden toldposition end den, hvorunder alle de  

 materialer, der ikke har oprindelsesstatus, og som er blevet anvendt til  

 fremstillingen, tariferes, jfr. dog artikel 5, stk. 2.
 2. For et produkt, der er anført i kolonne 1 og 2 i  

 listen i bilag III til denne aftale, gælder de for varen i kolonne 3 angivne  

 betingelser i stedet for reglen i stk. 1.
 3. For produkter i kapitel 84 til 91 inkl. kan  

 eksportøren i stedet for at opfylde betingelserne i kolonne 3 vælge at  

 anvende betingelserne i kolonne 4.
4. De i stk. 1, 2 og 3 nævnte betingelser definerer  

 for alle produkter, der er omfattet af denne aftale, den bearbejdning og  

 forarbejdning, som skal udføres på de materialer uden oprindelsesstatus, som  

 anvendes i fremstillingen af disse produkter, og gælder kun for sådanne  

 materialer.
Følgelig, hvis et produkt, der har opnået oprindelsesstatus ved  

 at opfylde betingelserne for dette produkt, anvendes i fremstillingen af et  

 andet produkt, skal de betingelser, der gælder for det produkt, hvori det  

 indgår, ikke gælde for det, og der skal ikke tages hensyn til de materialer  

 uden oprindelsesstatus, der måtte være blevet anvendt i fremstillingen af  

 det.
 5. Denne artikel skal gælde med de undtagelser, der er  

 fastsat i artikel 5, stk. 1.
Artikel 5 Utilstrækkelige bearbejdnings- og forarbejdningsprocesser 1. Følgende bearbejdninger eller forarbejdninger  

 betragtes som utilstrækkelige til at give produkterne oprindelsesstatus,  

 uanset om betingelserne i artikel 4 er opfyldt:
 2. Alle arbejdsprocesser udført på Færøerne eller i  

 Norge på et givet produkt skal betragtes samlet ved vurderingen af, om den  

 bearbejdning eller forarbejdning, vedkommende produkt har undergået, skal  

 betragtes som utilstrækkelig i henhold til stk. 1.
Artikel 6 Kvalificerende enheder 1. Den kvalificerende enhed for anvendelse af  

 oprindelsesreglerne er det produkt, der anses for at være basisenheden ved  

 tarifering i Det Harmoniserede Systems nomenklatur.
 Heraf følger, at:
 2. Når emballagen i henhold til almindelig bestemmelse  

 5 vedrørende fortolkningen af Det Harmoniserede System er indbefattet i  

 produktet med hensyn til tariferingen, bør dette også være tilfældet ved  

 bestemmelsen af oprindelsen.
Artikel 7 Tilbehør, reservedele og værktøj Tilbehør, reservedele og værktøj, der leveres som standardudstyr til  

 materiel, maskiner eller køretøjer til en pris, der er indbefattet i varens  

 pris eller ikke faktureres særskilt, betragtes som værende en del af dette  

 materiel eller disse maskiner eller køretøjer.
Artikel 8 Varer i sæt Varer i sæt i henhold til punkt 3 i de almindelige bestemmelser i det  

 Harmoniserede System betragtes som havende oprindelsesstatus, forudsat at  

 alle produkter, som indgår i deres sammensætning, har oprindelsesstatus.  

 Varer i sæt, der består af produkter med og uden oprindelsesstatus, anses som  

 helhed for at have oprindelsesstatus, forudsat at værdien af produkterne uden  

 oprindelsesstatus ikke overstiger 15% af de pågældende sæts pris ab fabrik.
Artikel 9 Neutrale elementer Ved bestemmelse af, om et produkt har oprindelse på Færøerne eller i  

 Norge, undersøges det ikke, om energi, anlæg og udstyr, maskiner og værktøj,  

 der er anvendt ved fremstillingen af færdigvarerne, samt varer, der er  

 anvendt ved fremstillingen, men som ikke indgår i eller er bestemt til at  

 indgå i det pågældende produkts endelige sammensætning, har oprindelse eller  

 ej.
Territorialkrav Artikel 10 Territorialprincippet Betingelserne i Afsnit II vedrørende opnåelse af oprindelsesstatus skal  

 opfyldes uden afbrydelse på Færøernes eller Norges territorium.
Derfor anses  

 produkter, der har undergået bearbejdning eller forarbejdning på Færøerne  

 eller i Norge og har forladt de Kontraherende Parters eller Finlands, Islands  

 eller Sveriges territorium, som produkter uden oprindelsesstatus, jfr. dog  

 bestemmelserne i artikel 12.
Artikel 11 (Dette bilag indeholder ingen artikel 11) Artikel 12 Genindførsel af varer Såfremt varer, der er udført fra Færøerne eller Norge til et tredieland,  

 senere returneres dertil, anses de for aldrig at have forladt Færøernes eller  

 Norges territorium, hvis der over for toldmyndighederne kan føres  

 tilfredsstillende bevis for, at:
Artikel 13 Direkte transport 1. Den præferenceordning, der er fastsat i aftalen,  

 gælder kun for varer eller materialer, der opfylder betingelserne i dette  

 bilag, og som transporteres inden for Færøernes, Norges, Finlands, Islands og  

 Sveriges territorium.Dog kan produkter, der udgør en enkelt forsendelse,  

 transporteres med passage af andre territorier end Færøernes, Norges,  

 Finlands, Islands og Sveriges, eventuelt med omladning eller midlertidig  

 oplagring på disse territorier, såfremt produkterne til stadighed har været  

 overvåget af toldmyndighederne i transit- eller oplagringslandet, og de ikke  

 har været underkastet anden behandling end eventuel losning og lastning eller  

 enhver anden behandling med henblik på at sikre, at deres tilstand ikke  

 forringes.
 2. Som dokumentation for, at betingelserne i stk. 1 er  

 opfyldt, skal der for indførselslandets eller -territoriets toldmyndigheder  

 fremlægges:
Artikel 14 Udstillinger 1. Varer, som er afsendt fra Færøerne eller Norge til  

 en udstilling i et andet land eller territorium end Færøerne eller Norge,  

 eller Finland, Island eller Sverige, og som efter udstillingen sælges til  

 indførsel til Færøerne eller Norge, opnår ved indførslen de fordele, som  

 følger af denne aftales bestemmelser, forudsat at de opfylder de i dette  

 bilag fastsatte betingelser for at kunne anerkendes som varer med oprindelse  

 på Færøerne eller i Norge, og at der over for toldmyndighederne føres  

 tilfredsstillende bevis for:
2. Et oprindelsescertifikat skal udstedes eller  

 udfærdiges i overensstemmelse med bestemmelserne i Afsnit V og fremlægges for  

 indførselslandets eller -territoriets toldmyndigheder på de normale  

 betingelser.
Udstillingens betegnelse og adresse skal anføres derpå.
Om  

 fornødent kan der kræves supplerende dokumentation for varernes art og for de  

 omstændigheder, under hvilke de har været udstillet.
 3. Stk. 1 gælder for alle udstillinger, messer eller  

 tilsvarende offentlige arrangementer af kommerciel, industriel,  

 landbrugsmæssig eller håndværksmæssig karakter, under hvilke varerne er under  

 konstant toldkontrol, dog ikke arrangementer med privat formål i forretninger  

 eller handelslokaler med henblik på salg af udenlandske varer.
Godtgørelse eller fritagelse Artikel 15 Forbud mod toldgodtgørelse eller -fritagelse 1. Materialer uden oprindelsesstatus anvendt i  

 fremstillingen af produkter med oprindelse på Færøerne eller i Norge i  

 henhold til dette bilag, for hvilke et oprindelsescertifikat udstedes eller  

 udfærdiges i overensstemmelse med bestemmelserne i afsnit V, skal ikke  

 indrømmes toldgodtgørelse eller -fritagelse under nogen form.
 2. Forbudet i stk. 1 skal gælde enhver ordning med  

 refusion, eftergivelse eller ikke-betaling, delvis eller fuldstændig, af told  

 eller afgifter med tilsvarende virkning, der gælder i en Kontraherende Part  

 for materialer anvendt i fremstillingen, hvor sådan refusion, eftergivelse  

 eller ikke-betaling gælder, udtrykkeligt eller de facto, når produkter, der  

 fremstilles af nævnte materialer udføres, og ikke når de anvendes internt i  

 nævnte stat eller territorium.
 3. Eksportøren af produkter, der er omfattet af et  

 oprindelsescertifikat, skal være rede til til enhver tid og på opfordring fra  

 toldmyndighederne at fremlægge alle relevante dokumenter som bevis på, at  

 ingen godtgørelse er modtaget, hvad angår de materialer uden  

 oprindelsesstatus, der er anvendt i fremstillingen af vedkommende produkt, og  

 at al told og afgifter med tilsvarende virkning, der gælder for sådanne  

 materialer, faktisk er betalt.
 4. Bestemmelserne i stk. 1 og 3 skal også gælde for  

 emballage i henhold til artikel 6 (2), tilbehør, reservedele og værktøj i  

 henhold til artikel 7 og varer i sæt i henhold til artikel 8, når sådanne  

 genstande ikke har oprindelsesstatus.
5. Bestemmelserne i stk. 1 til 4 skal kun gælde for  

 materialer, der er af en slags, som aftalen gælder for.
Desuden skal de ikke  

 forhindre, at Færøerne eller Norge anvender priskompensationsforanstaltninger  

 for landbrugsprodukter, der gælder for udførsel i overensstemmelse med  

 bestemmelserne i aftalen.
Bevis for oprindelse Artikel 16 Generelle betingelser 1. Produkter med oprindelsesstatus i henhold til dette  

 bilag skal ved indførsel til Færøerne eller Norge nyde godt af aftalen efter  

 fremlæggelse af:
 2. Uanset bestemmelserne i stk. 1 skal produkter med  

 oprindelsesstatus i henhold til dette bilag i de i artikel 26 nævnte tilfælde  

 nyde godt af aftalen, uden at det er nødvendigt at fremlægge nogen af de  

 ovenfor nævnte dokumenter.
Artikel 17 Procedure for udstedelse af varecertifikat EUR.1 1. Et varecertifikat EUR.1 udstedes af den  

 eksporterende stats eller territoriums toldmyndigheder efter skriftlig  

 anmodning fra eksportøren eller, på eksportørens ansvar, fra dennes godkendte  

 repræsentant.
 2. Med henblik herpå skal eksportøren eller dennes  

 godkendte repræsentant udfylde både varecertifikat EUR.1 og den  

 ansøgningsformular, der er vist i tillæg IV.
Disse formularer skal udfyldes enten på et af de officielle sprog på  

 Færøerne eller i Norge eller på engelsk, i overensstemmelse med  

 bestemmelserne med den nationale lovgivning i det eksporterende land eller  

 territorium.
Hvis de er skrevet i hånden, skal de udfyldes med blæk med  

 blokbogstaver.
Varebeskrivelsen skal stå i den dertil beregnede rubrik og  

 anføres uden tomme linjer.
Når rubrikken ikke udfyldes fuldstændig, skal der  

 trækkes en vandret streg under varebeskrivelsens sidste linje, og den ikke  

 udfyldte del skal udstreges.
 3. Eksportøren, der anmoder om udstedelse af et  

 varecertifikat EUR.1, skal på anmodning af toldmyndighederne i eksportlandet  

 eller -territoriet, hvor varecertifikat EUR.1 udstedes, fremlægge alle  

 relevante dokumenter til bevis for de omhandlede varers oprindelsesstatus  

 samt for opfyldelsen af dette bilags betingelser.
 4. Et varecertifikat EUR.1 udstedes af den  

 Kontraherende Parts toldmyndigheder, hvis de omhandlede produkter kan  

 betragtes som varer med oprindelse i den stat eller territorium i henhold til  

 artikel 2 (1) og opfylder de øvrige af dette bilags betingelser.
 5. Et varecertifikat EUR.1 kan på de i dette bilag  

 omhandlede betingelser udstedes af en Kontraherende Parts toldmyndigheder,  

 hvis vedkommende produkter befinder sig på dens territorium, og hvis de  

 produkter, der skal udføres, kan betragtes som varer med oprindelse i en  

 Kontraherende Part eller i Finland, Island eller Sverige i henhold til  

 artikel 2(3).
 6. I de tilfælde, der er nævnt i stk. 5, forudsætter  

 udstedelsen af et varecertifikat EUR.1 fremlæggelse af et tidligere udstedt  

 eller udformet bevis for oprindelse.
 Toldmyndighederne i modtagerlandet eller -territoriet må, gennem  

 administrativt samarbejde kunne få ægte kopier af det tidligere udstedte  

 eller udformede oprindelsesbevis.
7. De udstedende toldmyndigheder skal tage alle  

 nødvendige skridt til at kontrollere varernes oprindelse, og at de øvrige  

 betingelser i dette bilag er opfyldt.
Med henblik herpå har de ret til at  

 kræve enhver form for dokumentation og at foretage enhver form for kontrol,  

 de måtte finde hensigtsmæssig.
Det påhviler de udstedende toldmyndigheder at påse, at de i stk. 2  

 omhandlede formularer er korrekt udfyldt.
De skal navnlig kontrollere, at den  

 rubrik, der er beregnet til varebeskrivelsen, er udfyldt på en sådan måde, at  

 det ikke er muligt at foretage svigagtige tilføjelser.
 8. Datoen for udstedelsen af varecertifikat EUR.1 skal  

 anføres i den del af certifikatet, der er forbeholdt toldmyndighederne.
9. Et varecertifikat EUR.1 udstedes ved udførslen af  

 de varer, som det vedrører, af udførselslandets eller -territoriets  

 toldmyndigheder.
Certifikatet stilles til rådighed for eksportøren, så snart  

 udførslen faktisk har fundet sted eller er sikret.
Artikel 18 Efterfølgende udstedelse af varecertifikat EUR.1 1. Uanset artikel 17(9) kan et varecertifikat EUR.1  

 undtagelsesvis udstedes efter udførslen af de varer, som det vedrører,  

 såfremt:
 2. Ved anvendelsen af stk. 1 skal eksportøren i  

 anmodningen anføre sted og dato for udførslen af de produkter, som  

 varecertifikat EUR.1 vedrører og angive grunden til sin anmodning.
 3. Toldmyndighederne må kun udstede et varecertifikat  

 EUR.1 efterfølgende, når de har undersøgt, at oplysningerne i eksportørens  

 anmodning er i overensstemmelse med oplysningerne i de tilsvarende  

 dokumenter.
 4. På varecertifikater EUR.1, der udstedes  

 efterfølgende, skal anføres en af følgende påtegninger:
»UDSTEDT EFTERFØLGENDE«, »ISSUED RETROSPECTIVELY« »ANNETTU JALKIKATEEN«, »GIVIN EFTIRFYLGJANDI«, »UTGEFId EFTIR A, »UTSTEDT SENERE«, »UTFARDAT I EFTERHAND«.
 5. Den i stk. 4 omhandlede påtegning anføres i  

 rubrikken »Bemærkninger« på varecertifikat EUR.1.
Artikel 19 Udstedelse af et duplikateksemplar af varecertifikat EUR.1 1. I tilfælde af tyveri, bortkomst eller ødelæggelse  

 af et varecertifikat EUR.1 kan eksportøren henvende sig til den  

 toldmyndighed, der udstedte dette, og anmode om udstedelse af et  

 duplikateksemplar på grundlag af de hos myndigheden beroende  

 udførselsdokumenter.
 2. På duplikateksemplaret, der blevet udstedt på denne  

 måde, skal anføres en af følgende påtegninger:
»DUPLIKAT«, »DUPLICATE« »KAKSOISKAPPALE«, »TVITAK«, »EFTIRRIT«.
 3. Den i stk. 2 omhandlede påtegning anføres i  

 rubrikken »Bemærkninger« på varecertifikat EUR.1.
 4. Duplikateksemplaret påføres datoen for udstedelsen  

 af det oprindelige varecertifikat EUR.1.
Artikel 20 Udstedelse af varecertifikat EUR.1 på grundlag af på forhånd udstedt  

 eller udformet oprindelsesbevis Når produkter, der udgør en enkelt forsendelse, og som er omfattet af et  

 varecertifikat EUR.1 eller en fakturaerklæring, stilles under et toldsteds  

 myndighed på Færøerne eller i Norge, skal det oprindelige oprindelsesbevis  

 kunne erstattes med et eller flere varecertifikater EUR.1 udstedt af dette  

 toldsted med henblik på at sende alle eller nogle af disse produkter til  

 andre toldsteder, uanset om de er beliggende i den samme stat eller  

 territorium eller ej.
Artikel 21 Betingelser for udfærdigelse af en fakturaerklæring 1. En fakturaerklæring, som omtalt i artikel 16(1)(b)  

 kan udfærdiges:
 2. En fakturaerklæring kan udfærdiges, hvis  

 vedkommende produkter kan anses som produkter med oprindelse på Færøerne  

 eller i Norge i henhold til artikel 2(1) og opfylder de øvrige betingelser i  

 dette bilag.
 3. En fakturaerklæring kan i henhold til de i dette  

 bilag nævnte betingelser udfærdiges, hvis vedkommende produkter befinder sig  

 på udførselsstatens eller -territoriets territorium, og produkterne, der skal  

 udføres, kan anses som produkter med oprindelse i en Kontraherende Part eller  

 i Finland, Island eller Sverige i henhold til artikel 2(3). Bestemmelserne i  

 artikel 17(6) skal anvendes mutatis mutandis.
 4. Den eksportør, der udfærdiger en fakturaerklæring,  

 skal være rede til til enhver tid og på udførselslandets eller -territoriets  

 toldmyndigheders anmodning at fremlægge alle relevante dokumenter til bevis  

 for vedkommende produkters oprindelsesstatus samt for, at de øvrige  

 betingelser i dette bilag er opfyldt.
5. En fakturaerklæring skal udfærdiges af eksportøren  

 ved med maskinskrift, ved påstempling eller med trykt tekst at påføre  

 fakturaen, følgesedlen eller et andet handelsdokument erklæringen, hvis tekst  

 fremgår af tillæg V, idet han anvender en af de sproglige versioner, der er  

 anført i nævnte tillæg i overensstemmelse med bestemmelserne i  

 udførselslandets eller territoriets nationale lovgivning.
Erklæringen kan  

 også skrives i hånden; i så fald skal den skrives med blæk og med  

 blokbogstaver.
 6. Fakturaerklæringer skal være påført eksportørens  

 håndskrevne originalunderskrift, jfr. dog bestemmelserne i artikel 22(8).
7. En fakturaerklæring kan udfærdiges af eksportøren  

 ved udførslen af de produkter, den vedrører, eller senere.
Hvis  

 fakturaerklæringen udfærdiges efter, at de produkter, den vedrører, er blevet  

 deklareret til indførselslandets eller -territoriets toldmyndigheder, skal  

 fakturaerklæringen indeholde en henvisning til de dokumenter, der allerede er  

 indleveret til disse myndigheder.
Artikel 22 Autoriseret eksportør 1. Uanset bestemmelserne i artikel 17, 18, 19, 21 og  

 31 skal der i overensstemmelse med nedenfor anførte betingelser gælde en  

 forenklet procedure for udstedelse af dokumentation vedrørende bevisførelse  

 for oprindelse.
 2. Udførselslandets eller -territoriets  

 toldmyndigheder kan bemyndige enhver eksportør, i det følgende benævnt  

 »autoriseret eksportør«, som ofte udfører produkter, for hvilke der  

 kan udstedes certifikater EUR.1, og som over for toldmyndighederne kan  

 tilbyde tilfredsstillende garanti for kontrollen med produkternes  

 oprindelsesstatus samt for, at de øvrige betingelser i dette bilag er  

 opfyldt, til ved udførslen ikke at frembyde varen ved toldstedet i  

 udførselslandet eller -territoriet samt til ikke at indgive den anmodning om  

 certifikat EUR.1, der gælder for disse produkter, i forbindelse med  

 udstedelse af et certifikat EUR.1 på de vilkår, der er fastsat i artikel 17,  

 stk. 1 til 5.
 3. Anvendes den forenklede procedure, kan  

 toldmyndighederne i udførselslandet eller -territoriet bestemme, at der  

 benyttes certifikater EUR.1 med et særligt tegn, så det er muligt at  

 identificere dem.
 4. Den i stk. 2 omhandlede bemyndigelse skal, efter  

 toldmyndighedernes skøn, indeholde en bestemmelse om, at rubrik 11  

 »Toldvæsenets påtegninger« på certifikat EUR.1:
 Rubrik 11 »Toldvæsenets påtegninger« i certifikat EUR.1 udfyldes  

 i givet fald af den autoriserede eksportør.
 5. I de i stk 4 (a) omhandlede tilfælde skal rubrik 7  

 »Bemærkninger« på certifikat EUR.1 forsynes med en af følgende  

 påtegninger:
»FORENKLET PROCEDURE«, »SIMPLIFIED PROCEDURE«, »YKSINKERTAISTETTU MENETTELY«, »EINFØLD MANNAGONGD«, »EINFØLDUD AFGREIDSLA«, »FORENKLET PROSEDYRE«, »FORENKLAD PROCEDUR«.
 Den autoriserede eksportør skal i givet fald i rubrik 13 »Anmodning  

 om undersøgelse« anføre navn og adresse på den toldmyndighed, der er  

 kompetent til at kontrollere dette certifikat EUR.1.
 6. Skulle udførselslandets eller -territoriets  

 toldmyndigheder konstatere, at et certifikat, der er udstedt i henhold til  

 bestemmelserne i denne artikel, er ugyldigt i relation til de leverede  

 produkter, skal de straks underrette indførselslandets eller -territoriets  

 toldmyndigheder herom.
 7. Toldmyndighederne kan bemyndige en autoriseret  

 eksportør til at udfærdige fakturaer, der er påført den erklæring, der vises  

 i tillæg V til dette bilag, i stedet for et certifikat EUR.1.
Erklæringen, der afgives af den autoriserede eksportør på fakturaen skal  

 udfærdiges i en af de sprogversioner, der fremgår af tillæg V.
Den skal være  

 underskrevet i hånden og skal enten:
 8. Udførselslandets eller -territoriets  

 toldmyndigheder kan dog bemyndige en autoriseret eksportør til ikke at  

 underskrive den i stk. 7 omhandlede erklæring på fakturaen, når der til  

 udformningen og/eller forsendelsen af sådanne fakturaer benyttes  

 telekommunikation eller elektroniske databehandlingsmetoder.
 De nævnte toldmyndigheder skal fastlægge betingelserne for anvendelsen af  

 dette stykke, herunder, om nødvendigt, en skriftlig tilkendegivelse fra den  

 autoriserede eksportør, at han påtager sig det fulde ansvar for en sådan  

 meddelelse og erklæring, som om de faktisk havde været underskrevet i hånden  

 af ham.
 9. I den i stk. 2 omhandlede bemyndigelse skal  

 toldmyndighederne navnlig angive:
 10. Toldmyndighederne i udførselslandet eller  

 -territoriet kan undtage visse kategorier af produkter fra de i stk. 2, 7 og  

 8 nævnte lettelser.
 11. Toldmyndighederne skal nægte at give den i stk. 2,  

 7 og 8 bemyndigelse til eksportører, der ikke tilbyder alle de garantier, de  

 anser for nødvendige.
Toldmyndighederne kan når som helst trække bemyndigelsen tilbage.
Dette  

 skal ske, når betingelserne for godkendelse ikke længere er opfyldt, eller  

 når den autoriserede eksportør ikke længere tilbyder disse garantier.
 12. Den godkendte eksportør kan blive anmodet om, i  

 overensstemmelse med de regler, de har fastsat, at holde toldmyndighederne  

 underrettet om, hvilke forsendelser han agter at foretage, for at give det  

 kompetente toldsted mulighed for eventuelt at foretage en kontrol, før  

 produkterne afsendes.
 13. Bestemmelserne i denne artikel berører ikke  

 anvendelsen af de Kontraherende Parters forskrifter vedrørende  

 toldformaliteter og brugen af tolddokumenter.
Artikel 23 Gyldigheden af oprindelsesbevis 1. Varecertifikat EUR.1 har en gyldighedstid på fire  

 måneder fra datoen for dets udstedelse i udførselslandet eller -territoriet,  

 og skal inden for den nævnte periode frembydes for indførselslandets eller  

 -territoriets toldmyndigheder.
 En fakturaerklæring har en gyldighedstid på fire måneder fra datoen, hvor  

 den blev udfærdiget af eksportøren, og skal inden for den nævnte periode  

 frembydes for indførselslandets eller territoriets toldmyndigheder.
 2. Varecertifikater EUR.1 og fakturaerklæringer, som  

 frembydes for indførselslandets eller -territoriets toldmyndigheder efter  

 udløbet af den i stk. 1 nævnte frist, kan godtages som grundlag for  

 præferencebehandling, såfremt overskridelsen af fristen skyldes force majeure  

 eller ekstraordinære omstændigheder.
 3. I andre tilfælde af for sen frembydelse kan  

 indførselslandets eller -territoriets toldmyndigheder godtage  

 varecertifikater EUR.1 eller fakturaerklæringer, når varerne er blevet  

 frembudt for dem inden udløbet af nævnte frist.
Artikel 24 Fremlæggelse af oprindelsesbevis 1. Varecertifikat EUR.1 og fakturaerklæringer skal  

 fremlægges for toldmyndighederne i indførselslandet eller -territoriet i  

 henhold til de i dette land eller territorium gældende bestemmelser.
Nævnte  

 myndigheder kan forlange en oversættelse af et varecertifikat EUR.1 eller en  

 fakturaerklæring.
De kan desuden kræve, at indførselsanmeldelsen suppleres  

 med en angivelse fra importøren af, at produkterne opfylder de nødvendige  

 betingelser for, at aftalen kan finde anvendelse.
 2. I tilfælde, hvor indførselsanmeldelsen overføres  

 ved hjælp af datanet til toldmyndighederne i indførselslandet eller  

 territoriet, er det op til disse myndigheder af afgøre, inden for rammerne af  

 og i overensstemmelse med den nationale lovgivning i dette land eller  

 territorium, hvornår og i hvilket omfang disse dokumenter, som udgør bevis  

 for oprindelsesstatus, faktisk skal fremlægges.
Artikel 25 Indførsel i form af delforsendelser Når demonterede eller ikke-monterede produkter i henhold til almindelig  

 regel 2 (a) i det Harmoniserede System henhørende under HS Kapitel 84 og 85,  

 efter anmodning fra importøren og på vilkår fastsat af toldmyndighederne i  

 indførselslandet eller -territoriet, indføres i delforsendelser, skal et  

 enkelt oprindelsesbevis for sådanne produkter fremlægges for  

 toldmyndighederne ved indførsel af den første delforsendelse.
Artikel 26 Undtagelser for formelt oprindelsesbevis 1. Produkter i småforsendelser fra privatpersoner til  

 privatpersoner eller produkter, der medbringes af rejsende som personlig  

 bagage, betragtes som varer med oprindelsesstatus, uden at det er nødvendigt  

 at fremlægge formelt oprindelsesbevis, såfremt det drejer sig om indførsel  

 helt uden erhvervsmæssig karakter, og det erklæres, at produkterne opfylder  

 betingelserne i dette bilag, og der ikke er nogen tvivl om denne erklærings  

 rigtighed.
Når det drejer sig om produkter sendt pr. post, kan denne  

 erklæring afgives på tolddeklaration C2/CP3 eller på et ark papir, vedhæftet  

 dette dokument.
 2. Som indførsel helt uden erhvervsmæssig karakter  

 anses lejlighedsvis indførsel, der udelukkende består af varer bestemt til  

 personlig brug for modtagerne eller de rejsende eller deres familie, og hvis  

 beskaffenhed eller mængde ikke giver anledning til tvivl om, at indførslen  

 sker i ikke-erhvervsmæssigt øjemed.
 3. Desuden må den samlede værdi af disse varer ikke  

 overstige 365 regningsenheder for så vidt angår småforsendelser eller 1.025  

 regningsenheder for så vidt angår indholdet af de rejsendes personlige  

 bagage.
Artikel 27 Yderligere dokumenter Dokumenter nævnt i artikel 17(3) og 21(4) brugt som bevis på, at varer,  

 der er omfattet af et varecertifikat EUR.1 eller en fakturaerklæring, kan  

 anses som varer med oprindelse på Færøerne eller i Norge, og at de opfylder  

 de øvrige betingelser i dette tillæg, kan bl.a. bestå af følgende:
Artikel 28 Opbevarelse af oprindelsesbeviser og yderligere dokumenter 1. Den eksportør, der anmoder om udstedelse af et  

 varecertifikat EUR.1, skal opbevare de i artikel 17(3) nævnte dokumenter i  

 mindst to år.
 2. Den eksportør, der udfærdiger en fakturaerklæring,  

 skal opbevare en kopi af denne fakturaerklæring samt de i artikel 21(4)  

 nævnte dokumenter i mindst to år.
 3. Toldmyndighederne i udførselslandet eller  

 -territoriet, som udsteder et varecertifikat EUR.1, skal opbevare det i  

 artikel 17(2) nævnte ansøgningsskema i mindst to år.
 4. Med forbehold for artikel 24(2) skal  

 toldmyndighederne i indførselslandet eller -territoriet opbevare de for dem  

 fremlagte varecertifikater EUR.1 og fakturaerklæringer i mindst to år.
 5. I tilfælde omtalt i artikel 24(2) er det op til  

 indførselslandets eller -territoriets toldmyndigheder at afgøre, i  

 overensstemmelse med dette lands eller territoriums nationale lovgivning,  

 hvordan varecertifikater EUR.1 eller fakturaerklæringer skal opbevares i  

 mindst to år.
Artikel 29 Uoverensstemmelser og formelle fejl 1. Konstateres der mindre uoverensstemmelser mellem  

 oplysningerne på varecertifikat EUR.1 eller på fakturaerklæringen og  

 oplysningerne på de dokumenter, der fremlægges for toldstedet med henblik på  

 produkternes toldklarering, medfører dette i sig selv ikke, at varecertifikat  

 EUR.1 eller fakturaerklæringen er ugyldigt, såfremt det på fyldestgørende  

 måde godtgøres, at dette dokument faktisk svarer til de frembudte produkter.
 2. Åbenbare formelle fejl, såsom trykfejl i et  

 varecertifikat EUR.1 eller i en fakturaerklæring bør ikke medføre, at dette  

 dokument afvises, såfremt disse fejl ikke er af en sådan art, at de skaber  

 tvivl om rigtigheden af oplysningerne i dokumentet.
Artikel 30 Beløb udtrykt i regningsenheder 1. Beløb i udførselslandets eller -territoriets  

 nationale valuta svarende til det i regningsenheder udtrykte beløb fastsættes  

 af udførselslandet eller -territoriet og meddeles den anden Kontraherende  

 Part.
 Er beløbene højere end de tilsvarende beløb fastsat af indførselslandet  

 eller -territoriet, skal sidstnævnte godtage dem, hvis produkterne er  

 faktureret i udførselslandets eller territoriets nationale valuta.
 2. Såfremt produkterne er faktureret i Finlands,  

 Islands eller Sveriges valuta, skal indførselslandet eller -territoriet  

 anerkende det af den pågældende stat eller territorium meddelte beløb.
 3. De beløb, der skal anvendes i en hvilken som helst  

 national valuta, skal i den pågældende nationale valuta svare til de beløb,  

 der er udtrykt i regningsenheder pr. 1. oktober 1990.
 Modværdien af en regningsenhed i de Kontraherende Parters, Finlands,  

 Islands eller Sveriges nationale valutaer skal være de beløb, der er angivet  

 i tillæg VI til dette bilag.
 4. Beløbene udtrykt i regningsenheder skal revideres,  

 når der er behov herfor, men mindst hvert andet år.
Under denne revision skal den Blandede Komite sikre, at der ikke sker  

 nogen reduktion i de beløb, der skal anvendes i en hvilken som helst national  

 valuta, og skal endvidere vurdere ønskeligheden af at bevare de reelle  

 effekter af de aktuelle værdigrænser.
Med henblik herpå kan den beslutte at  

 ændre beløbene udtrykt i regningsenheder.
Artikel 31 Indførsel fra og genudførsel til Finland, Island og Sverige 1. Oprindelsesprodukter i henhold til dette bilag skal  

 ved indførsel til Norge også nyde godt af aftalen ved fremlæggelse af et  

 oprindelsesbevis udstedt eller udfærdiget i Finland, Island eller Sverige,  

 hvori udtrykket »Faroe Islands Trade« er indføjet.
Når  

 varecertifikater EUR.1 anvendes, skal dette udtryk indføjes i rubrikken  

 »Remarks« og bekræftes af stempel fra et toldsted i et af disse  

 lande.
 2. Når produkter, der tidligere er indført i Norge,  

 ledsages af oprindelsesbevis, som omtalt i artikel 16, stk. 2, udstedt eller  

 udfærdiget på Færøerne, genudføres til Finland, Island eller Sverige, skal  

 Norge i overensstemmelse med stk. 1 forpligte sig til at udstede eller  

 udfærdige oprindelsesbevis med udtrykket »Faroe Islands Trade«,  

 forudsat at produkterne genudføres i samme stand eller har undergået en  

 bearbejdning eller forarbejdning, der ikke går ud over det i artikel 5, stk.  

 1 nævnte.
Metoder for administrativt samarbejde Artikel 32 Gensidig bistand 1. For at sikre korrekt anvendelse af dette bilag skal  

 Færøerne og Norge bistå hinanden, gennem de kompetente toldmyndigheder, med  

 at kontrollere ægtheden af varecertifikater EUR.1 og fakturaerklæringer samt  

 rigtigheden af de oplysninger, som gives i disse dokumenter.
 2. De Kontraherende Parters toldmyndigheder skal  

 forsyne hinanden med aftryk af stempler, der anvendes i deres toldsteder ved  

 udstedelse af certifikater EUR.1.
Artikel 33 Kontrol af oprindelsesbevis 1. Efterfølgende kontrol af varecertifikat EUR.1 og  

 fakturaerklæringer foretages ved stikprøver eller i øvrigt, når  

 indførselslandets eller -territoriets toldmyndigheder nærer begrundet tvivl  

 om dokumenternes ægthed, de pågældende produkters oprindelsesstatus, eller  

 hvorvidt de øvrige bestemmelser i dette bilag er opfyldt.
 2. Med henblik på anvendelsen af bestemmelserne i stk.  

 1 skal toldmyndighederne i indførselslandet eller -territoriet sende  

 varecertifikat EUR.1 og fakturaen, hvis den er blevet fremlagt, eller af  

 fakturaerklæringen, eller en kopi af disse dokumenter, tilbage til  

 toldmyndighederne i udførselslandet eller -territoriet, idet de i givet fald  

 angiver, hvad der formelt eller reelt berettiger til kontrol.
 De skal til støtte for anmodningen om efterfølgende kontrol fremsende alle  

 dokumenter og oplysninger, som det har været muligt at indhente, og som giver  

 grund til at antage, at oplysningerne givet i varecertifikat EUR.1 eller  

 fakturaerklæringen er urigtige.
3. Kontrollen skal udføres af indførselslandets eller  

 territoriets toldmyndigheder.
Med henblik herpå har de ret til at kræve  

 ethvert bevis og til at udføre enhver gennemgang af eksportørens regnskaber  

 eller enhver anden kontrol, som de anser for hensigtsmæssig.
 4. Såfremt indførselslandets eller -territoriets  

 toldmyndigheder beslutter at udsætte indrømmelse af præferencebehandling til  

 de pågældende produkter, indtil resultatet af undersøgelsen foreligger, skal  

 de tilbyde at frigive varerne til importøren, dog således, at der træffes de  

 sikkerhedsforanstaltninger, der skønnes nødvendige.
 5. Toldmyndighederne, der anmoder om kontrol,  

 underrettes om resultatet af den efterfølgende kontrol så hurtigt som muligt.  

 Dette resultat skal klart indikere, om dokumenterne er ægte, og om de  

 pågældende produkter kan anses som produkter med oprindelse på Færøerne eller  

 i Norge og opfylder de øvrige betingelser i dette bilag.
Artikel 34 Tvistbilæggelse Når der opstår tvist i forbindelse med kontrolprocedurerne i artikel 33,  

 som ikke kan løses mellem de toldmyndigheder, der anmoder om kontrol, og de  

 toldmyndigheder, der er ansvarlige for udførelsen af denne kontrol, eller  

 hvor de rejser spørgsmål med hensyn til fortolkningen af dette bilag, skal en  

 sådan tvist forelægges for de Kontraherende Parter.
Artikel 35 Sanktioner Der iværksættes sanktioner mod enhver person, der udfærdiger, eller lader  

 udfærdige et dokument med urigtige oplysninger for at opnå  

 præferencebehandling af produkter.
Artikel 36 Underkomite Der skal i overensstemmelse med artikel 24, stk. 2 i aftalen oprettes en  

 underkomite for told- og oprindelsesspørgsmål under den Blandede Komite for  

 at bistå denne i udførelsen af dens opgaver og for at sikre en løbende  

 informations- og samarbejdsproces mellem eksperter.
 Den skal bestå af eksperter fra Færøerne og Norge, som er ansvarlige for  

 told- og oprindelsesspørgsmål.
Artikel 37 Toldbehandling som ikke-oprindelsesprodukt Med henblik på anvendelsen af artikel 2, stk. 1, litra (b) (ii) eller  

 (iii) skal ethvert produkt med oprindelse i Færøernes eller Norges  

 territorium, ved eksport til den anden Kontraherende Part, behandles som  

 ikke-oprindelsesprodukt i den eller de perioder, hvor sidstnævnte  

 Kontraherende Part anvender de toldsatser, som gælder for tredjelande, eller  

 andre tilsvarende beskyttelsesforanstaltninger for sådanne produkter i  

 henhold til denne aftale.
Artikel 38 Tillæg Tillæggene til dette bilag udgør en integrerende del af dette.
Bilag 4 Administrativt samarbejde i toldsager De Kontraherende Parter er enige om, at reglerne og metoderne for  

 administrativt samarbejde i toldsager skal baseres på den nordiske  

 overenskomst om gensidig bistand i toldsager.
Bilag 5 Afskaffelse af finanstold på Færøerne Omlægning af told- og afgiftssystemet På trods af bestemmelserne i Art. 4, kan Færøerne, på midlertidig basis,  

 beholde deres nuværende fremstillings- og indførselsafgifter gældende pr. 1.  

 september 1992, indtil 1. januar 1993.
 Disse inkluderer:
 1. Lagtingslov nr. 119 af 23. december 1991 om  

 indførselsafgift:
 En generel indførselsafgift på 33% med visse undtagelser, særlig for  

 råstoffer og for varer, der benyttes af fiskeriindustrien.
 2. Lagtingslov nr. 120 af 23. december 1991 om  

 fremstillings- og indførselsafgift:
 Fremstillings- og indførselsafgift på en række specifikke varer.
 Den 1. januar 1993 vil det bestående system med fremstillings- og  

 indførselsafgift blive ophævet og erstattet af et nyt system for indirekte  

 beskatning baseret på følgende elementer:
Bilag 6 Lister over produkter som Norge kan beholde eksportrestitutioner  

 for Bilag 7 Om fortolkningen af artikel 16 1. De Kontraherende Parter er enige om, at ved  

 anvendelse af artikel 16 skal følgende kriterier være retningsgivende:
2. Fortolkningen af art. 16 med hensyn til  

 fiskerisektoren Medmindre andet er nævnt, falder efter 31. december 1992  

 støtteforanstaltninger til fiskerisektoren ind under bestemmelserne i Artikel  

 16 i aftalen og fortolkningen af den i dette bilag.
- generelle støtteforanstaltninger, som gælder hele sektoren, og som ikke  

 fuldt ud er rettet mod strukturforanstaltninger i henhold til bestemmelserne  

 i stk. 1 (c) (ii) - andre skattelettelser end dem, som direkte opvejer omkostningsulemper,  

 som klart er knyttet til de specielle vilkår i fiskerisektoren - sociale foranstaltninger, hvis subsidieelementet i sådanne  

 foranstaltninger overstiger det, som generelt set gælder i andre sektorer,  

 idet der tages hensyn til de specielle vilkår i fiskerisektoren.
- Støtteforanstaltninger i form af indenlandske førstehåndsmindstepriser  

 for fisk og køb af overskudsfisk, som anvendes for at modvirke alvorlige  

 markedsforstyrrelser - Regionale støtteforanstaltninger i den udstrækning de er nødvendige for  

 at opretholde fiskeriet i områder, der i højere grad end gennemsnittet er  

 afhængige af en sådan virksomhed, og hvor indtægten fra fiskeriet klart er  

 under landsgennemsnittet i fiskerisektoren.
Sådanne regionale  

 foranstaltninger skal ikke gå ud over at opveje omkostningsulemper i forhold  

 til andre steder med fiskeri.
En Kontraherende Part, der indfører eller  

 opretholder sådanne foranstaltninger skal i overensstemmelse med  

 bestemmelserne i dette bilag give tilstrækkelig oplysning om den regionale  

 situation, der fører til indførelsen eller opretholdelsen af sådanne  

 foranstaltninger.
 - Støtte i overensstemmelse med stk. 1 (c) (vi) hvad angår  

 fiskerisektoren.
 - Støtte i overensstemmelse med stk. 1 (c) (viii) hvad angår  

 fiskeriaktivitet.
Overgangsordninger for Færøerne 3. På trods af bestemmelserne i underafsnit (i) og  

 (iii) i afsnit 2 i dette bilag kan Færøerne opretholde offentlig støtte til  

 fiskerierhvervet indtil 31. december 1994.
Åbenhed i forbindelse med statsstøtteforanstaltninger 4. Foranstaltninger for at sikre åbenhed i henhold til  

 aftalens artikel 16, stk. 3, i aftalen, skal bl.a. omfatte:
- Årlig indberetning om det totale støttebeløb og om fordelingen af  

 støtten, - underretning om nye støtteordninger, om muligt inden de iværksættes og  

 senest 60 dage efter, at de er iværksat, og - pligt til på anmodning at fremlægge oplysninger om eksisterende  

 støtteordninger og særskilte enkelttilfælde.
Tillæg til bilag 7 Illustrerende liste over typer af eksportstøtte omtalt i bilag 7 Udfærdiget i København den 28. august nitten hundrede og nitito i tre  

 eksemplarer, et på dansk, et på færøsk og et på norsk, som alle har samme  

 gyldighed For Kongeriget Danmarks regering J. Ørstrøm Møller For Færøernes landsstyre Atli P.
Dam For Kongeriget Norges Regering Thomas Ronneng Aftalen som har været midlertidigt gældende fra 1.  

 september 1992, trådte i medfør af artikel 29 i kraft den 1. juli 1993.
 Brevvekslingen knyttet til aftalen vil kunne fås ved henvendelse til  

 Udenrigsministeriet.
