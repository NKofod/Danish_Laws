I september 1989 blev der indgået en forpagtningsaftale om  

 overdragelse af jord og basisandel.
Meddelelsesfristen på 4 uger blev ikke  

 respekteret, og ansøgningen var Mælkeudvalget i hænde efter skæringsdatoen 1.  

 december 1989. I oktober 1990 modtog Landbrugsminsteriet oplysninger om  

 dokumentation i form af en påtegning fra det dommerkontor, hvor kontrakten  

 var blevet tinglyst.
 Det fremgik heraf, at stemplingen blev foretaget allerede i september  

 1989. Der blev dispenseret fra ansøgningsfristen således, at overdragelsen  

 ikke medførte reduktion på 33% af den overdragne mængde.
 I skrivelse af 2. oktober 1990 har De som formand  

 for Lemvigegnens Landboforening rettet henvendelse til Landbrugsministeriet  

 for at bekræfte tidspunktet for indgåelse af aftale mellem Martin   

 øllegård, Grønkærvej 29, 7660 Bækmarksbro  

 og Ruth Brunsborg, Grænkærvej 13, 7660 Bækmarksbro om overdragelse af  

 mælkekvote.
Det oplyses nu, at forpagtningskontrakten blev stemplet den 26. september  

 1989 på dommerkontoret i Lemvig.
På denne baggrund har Landbrugsministeriet  

 besluttet at dispensere fra den meddelelsesfrist på 4 uger i forbindelse med  

 overdragelser, der er angivet i §5, stk. 3 i Landbrugsministeriets  

 bekendtgørelse nr. 638 af 13. september 1990 om tillægsafgift for mælk og  

 mejeriprodukter, som erstatter tidligere bekendtgørelser på  

 mælkekvoteområdet, idet det ved stemplingen er godtgjort, at der ikke er tale  

 om en tilbagedatering med det formål at undgå reduktion på 33% ved  

 overdragelse af basisandel.
 Meddelelse om den overdragne mængde vil blive givet af Danske Mejeriers  

 Mælkeudvalg.
 Man har samtidig anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
