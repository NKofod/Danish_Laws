Skattefri aktieombytning  variabelt  

 vederlag  delvist afslag Aktionærerne i det danske selskab A anmodede om  

 tilladelse til skattefri aktieombytning af aktierne i selskabet med aktier i  

 koncernens udenlandske topmoderselskab B i medfør af  

 aktieavance-beskatningsloven  

 § 13, stk. 1.
Der var principalt søgt om, at aktieombytningstilladelsen  

 dækkede samtlige aktier, som ville blive udvekslet i forbindelse med den  

 fastlagte overdragelse.
Subsidiært anmodedes om tilladelse for så vidt angår  

 vedrørende de aktier i B, som udveksledes straks ved aftalens indgåelse.
Baggrunden for ombytningen var bl.a. et ønske om  

 at sikre, at A fremover ville kunne opnå fuld adgang til den knowhow, som  

 B-koncernen har på forretningsområdet.
Det forventedes således, at den  

 synergieffekt, der kan opnås via et større internationalt samarbejde, ville  

 styrke  

 selskabernes fremtidige indtjeningsmuligheder betydeligt.
Det var videre hensigten, at A skulle integreres  

 fuldt ud i B-koncernen, hvilket efter parternes opfattelse bedst muligt  

 sikredes ved at aktionærerne i A fik ejerandel i den samlede globale  

 virksomhed.
Aktionærerne i A skulle derfor delvist vederlægges med aktier i  

 B.
Endvidere var det oplyst, at det var en fast  

 koncernpolitik, at strukturere virksomhedsopkøb med et element af  

 børsnoterede  

 aktier som en del af vederlaget, idet vederlag i form af noterede aktier  

 tilskynder  

 sælgere af virksomheder til koncernen til at agere som en del af gruppen for  

 derved at maksimere gruppens indtjening og aktieværdi og ikke kun fokusere på  

 den lokale virksomhed, hvortil de er direkte knyttet.
En del af formålet ved  

 aktieombytningen var således, at de sælgende aktionærer sidestilles med  

 øvrige  

 aktionærer i koncernen.
 Aktieombytningen skulle foretages ved, at B  

 erhvervede 70 % af aktierne i A mod til gengæld at tildele aktionærerne i A  

 aktier i B samt et kontantbeløb.
70 % af vederlaget for aktierne i A skulle  

 erlægges kontant, mens de resterende 30 % skulle afregnes ved, at  

 aktionærerne  

 i A modtog aktier i B.
Herudover var det hensigten, at aktionærerne skulle  

 vederlægges med et overskudsafhængigt beløb, såfremt visse nærmere forud  

 fastsatte mål ville blive opnået.
Det oplystes, at disse overskudsafhængige  

 beløb ville blive kapitaliseret og indgå i aktieavancebeskatningen på  

 overdragelsestidspunktet på linie med det kontante vederlag.
Den faste del af  

 overdragelsessummen udgjorde 300 mio. kr.
Det overskudsafhængige beløb skulle falde i to  

 trancher.
Den første tranche, som ville blive beregnet på baggrund af  

 overskuddet i 2004 og 2005, skulle betales senest den 31. maj 2006, mens den  

 anden tranche, som ville blive beregnet på baggrund af overskuddet i 2006 og  

 2007, skulle betales senest den 31. maj 2008.
Det var repræsentantens opfattelse, at 6  

 månederskravet i aktieavancebeskatningslovens § 13, stk. 4, må forstås  

 således,  

 at der skal foreligge skattemæssig bindende retserhvervelse for begge parter  

 inden dette tidspunkt.
Den omhandlede 6 måneders periode starter således med  

 det erhvervende selskabs tilbud om ombytning, og kravet er, at der skal gives  

 accept af dette tilbud inden 6 måneder.
 Der henvistes videre til, at begreberne  

 "erhverver" og "tildele" i lovens § 13, stk. 2, er udtryk  

 for den retserhvervelse, som er afgørende for den skattemæssige periodisering  

 både ved aktieoverdragelser og i en række andre sammenhænge.
Det anførtes herefter, at det købende selskabs  

 erhvervelse af majoriteten i det erhvervede selskab endeligt og definitivt  

 var  

 gennemført på aftaletidspunktet, samt at sælgerne på tilsvarende måde på  

 aftaletidspunktet havde erhvervet ret til modydelserne i form af aktier i det  

 købende selskab og et kontantbeløb.
Dette gjaldt såvel den del af  

 vederlæggelsen, som forfaldt ved aftalens indgåelse, som den del der først  

 erlægges i form af de løbende ydelser i 2006 og 2008.
Det anførtes videre, at sælgerne havde vundet  

 endelig ret til det variable beløb, idet der alene ville kunne ske reduktion  

 heraf i tilfælde, hvor sælgeren ved sine egne dispositioner måtte give  

 anledning hertil på en retsstridig måde, f.eks. ved misligholdelse eller  

 drift  

 af konkurrerende virksomhed.
Såfremt en reduktion af købesummen udgør mindre  

 end 10 % af den totale variable købesum, vil køber imidlertid være forpligtet  

 til at fordele reduktionen mellem de tilbageværende sælgere.
Videre var anført, at 6 måneders fristen blev  

 indsat af administrative grunde, uden at disse grunde er nærmere præciseret i  

 forarbejderne.
Der er endvidere tale om en ren dansk begrænsning i  

 anvendelsesområdet  

 for aktieombytning, idet fristen ikke er indeholdt i EF's  

 Fusionsskattedirektiv.
Formålet med fristen synes at være, at den skal  

 forhindre, at en ombytningsproces kan strække sig over en meget lang periode,  

 hvor der kan være usikkerhed om, hvorvidt kravet om erhvervelse af majoritet  

 er  

 opfyldt, og dermed om ombytningen kan gennemføres som en skattefri  

 aktieombytning.
Efter repræsentantens opfattelse var dette ikke et problem i  

 nærværende sag, idet aftalen var endeligt afsluttet ved, at køber havde  

 erhvervet hele aktiekapitalen i det opkøbte selskab.
Der kunne derfor ikke  

 opstå tvivl om, hvorvidt majoritetskravet ville blive opfyldt, ligesom der  

 ikke  

 var mulighed for at flere aktionærer efterfølgende kunne komme ind under  

 aktieombytningen, idet alle aktionærer havde accepteret ombytningstilbuddet  

 inden for 6 måneders fristen.
Told- og Skattestyrelsens bemærkninger Told- og Skattestyrelsen bemærkede indledningsvis,  

 at der ved aktieombytning efter aktieavancebeskatningsloven § 13, stk. 1 og  

 2,  

 forstås den transaktion, hvorved et selskab erhverver en andel i et andet  

 selskabs aktiekapital med den virkning, at det opnår flertallet af stemmerne  

 i  

 dette selskab, ved til gengæld for værdipapirer tilhørende aktionærerne i det  

 andet selskab at tildele dem aktier eller anparter i det første selskab og  

 eventuelt en kontant udligningssum, jf. lovens § 13, stk. 2.
 Det følger af aktieavancebeskatningslovens § 13,  

 stk. 4, at det er en betingelse, at transaktioner som nævnt i stk. 1 og 3  

 gennemføres inden for en periode på højst 6 måneder regnet fra den første  

 ombytningsdag,  

 men at skatteministeren kan forlænge denne frist.
Det var Told- og Skattestyrelsens opfattelse, at  

 det forhold, at en del af vederlaget for aktieombytningen først ville blive  

 udvekslet i henholdsvis 2006 og 2008 førte til, at aktieombytningen i  

 relation  

 til aktieavancebeskatningslovens § 13, stk. 4, ikke kunne anses for endeligt  

 gennemført  

 før 2008, således at den i bestemmelsen fastsatte frist på 6 måneder var  

 overskredet.
Styrelsen fandt endvidere, at en dispensation fra den  

 lovfastsatte  

 frist på 6 måneder, hvorved denne udstrækkes til knap 3 år, falder uden for,  

 hvad der har været tiltænkt med bestemmelsen, hvorfor styrelsen meddelte  

 afslag  

 på den principale ansøgning.
 Da det på baggrund af sagens oplysninger i øvrigt  

 måtte lægges til grund, at betingelserne for skattefri aktieombytning - på  

 nær  

 overholdelse af 6-måneders fristen - var opfyldt, og da det ved oplysningerne  

 endvidere var sandsynliggjort, at hovedformålet med transaktionen ikke var  

 skatteunddragelse eller -undgåelse, kunne styrelsen imidlertid meddele  

 tilladelse  

 til skattefri aktieombytning for så vidt angår de på aftaletidspunktet  

 udvekslede  

 aktier.
