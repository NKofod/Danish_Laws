Skriftlig fremsættelse (16. april 2004) Jørn Dohrmann  

  

 (DF):
 Som ordfører for forslagsstillerne tillader jeg mig herved at  

 fremsætte:
Forslag til  

 folketingsbeslutning om forbedring af sikkerheden i de indre danske farvande (Beslutningsforslag nr.
B 190).
 Fra mange sider er der i de senere år rejst ønske om  

 forbedring af den lovgivning, der regulerer sikkerheden i de indre danske  

 farvande.
Vi ved, at risikoen for en større miljøkatastrofe i de  

 danske farvande er stor.
Nogle mener, den er overhængende.
Det hørte vi bl.a.  

 flere eksperter udtale på den høring, som Folketingets Miljø- og  

 Planlægningsudvalg afholdt i maj 2003.
I høringen deltog en meget lang række organisationer og  

 enkeltpersoner.
De inddrog Folketinget i deres bekymringer og i deres ideer.  

 Det var således en meget frugtbar høring, som rejste mange konkrete forslag  

 og  

 ideer, der kan  og bør  anvendes af os politikere.
Det er på denne baggrund nærværende beslutningsforslag  

 fremsættes.
Selv om Dansk Folkeparti har ladet sig inspirere af de mange  

 ideer,  

 der er fremført af eksperterne, er det naturligvis os selv alene, der har  

 ansvaret for det forslag, vi her fremsætter.
Vi havde måske håbet, at  

 regeringen efter høringen ville tage et eller flere af de initiativer, der  

 blev  

 diskuteret.
Men det afgørende er ikke, hvem der tager initiativerne.
Det  

 vigtige er, at der sker noget.
Jeg opfordrer til, at såvel regeringen som  

 oppositionspartierne samles om dette beslutningsforslag.
Dansk Folkeparti har  

 lagt vægt på at udforme beslutningsforslaget sådan, at det bør kunne  

 forhandles  

 og vedtages uden smålig skelen til partipolitiske forhold.
Der kan være god  

 grund til under udvalgsbehandlingen at drøfte en lang række detaljer,  

 herunder  

 hvordan ministeriets vejledninger og administrative forskrifter bedst kan  

 udformes  

 i fremtiden.
Sikkerheden i de indre danske farvande er så vigtigt et  

 emne, at vi alle bør kunne enes om de nødvendige fremskridt, og vedtagelsen  

 af  

 nærværende beslutningsforslag vil være et vigtigt skridt på vejen.
Efter  

 forslagets vedtagelse vil der fortsat være en række forhold, der skal  

 undersøges nærmere, før regeringen kan fremsætte det nødvendige lovforslag,  

 og  

 derfor er der lagt op til, at regeringen har god tid, nemlig hele resten af  

 dette år, til at forberede de konkrete lovinitiativer.
 Dansk Folkeparti håber med dette initiativ at kunne yde et  

 vigtigt bidrag til at forbedre sikkerheden i vore farvande og måske være med  

 til at mindske risikoen for, at der en dag indtræffer en forfærdelig  

 miljøkatastrofe.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
