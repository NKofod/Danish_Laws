Bekendtgørelse om ændring af bekendtgørelse om kompensation for tab ved aflysning af større kultur- og idrætsarrangementer fra september 2020 til og med april 2021 som følge af COVID-19-afværgeforanstaltninger § 1 I bekendtgørelse nr. 51 af 16. januar 2021 om kompensation for tab ved aflysning af større kultur- og idrætsarrangementer fra september 2020 til og med april 2021 som følge af COVID-19-afværgeforanstaltninger, som ændret ved bekendtgørelse nr. 736 af 24. april 2021, bekendtgørelse nr. 1536 af 29. juni 2021 og bekendtgørelse nr. 2410 af 6. december 2021, foretages følgende ændring:
 1. I § 5, stk. 11, ændres »31. december 2021« til: »30. juni 2022«, og to steder ændres »1,8« til: »2,3«.
§ 2 Stk. 1. Bekendtgørelsen træder i kraft den 10. marts 2022.
 Stk. 2. Bekendtgørelsen finder anvendelse på ansøgninger modtaget fra og med den 16. januar 2021.
 Stk. 3. Arrangører, der på ikrafttrædelsestidspunktet for denne bekendtgørelse, jf. stk. 1, har fået udbetalt kompensation efter bekendtgørelse nr. 51 af 16. januar 2021, kan ansøge om efterregulering af det udbetalte beløb efter denne bekendtgørelse.
