Lov om ændring af lov om offentlige veje (Brugerfinansiering af skiltning til virksomheder) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om offentlige veje, jf. lovbekendtgørelse nr. 671  

 af 19. august 1999, som ændret senest ved § 1 i lov nr. 156 af 12. marts  

 2003, foretages følgende ændring:
 1.  

  

 Efter  

 § 6 indsættes:
 »§ 6 a.  

  

 Trafikministeren kan fastsætte regler om betaling for etablering,  

 administration og drift af vejvisning til virksomheder.
Stk. 2.  

  

 Hvis den i  

 stk. 1 nævnte betaling ikke erlægges rettidigt, tillægges renter i  

 overensstemmelse med renteloven.
Endvidere kan trafikministeren fastsætte  

 regler om betaling for erindringsskrivelser vedrørende de nævnte betalinger.
Stk. 3.  

  

 Hvis  

 betalingen efter flere erindringsskrivelser ikke erlægges, kan vejbestyrelsen  

 uden yderligere varsel fratage virksomheden retten til vejvisning og nedtage  

 vejvisningen.« § 2 Loven træder i kraft den 1. maj 2003.
Givet på Christiansborg Slot, den 2. april  

 2003 Under Vor Kongelige Hånd og Segl Margrethe R.
