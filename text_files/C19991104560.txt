Vejledning vedrørende  

 årsregnskabet for 1999 (livsforsikringsselskaber og tværgående  

 pensionskasser) Følgende finder anvendelse på  

 årsregnskaber for regnskabsår, der påbegyndes 1. januar  

 1999.
 Nye punkter i forhold til Finanstilsynets vejledning  

 (julebrev) af 3. december 1998 er markeret med streg i margenen.
1. Regelsættet Årsregnskabet skal aflægges efter samme  

 regler, som fandt anvendelse på årsregnskabet for 1998, dvs.  

 reglerne i Finanstilsynets bekendtgørelse af 20. december 1995 om  

 livsforsikringsselskabers og tværgående pensionskassers  

 årsregnskaber med ændringsbekendtgørelse af 12. december  

 1996 om den regnskabsmæssige behandling af syge- og ulykkesforsikring  

 samt ændringsbekendtgørelse af 27. november 1998 om  

 værdiansættelse af aktier og ejendomme.
 For koncernregnskabet gælder Finanstilsynets  

 bekendtgørelse af 16. december 1994 om forsikringsselskabers og  

 pensionskassers koncernregnskaber (koncernbekendtgørelsen).
 I øvrigt henvises til §§ 118-127 i lov om  

 forsikringsvirksomhed.
2. Skemasæt til regnskabsindberetning Til livsforsikringsselskaber vedlægges  

 følgende nye skemasider: LA.02 (2 sider) og  LA.03 (2 sider). De nye  

 skemasider, der er dateret december 1999, erstatter skemasiderne LA.02 og  

 LA.03 dateret december 1996.
De nye skemasider indeholder følgende nye felter:  

 LA.02.20, Investeringsaktiver tilknyttet forsikringer, hvorunder  

 forsikringstagerne bærer investeringsrisikoen, og LA.03.26,  

 Forsikringsmæssige hensættelser for forsikringer, hvorunder  

 forsikringstagerne bærer investeringsrisikoen.
De  

 efterfølgende feltnumre er som følge af de nye felter  

 forhøjet med 1.
 De nye felter skal kun benyttes for forsikringer  

 tilknyttet investeringsfonde (unit linked forsikringer) uden  

 rentegaranti.
 Bortset fra disse nye skemasider anvendes samme  

 skemasæt ved regnskabsindberetningen til Finanstilsynet som det, der  

 anvendtes ved indberetningen af regnskabet for 1998.
Skemasiderne og tilhørende vejledning kan  

 rekvireres på papir eller diskette (WordPerfect 7.0) ved henvendelse  

 til økonomisk-statistisk kontor i Finanstilsynet.
Opmærksomheden  

 henledes på, at den tidligere udsendte vejledning til skemasættet  

 ikke er tilpasset de nye skemasider.
3. Regnskabsindberetning på edb Regnskabsindberetningerne for 1999 kan foretages på  

 papir eller på elektronisk medium.
Med brev af 31. januar 1997 udsendt til samtlige  

 forsikringsselskaber udsendte Finanstilsynet en vejledning til brug ved  

 edb-indberetning.
Vejledningen kan rekvireres ved henvendelse til  

 Finanstilsynets edb-kontor.
Opmærksomheden henledes på, at Finanstilsynet  

 p.t. arbejder på at udvikle flere muligheder med hensyn til format og  

 medium til brug for elektroniske regnskabsindberetninger.
Der vil  

 således blive flere mulige indberetningsformer end det nu benyttede  

 edb-format, når det forventeligt fra og med indberetning af  

 årsregnskabet for 2000 gøres obligatorisk at foretage  

 elektronisk regnskabsindberetning.
4. Indsendelse af årsregnskab forud for generalforsamlingen I henhold til § 125, stk. 1, i lov om  

 forsikringsvirksomhed skal selskabet forud for generalforsamlingen bl.a.  

 indsende det af bestyrelsen godkendte årsregnskab, så snart det  

 foreligger.
Finanstilsynet skal anmode om, at dette årsregnskab  

 indsendes i 2 eksemplarer.
5. Hensættelser til andre risici og omkostninger Finanstilsynet har konstateret en øget anvendelse  

 af passivposten Hensættelser til andre risici og omkostninger  

 til postering af beløb til brug for omstruktureringer, edb-udvikling  

 m.v.
 På den baggrund præciseres, at det ikke er i  

 overensstemmelse med periodiseringsprincippet i lov om forsikringsvirksomhed  

  § 122, stk. 1, nr. 4, samt med regnskabsbekendtgørelsens § 32 at  

 foretage hensættelser til forventede omkostninger, når disse skal  

 afholdes med henblik på at skabe grundlag for fremtidig indtjening.
 Bortset fra beløb til dækning af tab og  

 omkostninger, som selskabet på balancetidspunktet har en forpligtelse  

 eller en sandsynliggjort forpligtelse til at afholde, må der under  

 posten Hensættelser til andre risici og omkostninger  

 sædvanligvis kun forekomme hensættelser til udgifter i  

 forbindelse med afvikling af aktiviteter eller andre  

 restruktureringsudgifter, der ikke har sammenhæng med det fremtidige  

 indtjeningsgrundlag.
 Det er ikke et tilstrækkeligt kriterium for at  

 hensætte til udgifter, at der er truffet beslutning om, at de  

 pågældende udgifter senere skal afholdes.
6. Ekstraordinære udgifter Finanstilsynet har konstateret en tendens til udvidet  

 fortolkning af begrebet "ekstraordinær" i forbindelse med de senere  

 års regnskabsaflæggelse.
Finanstilsynet skal derfor henlede  

 opmærksomheden på definitionen i regnskabsbekendtgørelsens  

 § 22. Ekstraordinære udgifter er ifølge denne paragraf  

"udgifter, der efter deres karakter er usædvanlige for  

 selskabet." Finanstilsynet skal hertil præcisere, at udgifter,  

 der behandles som ekstraordinære, skal være fremkommet som  

 følge af begivenheder eller transaktioner, som klart adskiller sig fra  

 virksomhedens ordinære drift, og som derfor ikke forventes at forekomme  

 ofte eller regelmæssigt.
 Det forhold, at en bestemt udgift, der i øvrigt er  

 typisk for virksomhedens ordinære drift, er af usædvanlig  

 størrelse eller forekommer mindre hyppigt end normalt, betyder ikke,  

 at udgiften skal behandles som en ekstraordinær udgift.
 Reguleringer af tidligere års indtægter og  

 udgifter må ikke behandles som ekstraordinære poster, med mindre  

 den oprindelige post var ekstraordinær.
 Udgifter til løsning af år 2000-problemet kan  

 ikke behandles som ekstraordinære udgifter.
7. Nedsættelse af opgørelsesrenten Som anført i Finanstilsynets brev af 11. oktober  

 1999 har Finanstilsynet fastsat, at en opgørelsesrente på over  

  4,0% må anses for ubetryggende for forsikringer, der ikke er friholdt  

 for realrenteafgift, og hvor der er anmeldt et omkostnings- og  

 sikkerhedstillæg på 0,5%.
 I henhold til Julebrevet af 3. december 1998 accepterede  

 Finanstilsynet, at årsregnskaberne for 1998 blev udarbejdet uden den  

 forhøjelse af livsforsikringshensættelserne, der måtte  

 være nødvendiggjort af, at det forventelige afkast var lavere  

 end den garanterede rente, idet den af selskabet skønnede  

 nødvendige forhøjelse kunne være indeholdt i  

 bonusudjævningshensættelserne eller dækkes af  

 merværdier.
 Hvis selskabet i årsregnskabet for 1998 ikke havde  

 forhøjet livsforsikringshensættelserne med henvisning til, at  

 det fornødne beløb var indeholdt i  

 bonusudjævningshensættelserne eller i merværdier, skal en  

 forhøjelse af livsforsikringshensættelserne som følge af  

 den nu fastsatte maksimale opgørelsesrente betragtes som en  

 ændring af værdiansættelsesmetoden, der kræver, at  

 posterne i åbningsbalancen ændres, jf. lov om  

 forsikringsvirksomhed § 122a.
 Ændringen af åbningsbalancen foretages  

 således, at den del af den nødvendige forhøjelse, som i  

 årsregnskabet for 1998 var indeholdt i  

 bonusudjævningshensættelserne, overføres fra  

 bonusudjævningshensættelserne til  

 livsforsikringshensættelserne i åbningsbalancen.
 Der foretages en tilsvarende ændring af  

 sammenligningstallene fra 1998 for resultatopgørelse og balance, jf.  

 regnskabsbekendtgørelsens § 5, stk. 1.
8. Beregning af nøgletallene: Bonusreserve og  

 egenkapitalreserve Hvis selskabet har modregnet urealiserede merværdier  

 i den nødvendige forøgelse af  

 livsforsikringshensættelser, der følger af nedsættelse af  

 opgørelsesrenten, jf. pkt. 7 og Finanstilsynets brev af 11. oktober  

 1999, skal tælleren i den brøk, der beregner nøgletallet  

bonusreserver, reduceres med det beløb, der er modregnet i  

 hensættelsesforhøjelsen, og brøkens nævner  

 forhøjes med samme beløb, jf. regnskabsbekendtgørelsens  

 bilag 4, pkt. 4. Nævneren i den brøk, der beregner  

 nøgletallet egenkapitalreserve, skal i givet fald  

 forhøjes tilsvarende.
Er formlerne for nøgletallene  

bonusreserve og egenkapitalreserve korrigeret som anført, skal  

 der redegøres herfor i forbindelse med femårs-  

 oversigten.
9. Aktieafkastskat Ved lov nr. 428 af 26. juni 1998 er der indført en  

 5 pct. skat på afkast af aktier m.v.
Denne skat behandles i  

 regnskabsmæssig sammenhæng sammen med realrenteafgiften.  

 Aktieafkastskatten skal således indgå i resultatposten  

Realrenteafgift og skal i øvrigt indgå sammen med  

 realrenteafgiften i de sammenhænge, eksempelvis nøgletal, hvor  

 realrenteafgiften indgår.
 Den andel af posten Realrenteafgift, som er  

 aktieafkastskat, skal oplyses i en note.
10. Udskudt skat I henhold til regnskabsbekendtgørelsens § 23 skal  

 der foretages hensættelser til udskudt skat.
Hvis der forekommer et  

 skattemæssigt aktiv, som med en overvejende sandsynlighed må  

 forventes udnyttet i fremtiden, skal det tilsvarende opføres i  

 regnskabet.
 Værdien af såvel udskudt skat som  

 skatteaktiver opgøres ved diskontering med en relevant rente,  

 når der med fornøden sandsynlighed kan fastsættes en  

 minimumsperiode til beløbets afvikling.
11. Udskudt realrenteafgift Med vedtagelsen af lov nr. 428 af 26. juni 1998 er  

 principperne for betaling af afgift/beskatning af realiserede gevinster  

 på realrenteafgiftsbelagte værdipapirer ændret.
Bl.a. skal  

 gevinsterne således ikke længere indgå i  

 beskatningsgrundlaget efter et saldoafskrivningsprincip, men lineært  

 med 20 pct. om året i perioden 2001-2005.
 Ændringen indebærer, at Finanstilsynets  

 vejledning af 19. december 1989 vedrørende beregning af  

 hensættelser til udskudt realrenteafgift ikke længere er  

 anvendelig.
Opgørelsen af udskudt realrenteafgift må  

 foretages med udgangspunkt i de ændrede skatteregler.
Opgørelsen  

 foretages fortsat ved diskontering af beløbet med en relevant  

 rente.
12. Overført investeringsafkast i koncernregnskabet I koncernbekendtgørelsens § 15, stk. 5, er  

 anført, at udgangangspunktet for beregning af post 9.  

Overført investeringsafkast f.e.r. er "årets samlede  

 konsoliderede investeringsafkast i koncernens livsforsikringsselskaber".  

 Udgangspunktet for beregningen skal i stedet være: "Årets samlede  

 konsoliderede investeringsafkast i koncernens livsforsikringsselskaber efter  

 fradrag af den del, der forholdsmæssigt vedrører  

 forsikringsmæssige hensættelser for syge- og  

 ulykkesforsikring." 13. Regnskabsmæssig behandling af egne aktier Egne aktier, der er erhvervet med henblik på  

 nedsættelse af aktiekapitalen, skal straks ved erhvervelsen  

 sættes til værdien 0. En sådan nedskrivning anses ikke for  

 omfattet af regnskabsbekendtgørelsens § 47 og skal derfor ikke  

 indgå i resultatopgørelsen.
Nedskrivningen foretages direkte  

 på egenkapitalen.
Den fulde nominelle aktiekapital skal dog fortsat  

 stå i årsregnskabet, indtil alle formaliteter i forbindelse med  

 kapitalnedsættelsen er gennemført.
I alle andre tilfælde skal egne aktier  

 værdiansættes til markedsværdien, og  

 værdireguleringerne skal indgå i resultatopgørelsen.
I  

 givet fald opføres en særlig post under egenkapitalen,  

Reserve for egne aktier, af samme størrelse som værdien  

 af de egne aktier, jf. regnskabsbekendtgørelsens § 50.
14. Udenlandske aktier Ved specifikationen af aktiver og deres afkast til  

 markedsværdi, jf. regnskabsbekendtgørelsens § 67, stk. 1, og  

 bilag 6, skal aktier i virksomheder, der ikke har hjemsted i Danmark, men er  

 børsnoteret i København, klassificeres som Udenlandske  

 kapitalandele.
15. Fordeling af beløb, der fremkommer ved ændring af  

 værdiansættelsesprincipper De beløb, der måtte fremkomme i forbindelse  

 med ændring af værdiansættelsesprincipper, skal fordeles i  

 primobalancen mellem egenkapitalen og  

 bonusudjævningshensættelserne i overensstemmelse med de  

 fordelingsprincipper, der i øvrigt finder anvendelse ved fordeling  

 mellem egenkapital og hensættelser til de forsikrede.
 Når værdiansættelsesprincipperne  

 ændres, skal der oplyses herom i overensstemmelse med § 122 a i lov om  

 forsikringsvirksomhed.
16. Oplysning om basiskapital Opmærksomheden henledes på, at basiskapitalens  

 størrelse skal oplyses, og at en eventuel forskel mellem basiskapital  

 og egenkapital skal forklares, jf. regnskabsbekendtgørelsens § 80.
 Det bemærkes, at en  

 ændringsbekendtgørelse om kapitalgrundlag for  

 livsforsikringsselskaber forventes udstedt inden udgangen af 1999.  

 Ændringerne er præciseringer i overensstemmelse med art. 25 i 3.  

 livsforsikringsdirektiv og vedrører i det væsentligste  

 anvendelsen af efterstillede kapitalindskud.
17. Euro-værdien pr. 31/10 1999 Modværdien for en euro den 31. oktober 1999 var  

 7,4337 DKK.
 Den modværdi, der skal anvendes ved omregning af  

 euro-beløb ( i bekendtgørelsen benævnt ECU) i  

 bekendtgørelse nr. 637 af 6. juli 1994 om kapitalgrundlag for  

 livsforsikringsvirksomhed, er følgelig 7,50 DKK, jf. § 3 i  

 denne bekendtgørelse.
18. Tabel over opskrivningsfaktorer i 2000 for indeksobligationer Tabellen over opskrivningsfaktorer i 2000 for  

 indeksobligationer forventes udsendt i uge 49.
19. Regnskaber i euro De offentlige årsregnskaber kan efter selskabets  

 valg udarbejdes enten i euro eller i danske kroner.
Selskaber, der benytter sig af muligheden for at udarbejde  

 årsregnskaber i euro, vil dog skulle foretage regnskabsindberetning til  

 Finanstilsynet i danske kroner, dvs. tallene i regnskabsindberetningen skal  

 være omregnet fra euro-regnskabet til danske kroner.
Selskaber, der  

 får behov for at foretage en sådan omregning, bedes kontakte  

 Finanstilsynet (økonomisk-statistisk kontor) med henblik på  

 nærmere at aftale den omregningsmetode, der skal benyttes.
20. Opdeling af livsforsikringshensættelserne efter  

 størrelsen af de garanterede renter I henhold til lov om forsikringsvirksomhed § 120, stk. 3,  

 skal der gives supplerende oplysninger i årsregnskabet, hvis  

 anvendelsen af de gældende regnskabsbestemmelser ikke er  

 tilstrækkelige til at give et retvisende billede som krævet i §  

 120, stk. 2.
Under hensyn til det nuværende renteniveau og de  

 forskellige rentegarantier, som selskaberne har afgivet, er det  

 Finanstilsynets opfattelse, at denne bestemmelse nødvendiggør,  

 at der i en note i årsregnskabet foretages en beløbsmæssig  

 opdeling af selskabets livsforsikringshensættelser efter de rentesatser  

 (garanterede renter), der er forudsat i de tekniske grundlag.
Endvidere  

 oplyses den opgørelsesrente, der er anvendt for de forskellige dele af  

 livsforsikringshensættelserne.
Overstiger den af selskabet anvendte  

 opgørelsesrente fra den maksimale opgørelsesrente på 4%,  

 som Finanstilsynet har fastsat, jf. pkt. 7, skal afvigelsen begrundes.
21. Opgørelse af livsforsikringshensættelser og anmeldt  

 teknisk grundlag Som anført i lov om forsikringsvirksomhed § 30 og i  

 regnskabsbekendtgørelsens § 52 skal  

 livsforsikringshensættelserne opgøres i overensstemmelse med det  

 til Finanstilsynet anmeldte tekniske grundlag.
 Opmærksomheden henledes på, at hvis  

 livsforsikringshensættelser skønnes at måtte  

 opgøres på en anden måde end den, der er fastsat i det  

 anmeldte tekniske grundlag, skal der derfor foretages anmeldelse til  

 Finanstilsynet af ændringerne i grundlaget.
22. Eventuelle kritiske bemærkninger i revisionsprotokollatet Af § 4, stk. 2, 2. pkt. i Finanstilsynets  

 bekendtgørelse om revisionens gennemførelse i finansielle  

 virksomheder og finansielle koncerner fremgår det, at revisorerne i et  

 særskilt afsnit i protokollatet vedrørende årsregnskabet  

 skal opsummere samtlige kritiske bemærkninger.
Selskabernes bestyrelser kan over for Finanstilsynet  

 kommentere de eventuelle kritiske bemærkninger, revisionen i henhold  

 til ovenstående bestemmelse har opsummeret herunder kommentere, om der  

 er iværksat foranstaltninger på baggrund af de kritiske  

 bemærkninger, eller hvilke tiltag bestyrelsen agter at tage som  

 følge af bemærkningerne.
Bestyrelsens bemærkninger kan  

 indsendes til Finanstilsynet i forbindelse med indsendelsen af  

 revisionsprotokollatet.
