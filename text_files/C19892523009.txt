§ 1.  Bestemmelserne i dette cirkulære er gældende for  

 militære tjenestemænd, militært personel ansat på tjenestemandslignende vilkår, kontrakt- og overenskomstansat militært personel samt værnepligtigt personel udover og i direkte fortsættelse af den fastsatte første samlede uddannelse.
 Bestemmelsernes omfang.
§ 2.  Tjenstlige fravær fra det faste tjenestested,  

 hvorunder der ydes merudgiftsgodtgørelse m.v., jf.
Kundgørelse for Forsvaret  

 B., berettiger ovennævnte personel til udvidet adgang til lægehjælp, fri  

 medicin og akut påkrævet tandbehandling for forsvarets regning, jf. lov  

 nr.154 af 7.juni 1958 om lønninger og pensioner m.v. til statens  

 tjenestemænd, § 103, stk.2.
 Stk. 2.  Udvidet adgang til lægehjælp m.v. forekommer  

 herefter kun i forbindelse med fravær fra det faste tjenestested under  

 deltagelse i øvelser, sejlads med flådens skibe m.v., ophold i  

 øvelses-/skydelejre m.v., hvor personellet anvises logi og bespises af  

 forsvaret, jf. gældende Kundgørelse for Forsvaret B. om godtgørelse af  

 merudgifter.
 § 3.  Under andre former for tjenstlige fravær fra det  

 faste tjenestested har det heromhandlede personel alene adgang til  

 lægebehandling m.v. efter de sædvanlige regler for tjeneste på det faste  

 tjenestested.
 Disse regler omfatter følgende:
 For medicin, der ikke er tilskudsberettiget ved den offentlige  

 sygesikring, yder forsvaret ingen godtgørelse.
 Adgang til godtgørelse bortfalder ved fratræden og indtræder ikke påny ved  

 genansættelse.
 Personel, der er ansat på månedsløn den 1. april 1975 eller senere  

 har ikke adgang til godtgørelse for medicinudgifter under andre former for  

 tjenstlige fravær fra det faste tjenestested end de under § 2 nævnte.
§ 4.  For personel, der er eller måtte blive  

 garnisoneret i hovedstadsområdet, er den med hjemmel i lov nr.154 af 7. juni  

 1958, stk. 1, for militært personel ansat før 1. april 1962 tillagte adgang  

 til vederlagsfri indlæggelse og behandling på det tidligere Københavns  

 militærhospital fortsat gældende, dog kun for så vidt angår indlæggelse og  

 ambulant behandling på medicinsk afdeling TA.
Denne afdeling samt  

 militærpsykiatrisk klinik er de eneste nuværende selvstændige afdelinger, som  

 er opretholdt efter militærhospitalets sammenlægning med Rigshospitalet, jf.  

 normeringslov for finansåret 1962/1963, lb.nr. 963.
 Den nævnte ret består kun så længe medicinsk afdeling TA opretholdes som  

 selvstændig afdeling på Rigshospitalet.
 § 5.  Kundgørelse for Forsvaret B.14-1984 ophæves.
 P.M.V.
 E.B.
