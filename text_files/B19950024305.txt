 I medfør af § 9 og § 24, stk. 2 i lov nr. 251 af 6. maj 1993 om elektriske  

 stærkstrømsanlæg og elektrisk materiel fastsættes følgende:
 § 1  Herved gennemføres direktiv 76/117/ EØF af 18.  

 december 1975 om indbyrdes tilnærmelse af medlemsstaternes lovgivning  

 vedrørende elektrisk materiel til anvendelse i eksplosionsfarlig atmosfære.
 Stk. 2.  Direktivet med senere ændringer er medtaget som  

 bilag til denne bekendtgørelse.
§ 2.  Med bøde straffes den, der Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 3.  Forældelsesfristen for strafansvaret er 10 år.
 § 3.  Bekendtgørelsen træder i kraft den 20. april  

 1995.
 Stk. 2.  Samtidig ophæves følgende bekendtgørelser:
Boligministeriet, den 10. april 1995 Ole Løvig Simonsen / Lisbeth Jordan BILAG RÅDETS DIREKTIV 76/117/EØF af 18. december 1975 om indbyrdes tilnærmelse af medlemsstaternes lovgivning vedrørende  

 elektrisk materiel til anvendelse i eksplosionsfarlig atmosfære RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 100, under henvisning til forslag fra Kommissionen, under henvisning til udtalelse fra Europa-Parlamentet (1), under henvisning til udtalelse fra Det økonomiske og sociale Udvalg (2),  

 og ud fra følgende betragtninger:
Den i medlemsstaterne gældende lovgivning vedrørende sikkerhed i  

 forbindelse med elektrisk materiel til anvendelse i eksplosionsfarlig  

 atmosfære er forskellig fra medlemsstat til medlemsstat, hvilket medfører, at  

 samhandelen hæmmes; det er muligt at fjerne disse forskelle ved at kræve, at elektrisk  

 materiel til anvendelse i eksplosionsfarlig atmosfære bringes i  

 overensstemmelse med harmoniserede tekniske normer; der bør også tages hensyn til, at der kan forekomme materiel, som yder en  

 sikkerhed svarende til de harmoniserede normers, selv om disse ikke  

 overholdes; det bør fastsættes, at et godkendt organ konstaterer, at materiellet er i  

 overensstemmelse med de harmoniserede normer eller yder en sikkerhed, der  

 mindst svarer til normernes; denne kontrol bør ikke blot udøves på grundlag  

 af tekniske beskrivelser af materiellet, men også af dets konstruktion,  

 fremstilling og montering; resultatet af denne kontrol skal, hvis det er positivt, attesteres ved  

 certifikater eller mærkninger, der er anerkendt i alle medlemsstaterne; hensynet til de tekniske fremskridt gør det nødvendigt at foretage en  

 hurtig tilpasning af de tekniske forskrifter, som fastsættes i direktiver om  

 elektrisk materiel til anvendelse i eksplosionsfarlig atmosfære; for at lette  

 gennemførelsen af de hertil nødvendige foranstaltninger må der fastsættes en  

 fremgangsmåde, som sikrer et snævert samarbejde mellem medlemsstaterne og  

 Kommissionen i udvalget for tilpasning til de tekniske fremskridt af  

 direktiverne om fjernelse af de tekniske hindringer for handel inden for  

 Fællesskabet med elektrisk materiel til anvendelse i eksplosionsfarlig  

 atmosfære; der er mulighed for, at elektrisk materiel til anvendelse i  

 eksplosionsfarlig atmosfære frembyder en fare for sikkerheden, selv om det er  

 attesteret og mærket, således at det frit kan forhandles; der bør derfor  

 fastsættes en fremgangsmåde til afværgelse af denne fare - UDSTEDT FØLGENDE DIREKTIV:
Artikel 1 Dette direktiv gælder for elektrisk materiel til anvendelse i  

 eksplosionsfarlig atmosfære bortset fra materiel bestemt til installering i  

 underjordiske arbejdspladser i grubegasholdige miner samt elektromedicinsk  

 udstyr.
Artikel 2 Ved elektrisk materiel forstås i dette direktiv alle dele, hvoraf de  

 elektriske installationer eller alle andre elektriske anordninger består.
Artikel 3 Eksplosionsfarlig atmosfære findes på steder, hvor der kan forekomme  

 farlige mængder af brændbare stoffer i form af luftarter, damp, tåge eller  

 støv, som sammen med luften kan danne blandinger, som kan eksplodere.
Artikel 4 1. Medlemsstaterne kan ikke af grunde, der vedrører  

 sikkerhedshensyn med hensyn til konstruktion og fabrikation af det i  

 artiklerne 1 og 2 omhandlede elektriske materiel til anvendelse i  

 eksplosionsfarlig atmosfære, forbyde, at dette sælges, omsættes frit eller  

 anvendes i overensstemmelse med dets formål:
- når det godtgøres ved udstedelse af det i artikel 8 omhandlede  

 overensstemmelsescertifikat og ved det i artikel 10 fastsatte særlige mærke,  

 at det er i overensstemmelse med de harmoniserede normer; - når det afviger fra en eller flere harmoniserede normer, og når det ved  

 en særlig undersøgelse af konstruktionen og fabrikationen er fastslået, at  

 det yder en sikkerhed, som mindst opfylder disse normer, og når dette er  

 godtgjort ved udstedelse af et kontrolcertifikat i henhold til artikel 9 og  

 ved det i artikel 10 fastsatte særlige mærke.
 2. Ved anvendelse i overensstemmelse med dets formål  

 forstås i henhold til denne artikel brug af materiellet i omgivelser med  

 sådanne luftarter, dampe, tåger eller støv, som sammen med luften kan danne  

 blandinger, som kan eksplodere, som fastsat i de harmoniserede konstruktions-  

 og fabrikationsnormer og således som det er angivet i overensstemmelses- og  

 kontrolcertifikaterne.
 De nationale administrativt eller ved lov fastsatte bestemmelser  

 vedrørende installationsvilkårene må ikke føre til forskelsbehandling ved  

 anvendelse af elektrisk materiel, som er fremstillet i andre medlemsstater,  

 og som er omfattet af dette direktiv.
 3. Installationsvilkårene, for så vidt de ikke er  

 underlagt andre fællesskabsbestemmelser, er fortsat underlagt  

 bestemmelseslandets administrativt eller ved lov fastsatte bestemmelser.
 4. Ved harmoniserede normer forstås i dette direktiv  

 normer, hvortil der senere vil blive henvist i særdirektiver.
 5. De særdirektiver, der er omhandlet i stk. 4, kan  

 for visse former for materiel med forenklet beskyttelse, og som udelukkende  

 er bestemt for anvendelse i omgivelser, hvor faren er begrænset, fastsætte,  

 at overensstemmelse med de for dette gældende harmoniserede normer kan  

 godtgøres efter en forenklet fremgangsmåde, der endog kan bestå i at  

 fabrikanten blot udsteder en overensstemmelseserklæring.
Artikel 5 1. De ændringer, som er nødvendige for at tilpasse de  

 bestemmelser, som udtrykkeligt er anført i hvert enkelt særdirektiv til de  

 tekniske fremskridt, vedtages i henhold til fremgangsmåden i artikel 7.
 2. Ligeledes kan ethvert spørgsmål med tilknytning til  

 de i artikel 4, stk. 1, andet led, omhandlede og i henhold til vilkårene i  

 artikel 9 udstedte kontrolcertifikater behandles efter denne fremgangsmåde.
Artikel 6 1. Der nedsættes et udvalg for tilpasning til de  

 tekniske fremskridt af direktiverne til fjernelse af tekniske hindringer for  

 handelen med elektrisk materiel til anvendelse i eksplosionsfarlig atmosfære,  

 i det følgende benævnt »Udvalget«, som er sammensat af  

 repræsentanter for medlemsstaterne under forsæde af en repræsentant for  

 Kommissionen.
 2. Udvalget fastlægger selv sin forretningsorden.
Artikel 7 1. Når den i denne artikel fastsatte fremgangsmåde  

 påberåbes, indbringer formanden sagen for udvalget enten på eget initiativ  

 eller på begæring af en medlemsstats repræsentant.
2. Kommissionens repræsentant forelægger udvalget et  

 udkast til de foranstaltninger, der skal træffes.
Udvalget afgiver udtalelse  

 om dette udkast inden for en frist, som formanden fastsætter under hensyn  

 til, hvor meget det pågældende spørgsmål haster.
Udtalelsen vedtages med det  

 flertal af 41 stemmer, idet der tildeles medlemsstaternes stemmer vægt i  

 henhold til artikel 148, stk. 2, i traktaten.
Formanden deltager ikke i  

 afstemningen.
 3. a) Kommissionen vedtager de påtænkte  

 foranstaltninger, når de er i overensstemmelse med udvalgets udtalelse.
Artikel 8 1. Det i artikel 4, stk. 1, første led, nævnte  

 overensstemmelsescertifikat udstedes af et af de i artikel 14 omhandlede  

 godkendte organer.
Det attesterer, at materieltypen er i overensstemmelse med  

 de harmoniserede normer.
 En kopi af de væsentligste angivelser i overensstemmelsescertifikatet  

 fremsendes til medlemsstaterne inden en måned efter udstedelsen af  

 certifikatet.
 Det godkendte organ, som foretager afprøvningen af materiellet, udarbejder  

 en afprøvningsrapport, som stilles til rådighed for medlemsstaterne.
2. Det godkendte organ, som har udstedt  

 overensstemmelsescertifikatet, kan tilbagekalde certifikatet, hvis det  

 fastslår, at det ikke burde være udstedt, eller at de ved dette certifikat  

 stillede betingelser ikke er opfyldt inden for en nærmere bestemt passende  

 frist.
Det kan endvidere tilbagekalde dette certifikat, hvis fabrikanten  

 bringer elektrisk materiel i handelen, der ikke er i overensstemmelse med den  

 godkendte prototype.
Artikel 9 1. Det i artikel 4, stk. 1, andet led, omhandlede  

 kontrolcertifikat udstedes af et af de i artikel 14 omhandlede godkendte  

 organer.
Det attesterer, at materieltypen yder en sikkerhed, der mindst  

 opfylder de harmoniserede normer.
 2. Inden det godkendte organ, som foretager  

 afprøvningen af materiellet, udsteder dette kontrolcertifikat, sender det  

 dokumenterne med beskrivelse af materiellet, afprøvningsrapporterne og  

 udkastene til kontrolcertifikater til de øvrige medlemsstater og/eller til  

 deres godkendte kontrolorganer, som inden fire måneder efter modtagelsen kan  

 fremsætte bemærkninger, anmode om yderligere afprøvninger og eventuelt  

 indbringe sagen for udvalget i overensstemmelse med artikel 7. Denne  

 brevveksling er fortrolig.
 3. Såfremt ingen medlemsstat inden udløbet af den  

 fastsatte frist har rettet henvendelse til udvalget, udsteder det godkendte  

 organ kontrolcertifikatet efter at have taget de i henhold til den i stk. 2  

 fastsatte fremgangsmåde fremsatte bemærkninger i betragtning, hvis resultatet  

 af eventuelle yderligere afprøvninger er tilfredsstillende.
 4. Dersom der rettes henvendelse til udvalget ifølge  

 den i artikel 7 fastsatte fremgangsmåde, og såfremt udvalgets udtalelse er  

 positiv, udsteder det godkendte organ kontrolcertifikatet.
 5. En kopi af de væsentligste angivelser i  

 kontrolcertifikatet fremsendes til medlemsstaterne inden en måned efter  

 udstedelsen af dette certifikat.
6. Det godkendte organ, som har udstedt  

 kontrolcertifikatet, kan tilbagekalde certifikatet, hvis det konstaterer, at  

 det pågældende certifikat ikke burde være udstedt, eller at de af dette  

 stillede betingelser ikke er opfyldt inden for en nærmere bestemt passende  

 frist.
Det kan endvidere tilbagekalde dette certifikat, hvis fabrikanten  

 bringer elektrisk materiel i handelen, der ikke er i overensstemmelse med den  

 godkendte prototype.
Artikel 10 1. Det særlige mærke, som fabrikanten anbringer på  

 materiellet, attesterer, at dette materiel er i overensstemmelse med den  

 type, for hvilken der er udstedt et overensstemmelses- eller  

 kontrolcertifikat, og at det har gennemgået de individuelle afprøvninger, som  

 måtte være foreskrevet i de harmoniserede normer, og opfyldt de stillede  

 betingelser, der er omhandlet i artikel 8, stk. 2, og artikel 9, stk. 6.
 Medlemsstaterne sikrer sig ved fyldestgørende foranstaltninger, at  

 fabrikanten kun anbringer dette mærke, hvis denne er i besiddelse af et  

 overensstemmelses- eller kontrolcertifikat.
 2. Når overensstemmelses- eller kontrolcertifikatet  

 kræver det, skal materiellet ledsages af en brugsanvisning med nærmere  

 angivelse af særlige anvendelsesvilkår.
Artikel 11 Medlemsstaterne træffer foranstaltninger for at sikre en betryggende  

 kontrol med fabrikationen af materiel, der er omfattet af dette direktiv.
Artikel 12 1. Såfremt en medlemsstat med udførlig begrundelse  

 fastslår, at materiellet, selv om det er i overensstemmelse med forskrifterne  

 i de for disse gældende direktiver, dog frembyder fare for sikkerhed, kan den  

 midlertidigt forbyde eller fastsætte særlige betingelser for markedsføringen  

 af dette materiel på sit område.
Den skal straks underrette de øvrige  

 medlemsstater og Kommissionen herom med angivelse af årsagerne til dens  

 beslutning.
 2. Kommissionen skal inden seks uger konsultere de  

 berørte medlemsstater, hvorefter den omgående fremsætter sin udtalelse og  

 træffer passende foranstaltninger.
 3. Såfremt Kommissionen finder, at tekniske  

 tilpasninger af dette direktiv er påkrævet, vedtages disse tilpasninger af  

 Kommissionen eller Rådet efter den i artikel 7 omhandlede fremgangsmåde; i så  

 fald kan den medlemsstat, som har vedtaget beskyttelsesforanstaltninger,  

 opretholde disse, indtil tilpasningerne træder i kraft.
Artikel 13 Afbildninger af mærker og certifikater, som benyttes af medlemsstaterne,  

 offentliggøres til underretning i De Europæiske Fællesskabers Tidende.
Artikel 14 Hver medlemsstat giver de andre medlemsstater og Kommissionen en  

 fortegnelse over de organer, der er godkendt med henblik på afprøvning af  

 materiellet og/eller udstedelse af overensstemmelses- og kontrolcertifikater,  

 samt en fortegnelse over modtagerne af den i artikel 8, stk. 1, og artikel 9,  

 stk. 2 og 5, omhandlede brevveksling.
Den giver ligeledes meddelelse om  

 enhver ændring i disse fortegnelser.
 Denne underretning finder sted første gang senest tre måneder efter  

 meddelelsen af dette direktiv.
Artikel 15 Medlemsstaterne træffer alle nødvendige forberedende foranstaltninger for,  

 at bestemmelserne i dette direktiv kan træde i kraft inden atten måneder  

 efter meddelelsen af det første særdirektiv.
Artikel 16 Dette direktiv er rettet til medlemsstaterne.
----------------------------------- (* 1) Bekendtgørelsen indeholder bestemmelser, der gennemfører Rådets  

 direktiv 76/117/EØF, EF-Tidende nr.
L 024 af 30.01.1976, s. 45.
