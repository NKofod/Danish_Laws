(Lønanciennitet og ændrede lønforløb  

 for årsvikarer og forhøjelse af timelønninger m.v.) (Til alle frie grundskoler) § 1.  I medfør af resultatet af forhandlingerne pr. 1.  

 april 1989 mellem finansministeren og Centralorganisationernes Fællesudvalg  

 og efter forhandling med Lærernes Centralorganisation foretages visse  

 ændringer i Undervisningsministeriets cirkulære af 1. marts 1984 om  

 timelærere, vakancevikarer og vikarer i folkeskolen, senest ændret 9. oktober  

 1989. Tilsvarende ændringer foretages i cirkulære af 8. september 1988 om  

 årsvikarer, måneds- og timelønnede vikarer ved frie grundskoler, som ændret  

 ved cirkulære af 1. februar 1990 med de modifikationer, der følger af  

 forskellen mellem de to skoleformer.
1. § 2, stk. 1 og 2, affattes således:  

 »Årsvikarer i lærerstillinger lønnes i lønramme 13, dog således, at kun  

 skalatrinene 18, 20, 21 og 22 anvendes.
Lønanciennitet beregnes efter samme  

 regler som for tjenestemænd i folkeskolen.
Stk. 2.  Årsvikarer i stillinger som  

 børnehaveklasseledere lønnes i lønramme 11, dog således, at kun skalatrinene  

 16, 17, 18 og 19 anvendes.
Udover lønnen efter skalatrinene ydes et særligt  

 tillæg på 1.600,00 kr. årligt (grundbeløb i niveau 1. oktober 1984).  

 Lønanciennitet beregnes efter samme regler som for tjenestemænd i  

 folkeskolen.« 2. I § 2 indsættes som stk. 6: »Til årsvikarer i  

 lærerstillinger ved en skole som er beliggende i Københavns Kommune,  

 Frederiksberg Kommune eller en af de københavnske omegnskommuner, som med  

 Undervisningsministeriets tilladelse yder et særligt kommunalt tillæg til  

 folkeskolens lærere, kan der ydes et tilsvarende tillæg.« 3. § 8, stk. 1 og 2, affattes således:  

 »Timelønnen til timelønnede vikarer i lærerstillinger udgør 1/1480 af  

 årslønnen på 1. løntrin i lønramme 11 (skalatrin 16). Opfylder vikaren  

 betingelserne om uddannelse i folkeskolelovens § 27, stk. 1, eller stk. 3,  

 udgør timelønnen 1/1115 af årslønnen på 1. løntrin i lønramme 13 (skalatrin  

 18).
Stk. 2.  Timelønnen til timelønnede vikarer i stillinger  

 som børnehaveklasseledere udgør efter omregning, jf. § 7, stk. 7, 1/1912 af  

 årslønnen på 1. løntrin i lønramme 7 (skalatrin 12). Opfylder vikaren  

 betingelserne om uddannelse i folkeskolelovens § 28, udgør timelønnen efter  

 omregning, jf. § 7, stk. 7, 1/1634 af årslønnen på 1. løntrin i lønramme 11  

 (skalatrin 16). Herudover ydes en forholdsmæssig andel af det særlige tillæg  

 der ydes til børnehaveklasseledere, jf. § 2 i cirkulære af 14. juli 1989 om  

 klassificering af børnehaveklasseleder, lærer, viceskoleinspektør og  

 skoleleder ved friskoler, private grundskoler samt private gymnasier med  

 grundskoleafdeling m.v. (frie grundskoler).« § 2.  Cirkulæret har virkning fra den 1. april 1990.
 Undervisningsministeriet, den 5. juli  

 1990.
 P. m. v.
 e. b.
Pia Thomsen fm.
