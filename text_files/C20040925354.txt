Skrivelse  

 med orientering om lov om ændring af lov om social pension (Udvidelse af modtagerkredsen for den supplerende  

 pensionsydelse) (Til samtlige kommuner m.fl.) Folketinget har den 25. maj 2004 vedtaget L 206 - Forslag til  

 Lov om ændring af lov om social pension (Udvidelse af modtagerkredsen for den  

 supplerende pensionsydelse).
 Lovforslaget, som vedtaget ved 3. behandling, vedlægges til  

 orientering.
Den supplerende pensionsydelse Den supplerende pensionsydelse blev oprindeligt indført ved lov  

 nr. 1220 af 27. december 2003. I forbindelse med vedtagelsen udsendte  

 Socialministeriet en orienteringsskrivelse til kommuner m.fl. den 19.  

 december  

 2003.
 Nedenfor beskrives alene de ændringer af den supplerende  

 pensionsydelse, der er en konsekvens af vedtagelsen af lovforslag L 206.
Udvidelse af modtagerkredsen for den supplerende  

 pensionsydelse Efter de hidtil gældende regler, anvendes et fradragsbeløb på  

 1.500 kr. (i 2004) for såvel enlige som for gifte/samlevende pr. par.
Dette  

 fradragsbeløb hæves til 10.000 kr. for enlige og til 19.700 kr. for  

 gifte/samlevende  

 (satser for 2004). Konsekvensen heraf er, at flere folkepensionister vil  

 blive  

 berettiget til den supplerende pensionsydelse, og at flere folkepensionister  

 vil få ret til den fulde ydelse på 5.100 kr.
 Samlevende folkepensionister, som efter de før 1. marts 1999  

 gældende regler betragtes som enlige i relation til opgørelsen af  

 indtægtsgrundlaget, betragtes også som enlige i forhold til  

 beregning/udbetaling  

 af den supplerende pensionsydelse.
Den supplerende pensionsydelse udbetales fortsat ikke, hvis det  

 beregnede årlige beløb udgør mindre end 200 kr.
Konsekvensen af de ændrede  

 fradragsbeløb er således, at den supplerende pensionsydelse først bortfalder  

 ved en indkomst ud over pensionen på 14.900 kr. for enlige og 29.500 for  

 gifte/samlevende.
 Fradragsbeløbene satsreguleres.
Udbetaling Kommunen skal uden ansøgning undersøge, hvilke pensionister, der  

 på baggrund af oplysningerne om likvid formue og indtægtsgrundlag pr. 1.  

 januar  

 2004, er berettiget til den supplerende pensionsydelse eller til en  

 yderligere  

 udbetaling af den supplerende pensionsydelse i 2004 som følge af de forhøjede  

 fradragsbeløb.
 Ændringer i de økonomiske forhold efter 1. januar 2004 er uden  

 betydning for berettigelsen til og eventuel efterbetaling af den supplerende  

 pensionsydelse for 2004.
Efterbetaling til de berettigede sker i juli måned 2004, hvis  

 kommunen har de nødvendige oplysninger.
I tilfælde, hvor en pensionist, der  

 er  

 berettiget til efterbetaling af den supplerende pensionsydelse, er afgået ved  

 døden inden udbetalingen har fundet sted, udbetales ydelsen til pensionistens  

 dødsbo.
 Hvis kommunen ikke har de nødvendige oplysninger, fx om likvid  

 formue, efterbetales den supplerende pensionsydelse, når de nødvendige  

 oplysninger er modtaget.
 Pensionister, som mener, at de er berettiget til efterbetaling  

 af den supplerende pensionsydelse, og som ikke i løbet af juli måned har  

 modtaget henvendelse fra kommunen herom, kan henvende sig til kommunen med  

 henblik på at få foretaget en beregning af, om de er berettiget til  

 efterbetaling af den supplerende pensionsydelse.
Spørgsmålet om efterbetaling er alene relevant i 2004, som følge  

 af de ændrede regler.
Med virkning fra 2005 udbetales den supplerende  

 pensionsydelse én gang årligt uden ansøgning i januar måned på baggrund af  

 kommunens indtægts- og formueoplysninger pr. 1. januar i udbetalingsåret.
 De ændrede regler træder i kraft dagen efter bekendtgørelsen i  

 Lovtidende.
Forholdet til andre sociale ydelser Udbetaling af den supplerende pensionsydelse skal behandles på  

 samme måde som skattepligtig pension i øvrigt ved tildeling og udmåling af  

 andre ydelser.
 Den supplerende pensionsydelse betragtes i relation til evt. udbetaling  

 af boligydelse som et beløb, der vedrører hele året.
Det gælder også for den efterbetaling af den supplerende  

 pensionsydelse, der som følge af den netop vedtagne lovændring kommer til  

 udbetaling i juli 2004. En eventuel omregning af den løbende boligydelse i  

 2004  

 efter boligstøttelovens § 46 som følge af udbetaling af sådanne beløb i  

 juli måned kan først ske fra det tidspunkt, hvor modtageren var vidende om  

 ændringen og kunne orientere kommunen/boligstøttekontoret herom, dvs. fra den  

 1. august.
Kun en forholdsmæssig andel  5/12  af det beløb, der  

 udbetales i  

 juli, kan således indgå i den opsummerede indkomst for 2004.
 Fra 2005, hvor den supplerende pensionsydelse udbetales (som  

 hovedregel) i januar, indgår det udbetalte beløb i boligydelsesberegningen  

 for  

 hele året.
Socialministeriet, den 25. maj 2004 Bent Nielsen Bilag 1 Vedtaget af Folketinget ved 3. behandling den 25. maj 2004 Forslag til Lov om ændring af lov om social pension (Udvidelse af modtagerkredsen for den supplerende  

 pensionsydelse) § 1 I lov om social pension, jf. lovbekendtgørelse nr. 42  

 af 28. januar 2004, som ændret ved § 1 i lov nr. 319 af 5. maj 2004,  

 foretages følgende ændring:
 1.  


  

 § 72 d, stk. 3,  

  

 affattes således:
»Stk. 3.  

  

 Den supplerende  

 pensionsydelse nedsættes på grundlag af pensionistens og en eventuel  

 ægtefælles  

 eller samlevers samlede indtægter.
Den samlede indtægt opgøres pr. 1. januar  

 efter § 29, stk. 1-6, på grundlag af den senest slutlignede indkomst  

 eller  

 på grundlag af den forventede fremtidige indtægt, såfremt indtægtsgrundlaget  

 er  

 ændret mere end rent midlertidigt.
Den opgjorte indtægt nedsættes med et  

 fradragsbeløb, der udgør 10.000 kr. for enlige og 19.700 kr. for gifte og  

 samlevende.« § 2 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 Til  

 pensionister, der på baggrund af oplysninger om likvid formue og  

 indtægtsgrundlag pr. 1. januar 2004 er berettiget til den supplerende  

 pensionsydelse efter § 72 d i lov om social pension som affattet ved  

 denne  

 lovs § 1, nr. 1, efterbetales den supplerende pensionsydelse efter  

 fradrag  

 af eventuelt allerede udbetalt supplerende pensionsydelse i 2004.  

 Efterbetalingen  

 af den supplerende pensionsydelse sker i juli måned 2004, hvis kommunen har  

 de  

 nødvendige oplysninger.
