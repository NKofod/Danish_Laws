I.
ARBEJDSSTANDSNINGER PÅ OVERENSKOMSTOMRÅDET 1. Afgrænsning mellem overenskomstmæssig og  

 overenskomststridig.
 Som hovedregel eksisterer der på arbejdsmarkedet en fredspligt, ofte  

 udtrykkeligt fastslået i hovedaftaler eller overenskomster.
 I medfør af denne fredspligt vil de fleste arbejdsstandsninger være  

 overenskomststridige.
 Undtaget er dog følgende:
- arbejdsstandsninger, der er hjemlet i hovedaftale/overenskomst (dvs.  

 varslede konflikter i forbindelse med overenskomstfornyelsen), - arbejdsstandsninger, der er hjemlet i »Norm for Regler for  

 Behandling af faglig Strid« (hensynet til liv, velfærd eller ære giver  

 tvingende grund til at standse arbejdet).
 Såfremt en arbejdsstandsning ikke er omfattet af de ovenfor nævnte  

 undtagelser, vil der være tale om en overenskomststridig arbejdsstandsning.
Overenskomststridige er også de møder i arbejdstiden, der betegnes  

 »faglige møder«.
Holder medarbejderne møde i arbejdstiden uden  

 tilladelse fra institutionens ledelse, er der tale om en overenskomststridig  

 arbejdsstandsning.
 Der kan være tale om en fuldstændig arbejdsstandsning, om arbejdsvægring,  

 overarbejdsvægring, temponedsættelse eller blokade.
 2. Afgrænsning af personkreds.
Fredspligten efter overenskomsten gælder kun for medlemmer af de forbund,  

 der er overenskomstparter.
I tvivlstilfælde betragtes vedkommende som  

 udgangspunkt som omfattet af fredspligten.
 3. Procedure efter indberetning.
 Umiddelbart efter indberetning af en arbejdsstandsning vil APD kontakte  

 vedkommende organisation eller hovedorganisation for at aftale møde til  

 drøftelse af arbejdsstandsningen.
 Denne drøftelse kan ske på et fællesmøde, hvorefter sagen evt. indbringes  

 for Arbejdsretten, eller - såfremt dette er aftalt mellem parterne - ved et  

 mæglingsmøde, hvorefter sagen evt. behandles ved faglig voldgift.
3 a.
Fællesmøde.
Fællesmøde afholdes senest dagen efter arbejdsstandsningens iværksættelse,  

 medmindre arbejdet er genoptaget forinden.
Ved påstand om systematisk aktion  

 afholdes dog altid fællesmøde.
 Iværksættes arbejdsstandsning fredag på en institution, som ikke har  

 arbejde/varslet overarbejde lørdag eller søndag, kan fællesmøde udskydes til  

 førstkommende mandag.
 Formålet med afholdelse af fællesmøde er at klarlægge årsagen til  

 arbejdsstandsningen og at få arbejdet genoptaget snarest.
 I mødet deltager repræsentanter fra Finansministeriet og den modstående  

 hovedorganisation samt evt. repræsentanter fra pågældende institution, de  

 strejkendes organisation og tillidsrepræsentanter.
 Erkendes det under mødet, at arbejdsstandsningen er overenskomststridig,  

 giver medarbejdernes organisation pålæg om, at arbejdet skal genoptages  

 straks, evt. først ved normal arbejdstids begyndelse den følgende dag.
Institutionen indberetter til Finansministeriet, om arbejdet normaliseres  

 i henhold til det givne pålæg.
Hvis arbejdet genoptages efter fællesmødet,  

 vil sagen normalt være afsluttet, og der vil som hovedregel ikke blive pålagt  

 de strejkende bod, se i øvrigt punkt 5.
 Nedlægges arbejdet igen med samme begrundelse inden for en kortere  

 periode, kan det overvejes at nedlægge påstand om systematisk aktion, og der  

 kan i så fald pålægges bod også for arbejdsstandsninger af kortere varighed.
 Efterkommes fællesmødepålægget derimod ikke, indbringes sagen som hastesag  

 for Arbejdsretten.
3 b.
Arbejdsretten.
 Fortsætter arbejdsstandsningen efter fællesmødet, udarbejder  

 Finansministeriet et klageskrift til Arbejdsretten med anmodning om, at sagen  

 behandles som en hastesag, det vil sige inden for en uge.
På det første forberedende retsmøde pålægger Arbejdsretten de strejkende  

 at gå i arbejde igen.
Genoptages arbejdet efter retsmødet, udskydes  

 fastsættelsen af bod til et senere retsmøde, idet sagen ikke længere  

 betragtes som hastesag.
 Til dette senere retsmøde udarbejdes navneliste over de strejkende.
Såfremt arbejdet ikke genoptages efter det første forberedende retsmøde,  

 betragtes sagen fortsat som hastesag, og et andet forberedende hastemøde  

 berammes.
På dette retsmøde vil de strejkende umiddelbart blive pålagt en bod  

 (om sædvanlig og skærpet bod, se nedenfor under punkt 5).
3 c.
Mæglingsmøde/faglig voldgift.
Det kan i overenskomst eller hovedaftale være aftalt, at sager om  

 arbejdsstandsning ikke indbringes for Arbejdsretten, men i stedet afgøres ved  

 faglig voldgift.
Også i disse tilfælde følges den ovenfor nævnte procedure.  

 Der afholdes ligeledes straks møde mellem parterne, idet dette møde dog ikke  

 betegnes fællesmøde, men mæglingsmøde.
3 d.
Navnelister Navnelisterne skal ligesom indberetningen alene omfatte medlemmer af de  

 organisationer, der er overenskomstparter.
I tvivlstilfælde medtages  

 vedkommende.
 4. Vilkår under arbejdsstandsningen.
 Ikke alle fraværende behøver at være omfattet af arbejdsstandsningen.  

 Medarbejdere kan have lovligt fravær, hvilket bedes angivet på skemaet.  

 Fraværet er dog kun lovligt, såfremt det er indledt forinden  

 arbejdsstandsningen, og kun så længe fraværet begrundes af de angivne,  

 lovlige årsager.
Under en arbejdsstandsning kan der ikke påbegyndes afholdelse af ferie,  

 uanset om denne er aftalt før arbejdsstandsningen.
Medarbejdere, der ikke  

 møder efter endt konflikt, fordi de er bortrejst, betragtes som ulovligt  

 udeblevne.
 Medarbejdere kan ikke gennem opsigelse frigøre sig fra at betale bod for  

 hele arbejdsstandsningens varighed.
 Skattekort skal på anfordring udleveres.
Medarbejdere, der var sygemeldt før arbejdsstandsningen trådte i kraft,  

 oppebærer ikke løn under arbejdsstandsningen, såfremt det må antages, at de  

 ville have været omfattet af denne.
Også retten til sygedagpenge bortfalder,  

 jf. dagpengelovens § 8, stk. 4.
Medarbejdere, der har deltaget i arbejdsstandsningen, skal trækkes i løn  

 for den tilsvarende tid.
Dette gælder også kortvarige arbejdsstandsninger,  

 selv om de afsluttes, inden fællesmøde afholdes.
 For medarbejdere, der er fraværende på grund af ferie eller afspadsering,  

 sker løntræk fra den dag, hvor arbejdet skulle være genoptaget.
 Medarbejdere, der er eller bliver fraværende på grund af barsel, oppebærer  

 ikke løn, men bevarer retten til dagpenge fra kommunen.
 Der optjenes ikke anciennitet under deltagelse i arbejdsstandsning.
 5. Bod og bodsindeholdelse.
Såfremt arbejdet ikke genoptages efter fællesmødet, kan medarbejderne af  

 Arbejdsretten pålægges at betale en bod.
Denne fastsættes under hensyn til  

 arbejdsstandsningens varighed, idet der normalt beregnes en fast takst pr.  

 time fra arbejdsstandsningens begyndelse.
Disse takster reguleres med  

 mellemrum og er varierende for forskellige personalekategorier.
 Såfremt medarbejderne ikke har fulgt Arbejdsrettens pålæg om at genoptage  

 arbejdet, skærpes boden med et yderligere beløb pr. time for de timer, der  

 ligger efter det forberedende retsmøde, hvor pålæg blev givet.
Boden tilfalder Finansministeriet.
Institutionen skal inddrive  

 bodsbeløbet.
I videst muligt omfang sker dette gennem at indeholde  

 bodsbeløbet i medarbejdernes løn efter skattetræk.
Efter drøftelse mellem  

 tillidsrepræsentanten og institutionen kan evt. etableres en afdragsordning  

 over en periode.
 Denne lønindeholdelse sker i henhold til de i Arbejdsretten fremlagte  

 navnelister.
Indeholdelsen bør normalt ske med mindst kr. 250 pr. uge for ugelønnede,  

 svarende til kr. 500 for 14-dageslønnede.
For månedslønnede udgør beløbet  

 mindst kr. 1.000 pr. gang.
Beløbene modregnes efter skattetræk.
 6. Organisationsansvar.
En organisation kan ikendes bod, hvis organisationen har gjort sig  

 delagtig i et overenskomststridigt forhold.
Det vil for eksempel kunne være  

 tilfældet, hvis organisationen har understøttet en overenskomststridig  

 arbejdsstandsning eller ikke med alle rimelige midler har søgt at hindre  

 arbejdsstandsningen eller bringe den til ophør.
Boden tilfalder  

 Finansministeriet.
Organisationsansvar kan fx foreligge, hvor arbejdet standses efter  

 opfordring fra organisationen eller personer, der repræsenterer  

 organisationen.
Endvidere kan der pålægges organisationsansvar, hvis  

 organisationen støtter en arbejdsstandsning økonomisk eller på anden måde.  

 Organisationsansvar kan også pålægges, hvis organisationen har forholdt sig  

 passivt eller, hvis et flertal af organisationens medlemmer støtter den  

 overenskomststridige aktion.
II.
ARBEJDSNEDLÆGGELSER MV.
PÅ TJENESTEMANDSOMRÅDET 1. Kollektiv overtrædelse af tjenestemandslovens § 10.
Tjenestemandssystemet indeholder ikke hjemmel til faglige kampskridt i  

 form af strejke, lockout og lignende.
Hvis der ikke kan opnås enighed om  

 indgåelse af aftale om løn og andre ansættelsesvilkår, afgøres tvisten efter  

 tjenestemandslovens §§ 46 og 47 ved, at der enten fremsættes lovforslag eller  

 træffes afgørelse af finansministeren efter indhentet udtalelse fra  

 Lønningsrådet.
 Som konsekvens heraf betragtes arbejdsnedlæggelser og lignende som en  

 overtrædelse af tjenestemandslovens § 10, hvorefter tjenestemanden  

 »samvittighedsfuldt (skal) overholde de regler, der gælder for hans  

 stilling og såvel i som uden for tjenesten vise sig værdig til den agtelse og  

 tillid, som stillingen kræver«.
 Kollektiv overtrædelse af tjenestemandslovens § 10 er sådanne  

 overtrædelser, der har karakter af faglig aktion, og vil typisk foreligge,  

 hvor flere tjenestemænd i indbyrdes forståelse handler i strid med  

 tjenestepligterne med det fælles formål at påvirke ansættelsesvilkårene.
 Adfærd af denne beskaffenhed vil typisk kunne forekomme i form af  

 arbejdsnedlæggelse eller -vægring, herunder overarbejdsvægring, men også ved  

 optræden, der uden egentlig arbejdsvægring tilsigter på pligtstridig måde at  

 hindre eller vanskeliggøre arbejdets udførelse.
 Begreberne »kollektiv overtrædelse af tjenestemandslovens § 10«  

 og »faglig aktion« vil derfor ikke nødvendigvis være begrænset til  

 arbejdsnedlæggelser i traditionel forstand.
 Tjenestemandsretten behandler sager om kollektiv overtrædelse af  

 tjenestemandslovens § 10, der er begået af tjenestemænd, der er medlemmer af  

 en af tjenestemændenes centralorganisationer eller en organisation, der er  

 tilsluttet en centralorganisation.
 2. Andre tjenesteforseelser.
 Andre tjenesteforseelser end sådanne, der er led i en kollektiv  

 overtrædelse og har karakter af en faglig aktion, behandles efter reglerne om  

 individuel disciplinærforfølgning i tjenestemandslovens kapitel 4.
 Tilsvarende gælder for tjenestemænd, der deltager i en kollektiv  

 overtrædelse, der har karakter af en faglig aktion, men som ikke er medlemmer  

 af en centralorganisation eller en organisation, der er tilsluttet en  

 centralorganisation.
 En centralorganisation kan indbringe en sag for Tjenestemandsretten,  

 såfremt den finder, at vedkommende minister anvender de individuelle  

 disciplinærregler i tjenestemandslovens kapitel 4 i en situation, der  

 rettelig bør behandles af Tjenestemandsretten.
 3. Indberetning af kollektive overtrædelser.
 Indberetning af kollektive overtrædelser af tjenestemandslovens § 10, der  

 skal behandles af Tjenestemandsretten, skal indsendes til Finansministeriet  

 senest 7 dage efter overtrædelsens start.
Dette gælder sager vedrørende tjenestemænd i staten, folkeskolen og  

 folkekirken samt sager vedrørende tjenestemænd, der i forbindelse med  

 opgaveomlægninger mv. er overgået til tjeneste fx i (amts-) kommunalt regi,  

 men har opretholdt ansættelsesforholdet til staten.
Endvidere gælder det  

 sager vedrørende tjenestemandslignende ansattes kollektive overtrædelse af  

 bestemmelser svarende til tjenestemandslovens § 10 i tilfælde, hvor sådanne  

 sager behandles af Tjenestemandsretten, jf. tjenestemandslovens § 53, stk. 5,  

 og bekendtgørelse nr. 174 af 27. april 1984 som ændret ved bekendtgørelse nr.  

 144 af 11. april 1985, bekendtgørelse nr. 282 af 12. maj 1987 og  

 bekendtgørelse nr. 11 af 8. januar 1990.
Tjenestemandsrettens formand kan efter tjenestemandslovens § 54, stk. 1,  

 give pålæg om ophør af overtrædelsen.
I tilfælde hvor det ønskes, at  

 Finansministeriet anmoder Tjenestemandsretten om at give et sådant pålæg, bør  

 en foreløbig indberetning afgives snarest muligt, eventuelt telefonisk.
 Tjenestemænd, der er fraværende af anden årsag end deltagelse i kollektiv  

 overtrædelse, skal ikke indberettes.
 4. Lønafkortning.
Tjenestemænd, der har deltaget i nedlæggelser mv., skal trækkes i løn for  

 den tilsvarende tid.
Dette gælder også kortvarige arbejdsnedlæggelser.
 5. Bøder og bødeindeholdelse.
En tjenestemand, der har begået en kollektiv overtrædelse af  

 tjenestemandslovens § 10, kan af Tjenestemandsretten ikendes advarsel eller  

 irettesættelse eller bøde.
Normalsanktionen er bøde.
Sanktionen skærpes, hvis  

 et pålæg om ophør af overtrædelsen ikke efterkommes.
Bøden tilfalder Finansministeriet.
Institutionen skal inddrive bøden.  

 Dette sker ved i videst muligt omfang at indeholde bøden i tjenestemandens  

 løn.
Beløbene indeholdes efter skattetræk.
Institutionen kan eventuelt  

 godkende en afdragsordning.
 6. Organisationsansvar.
En eller flere af tjenestemændenes centralorganisationer kan af  

 Tjenestemandsretten ikendes bod, hvis centralorganisationen har understøttet  

 en kollektiv overtrædelse eller ikke med alle rimelige midler har søgt at  

 hindre overtrædelse eller bringe den til ophør.
Boden tilfalder  

 Finansministeriet.
Disse bestemmelser finder tilsvarende anvendelse på de  

 organisationer, der er tilsluttet centralorganisationerne.
Organisationsansvar kan fx foreligge, hvor en kollektiv overtrædelse begås  

 efter opfordring fra organisationen eller personer, der repræsenterer  

 organisationen.
Endvidere kan der pålægges organisationsansvar, hvis  

 organisationen støtter en kollektiv overtrædelse økonomisk eller på anden  

 måde.
Organisationsansvar kan også pålægges, hvis organisationen forholder  

 sig passivt over for en kollektiv overtrædelse.
 Arbejdsretlig praksis med hensyn til, hvornår der foreligger  

 organisationsansvar, vil kunne være vejledende på tjenestemandsområdet.
