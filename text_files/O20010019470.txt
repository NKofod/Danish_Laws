Resumé  



  

 En biskop havde ændret regulativet for et kirkedistrikt.
Menighedsrådet  

 mente at ændringen var en forringelse i forhold til den tidligere gældende  

 ordning.
En advokat klagede på vegne af menighedsrådet og skrev i den  

 forbindelse at ændringen af regulativet burde ske efter reglerne om  

 tilbagekaldelse af begunstigende forvaltningsakter.
Ombudsmanden udtalte at regulativet var en generel forvaltningsakt,  

 og at reglerne om tilbagekaldelse af begunstigende forvaltningsakter derfor  

 ikke fandt anvendelse.
Ombudsmanden mente endvidere at biskoppens udstedelse  

 af  

 regulativet havde hjemmel i menighedsrådsloven og medlemskabsloven.
 Ombudsmanden kritiserede dog at biskoppen ikke havde sørget for  

 at der blev taget notat om de oplysninger og synspunkter der fremkom på et  

 forhandlingsmøde. (J.nr. 1999-1531-074).
Ændring af kirkeregulativ ikke tilbagekaldelse af  

 begunstigende forvaltningsakt.
Hjemmel.
Notatpligt Advokat A klagede på vegne  

 af menighedsrådet for B kirkedistrikt til mig over at biskoppen for C Stift  

 havde ændret regulativet for B kirkedistrikt.
I mit svar til advokaten  

 gennemgik jeg først den tidligere gældende ordning for B Kirkedistrikt,  

 derefter forløbet af sagen med ændringen af regulativet.
Den tidligere gældende ordning for B Kirkedistrikt Blandt de bilag som  

 Kirkeministeriet har sendt til mig, er et jubilæumsskrift i anledning af B  

 Kirkes 100-års-jubilæum i 1981. Det fremgår heraf at B Kirke blev opført på  

 privat initiativ i årene 1879 til 1881, og at kirken blev indviet den 26.  

 juni  

 1881. Kirken blev opført fordi de omkringliggende sognekirker (X, Y, Z, Æ og  

 Ø)  

 lå i en afstand der under hensyntagen til den tids transportmidler gjorde det  

 vanskeligt eller umuligt for beboerne at komme i kirke om vinteren.
Kirken  

 ligger i udkanten af Z Sogn hvor sognene Z, Æ, Ø, X og Y støder sammen.
Jeg  

 forstår at kirken var tænkt anvendt og er blevet anvendt som kirke for  

 beboere  

 i udkanten af alle de fem omkringliggende sogne, og at B Kirkedistrikt består  

 af de op til hinanden grænseende yderområder af de fem sogne.
Kirkedistriktet har på intet  

 tidspunkt haft sin egen præst, og de kirkelige handlinger er blevet foretaget  

 af en præst fra et af de omkringliggende sogne.
Allerede i 1920erne tog  

 Biskoppen for C Stift og B Menighedsråd forskellige initiativer til at ændre  

 forholdene for B Kirkedistrikt.
Det fremgår således at menighedsrådet den 6.  

 september 1923 opgjorde resultatet af en afstemning blandt distriktets  

 beboere  

 om ændringer i distriktet.
Menighedsrådets forhandlingsbog angiver om  

 resultatet af afstemningen bl.a. at der blev afgivet i alt 528 stemmer, heraf  

 160 for B kirkedistrikt som anneks til Æ Sogn, 358 for B kirkedistrikt som  

 selvstændigt sogn og 10 for B kirkedistrikt som anneks til Z Sogn.
I 1925 blev det diskuteret  

 om B Kirkedistrikt skulle være et selvstændigt sogn.
I 1927 foreslog  

 Kirkeministeriet at kirkedistriktet blev sammenlagt med Æ Sogn hvilket  

 menighedsrådets flertal ifølge forhandlingsbogen modsatte sig med den  

 begrundelse at de af distriktets beboere der boede i Ø, X, Y og Z Sogne,  

 fortsat følte sig bundet til deres respektive sogne.
Flertallet mente derfor  

 at  

 en sådan sammenlægning ville medføre et væsentligt antal sognebåndsløsere.  

 Flertallet indstillede på den baggrund at kirkedistriktet blev omdannet til  

 et  

 sogn mens et mindretal af menighedsrådet foreslog at den daværende ordning  

 blev  

 bibeholdt.
Det fremgår af forhandlingsbogen at der med henblik på oprettelse  

 af  

 B Sogn og afgrænsningen heraf blev rettet henvendelse til en landinspektør,  

 men  

 at Kirkeministeriet i 1929 meddelte at oprettelsen af B Sogn blev stillet i  

 bero således at den hidtidige ordning skulle fortsætte. Årsagen hertil var at  

 der syntes at være uenighed blandt distriktets beboere om oprettelse af et  

 selvstændigt sogn og dettes grænser.
 Det tidligste regulativ der  

 er blandt sagsakterne, er Regulativ og Reglement for B Kirke  

 approberet af  

 Kirkeministeriet den 29. august 1941. Regulativet var gældende indtil  

 biskoppen  

 udstedte genstanden for As klage til mig: Regulativ for den  

 gejstlige betjening  

 af B Kirkedistrikt af 19. december 1996. Regulativet fra 1941  

 indeholder bl.a.  

 følgende bestemmelser:
 § 1.
 (B) Kirke, som ejer sig selv  

 og som er beliggende i (Z) Sogns Udkant, hvor Sognene (Z), (Æ), (Ø), (X) og  

 (Y)  

 støder sammen, har sin Kirkekreds angivet ved følgende Grænser: ( ) Beboerne  

 i  

 denne Kirkekreds beholder deres hidtilværende Ret til deres egen Sognekirke  

 fuldt ud.
 § 2.
 Gudstjenesterne paa de  

 almindelige Søndage forrettes af de tre tjenestegørende Præster  

[sognepræsterne  

 i (Z) og (Æ) og den residerende kapellan i (Ø); min tilføjelse] med 1/3 til  

 hver, dog forrettes paa den første Helligdag af de tre store Højtider  

 Gudstjenesten i (B) Kirke som Højmesse af den residerende Kapellan i (Ø).
 § 3.
Gudstjenesterne bør ordnes  

 saaledes, at det halve Antal Tjenester bliver Højmesse, og det halve Antal  

 Sidsttjenester.
Det tillades at foretage de deraf flydende Forandringer ved  

 den  

 faste Gudstjenestetid i (Z) og (Æ) Kirker, samt  naar det behøves  

  at  

 modificere Reglementet for (Ø) Sogn.
 § 7.
Adgang til Altergang og de  

 øvrige gudstjenstlige Handlinger, som maa foregaa i Forbindelse med den  

 sædvanlige Gudstjeneste, finder Sted for enhver Beboer af Kirkekredsen,  

 uanset  

 hvem den fungerende Præst er.
Dog maa herved iagttages, at naar nogen ønsker  

 et  

 Barn døbt af en anden Præst end sin egen, da maa der for den fungerende Præst  

 fremlægges en skriftlig Attest med alle fornødne Oplysninger fra Vedkommendes  

 egen Sognepræst om, at Handlingen kan foretages.
 Efter Handlingens Udførelse skal den fungerende Præst gøre fornøden  

 Anmeldelse derom til Indførelse i den vedkommende Præsts Kirkebog.
 § 8.
 Alle øvrige ministerielle  

 Handlinger, der foregaar uden Forbindelse med den sædvanlige Gudstjeneste,  

 foretages af den Paagældendes egen Præst, jfr. dog § 1, Stk. 2, i Loven om  

 Sognebaandsløsning og Brugen af Kirkerne, og  

  

 i hvert Fald skal fornøden Indførelse ske i det Sogns Kirkebog, hvor  

 Paagældende er hjemmehørende med Vedføjelse af, naar og hvor Handlingen er  

 foretaget.
 § 11.
Vedrørende det i Henhold til  

 Lov af 30. Juni 1922 om Menighedsraad oprettede Menighedsraad for (B)  

 Kirkekreds har samtlige de tre tjenstgørende Præster Sæde deri, og  

 Menighedsraadets nærmeste Foresatte er Provsten for (Å) Herred, gennem hvem  

 derfor al Henvendelse til de højere kirkelige Myndigheder maa gaa. I forbindelse med  

 menighedsrådsvalget i 1949 opstod der forskellige spørgsmål i relation til  

 afgrænsningen af de stemmeberettigede, dels fordi distriktet ikke var klart  

 afgrænset, dels fordi regulativet gav anledning til tvivl om hvorvidt beboere  

 i  

 distriktet kunne vælge at stemme i deres hjemsogne i stedet for i distriktet.  

 Det blev i 1959 foreslået at ændre regulativet, dels med henblik på at få  

 distriktet klart afgrænset, dels med henblik på at distriktet fik sin egen  

 ministerialbog der skulle føres af sognepræsten i Z Sogn.
Det fremgår af brev af 10.  

 december 1984 fra den daværende biskop over C Stift til Kirkeministeriet at  

 der  

 var tvivl om hvorvidt de af B menighedsrådsmedlemmer der var valgt af  

 beboerne  

 i Ø Sogn, skulle deltage ved afstemningen i Ø Menighedsråd over indstilling  

 til  

 stillingen som sognepræst i Ø Sogn.
Det fremgår endvidere af brevet at  

 medlemmerne af B Menighedsråd siden menighedsrådenes oprettelse havde  

 deltaget  

 ved besættelsen af præstestillingerne i deres respektive bopælssogne, således  

 også for så vidt angår præstestillingerne i X og Y sogne uanset at præsterne  

 i  

 disse sogne ikke havde deltaget i betjeningen af B Kirke.
Kirkeministeriet  

 meddelte i brev af 7. januar 1985 til biskoppen at ministeriet kunne tiltræde  

 biskoppens indstilling om at de to medlemmer af B Menighedsråd der havde  

 bopæl  

 i Ø Sogn, medvirkede ved præstevalg i Ø Sogn.
Sagen om ændring af regulativet Provsten for Bogense Provsti  

 foreslog i brev af 30. september 1994 til biskoppen for C Stift at ordningen  

 ved  

 B Kirke blev ændret.
Han skrev følgende:
 Da (B) Kirke blev  

 grundlagt, var det ikke meningen, at den valgte ordning skulle bestå så  

 længe.  

 Men den gælder endnu og lider efter min opfattelse under ganske store  

 mangler.
Det er urimeligt, at 4  

 præster skal passe et så lille område som (B) kirkedistrikt: Samhørigheden  

 mellem menighed og præst bliver alt for ofte fortonet.
Endvidere har  

 ordningen  

 den ulempe, at mange mennesker har et dobbelt tilhørsforhold:  

 Dels til (B)  

 Kirke og dels til den kirke, i hvis sogn de bor.
Nævnes skal da også, at  

 kirkebogsføringen er noget indviklet, at valgret og valgbarhed til  

 menighedsråd  

 er ret uafklaret for mange, samt at fordelingen af ligningsmidler er meget  

 besværlig.
I.  

 (B) Kirke bevares og gøres til filialkirke i  

 (Z) sogn, hvor den geografisk set ligger.
Sognepræsten i (Z) bliver eneste  

 præst ved kirken.
 Der holdes stadig  

 gudstjeneste hver anden søn- og helligdag  skiftevis med højmesse og  

 anden  

 gudstjeneste.
 Kirkelige handlinger skal  

 stadig kunne finde sted for det nuværende kirkedistrikts beboere  også  

 selv om  

 de ikke løser sognebånd (se nedenfor). Det vil i så fald være naturligt, at  

 egen præst (fra det gamle kirkedistrikt) skal medvirke.
II.  

  

 (B) kirkegård  

  

 bevares,  

 og gravstedsretten bevares uændret.
Dette indebærer, at der ikke skal bruges  

 forhøjede takster for de pågældende.
III.  

  

 (B) menighed  

  

 skal  

 herefter bestå af de beboere i (Z) sogn, som bor i det nuværende  

 kirkedistrikt,  

 samt af alle, som måtte løse sognebånd til sognepræsten i (Z) (med (B) nye  

 kirkedistrikt som menighedskreds). Hermed må der virkelig også kunne håbes på  

 bedre samling om gudstjenesterne, så de alt for hyppige messefald kan undgås.  

 Alle beboere i det nuværende kirkedistrikt tilskrives om ordningen med  

 mulighed  

 for at løse dette sognebånd.
Hermed er der dels lagt den største vægt på  

 disses  

 selvbestemmelse, dels på, at de alle får én bestemt præst og menighed at høre  

 til med deraf følgende klart tilhørsforhold, hvad angår valgret og valgbarhed  

 til menighedsrådet.
I øjeblikket har de kun valgret og valgbarhed i (B) og  

 kan  

  

 ikke  

  

 løse sognebånd til bopælssogn.  

 Dette vil også kunne medføre, at forholdene ved præstevalg ved de andre  

 berørte  

 kirker bliver klarere og rimeligere, og at de misforståelser omkring den  

 nuværende fremgangsmåde, der i tidens løb er sket, fremtidigt undgås.
IV.  

  

 (B) menighedsråd  

  

 bevares og vælges fra og med næste valg af  

 menighedens medlemmer.
Menighedsrådet skal således stadig have den fulde  

 styring (efter loven) af de kirkelige anliggender i distriktet med egen  

 økonomi  

 (budget og regnskab). Men med kun én præst vil arbejdet blive adskilligt  

 lettere.
V.  

  

 Præsten  

  

 får helt klare arbejdsforhold med en klart afgrænset  

 menighed ved (B) Kirke: Præsten hører sammen med menigheden, og menigheden  

 hører sammen med præsten.
Præstens arbejdsbyrde vil ikke blive væsentligt  

 forøget, og kirkebogsforholdene vil blive helt enkle.
 VI.  

  

 Økonomien  

  

 bliver ganske  

 enkel: Alle udgifter skal da dækkes af (S) kommune som ligningsområde under  

 (T)  

 provsti  modsat nu, hvor de skal fordeles mellem 4 kommuner i 3  

 provstier  

 efter en endog meget indviklet og besværlig fordelingsnøgle.
 Biskoppen skrev den 14. maj  

 1996 til B Menighedsråds formand og meddelte at biskoppen mente at det var  

 hensigtsmæssigt at gennemføre visse ændringer vedrørende kirkedistriktet.  

 Biskoppen  

 skitserede i den forbindelse et forslag til ændringer af forholdene der var i  

 overensstemmelse med provstens forslag af 30. september 1994. Biskoppen  

 foreslog at der blev indkaldt til et møde med deltagelse af menighedsrådet,  

 præsterne der gjorde tjeneste ved B Kirke og provsterne for T og U Provstier.  

 Formanden for menighedsrådet besvarede den 25. maj 1996 biskoppens brev med  

 følgende:
 Den modtagne skrivelse af  

 14. maj 1996 indeholder forslag til en meget vidtgående ændring af (B) Kirkes  

 status og forholdene for kirkedistriktets menighed, hvorfor de i skrivelsen  

 nævnte sagsakter, der ligger til grund for forslagene forudsættes fremsendt  

 til  

 (B) kirkedistrikts menighedsråd inden mødet den 6. juni 1996.
 Jeg betragter mødet d. 6.  

 juni 1996 som et uddybende og opklarende møde angående de i skrivelsen nævnte  

 forslag til administrative forenklinger.
 Menighedsrådet vil derfor  

 ikke under mødet kunne afgive en endelig og bindende udtalelse til biskoppens  

 forslag til administrative forenklinger.
 Såfremt biskoppen under  

 mødet fastholder de fremsendte forslag finder jeg det nødvendigt at indkalde  

 til et menighedsmøde i sagen (jvf. lov om menighedsråd § 41), idet der her er  

 tale om ændringer, der har vidtgående betydning for (B) kirkedistrikts  

 menighed.
 Resultatet af dette  

 menighedsmøde vil sammen med øvrige informationer i sagen blive forelagt på  

 et  

 menighedsrådsmøde, hvorefter det obligatoriske høringssvar fra (B)  

 kirkedistrikts menighedsråd vil blive afgivet.
 Biskoppen sendte den 4. juni  

 1996 menighedsrådet de af sagens akter som biskoppen gik ud fra at rådet ikke  

 havde.
Biskoppen bad samtidig om at modtage en opgørelse over kirkegangen i B  

 Kirke, subsidiært en opgørelse over antallet af altergæster.
 Møde om biskoppens forslag  

 blev afholdt den 6. juni 1996. Der ses ikke fra bispeembedets side at være  

 taget referat af mødet.
B Menighedsråd meddelte i  

 brev af 12. juni 1996 at menighedsrådet var tilfreds med den hidtil gældende  

 ordning, og at menighedsrådet var bekymret over at præsterne tilsyneladende  

 mente at have et problem ved deres gerning i B menighed.
Menighedsrådet  

 anførte  

 videre at der ikke havde været messefald siden 1994, og vedlagde  

 gudstjenestelister og en opgørelse over antallet af medlemmer af menigheden  

 der  

 var mødt frem til arrangementer som menighedsrådet havde afholdt i 1995 og  

 1996. Menighedsrådet oplyste endvidere at der ikke forelå en opgørelse over  

 antallet af kirkegængere eller altergæster.
Biskoppen sendte den 1.  

 august 1996 et udkast til ændret regulativ til menighedsrådet og præsterne i  

 Z  

 Sogn, Ø Sogn og Æ Sogn.
Udkastet indeholdt bl.a. følgende bestemmelser:
§1 (B) kirkedistrikt udgøres af  

 en del af (Z) sogn samt en del af (Æ) sogn, begge beliggende i S kommune,  

 samt  

 en del af (Ø) sogn, (Ø) kommune, og en del af henholdsvis (X) sogn i (W)  

 kommune, og en del af (Y) sogn, der er beliggende i ( ) kommune.
§2 (B) menighedsråd udgøres af  

 i alt 7 personer, hvoraf 2 vælges af kirkedistriktets medlemmer af  

 folkekirken  

 med bopæl i (Ø) sogn, medens 2 medlemmer vælges af kirkedistriktets beboere  

 med  

 bopæl i (Æ) sogn og 1 medlem af kirkedistriktets beboere med bopæl i (Z)  

 sogn.  

 Endelig vælges 1 medlem af kirkedistriktets beboere med bopæl i (Y) sogn og 1  

 medlem af kirkedistriktets beboere med bopæl i (X) sogn.
 Menighedsrådet tiltrædes af  

 sognepræsten i (Z).
§3 Sognepræsten i (Z) sogn  

 forretter gudstjeneste i (B) kirke hveranden søndag, henholdsvis en  

 højmessegudstjeneste eller en anden gudstjeneste.
På alle højhelligdage  

 afholder sognepræsten i (Z) højmessegudstjeneste eller anden gudstjeneste.
 Kirkelige handlinger, der  

 ønskes forrettet i (B) kirke for medlemmer af folkekirken med bopæl i den del  

 af (B) kirkedistrikt, der er beliggende i henholdsvis (Z) sogn, (Æ) sogn, (Ø)  

 sogn, (X) sogn og (Y) sogn, forrettes af egen sognepræst.
 Dog er sognepræsten i (Z)  

 sogn forpligtet til, efter begæring af et medlem af (B) kirkedistrikt, at  

 forrette kirkelige handlinger i (B) kirke.
§4 Kirkebetjeningen i (Z) sogn  

 er forpligtet til at betjene (B) kirke.
 I anledning af biskoppens  

 forslag fremkom sognepræsterne i Ø, sognepræsten i Z og sognepræsten i Æ samt  

 menighedsrådet med bemærkninger af henholdsvis 16. og 27. august 1996, 21.  

 august 1996, 24. august 1996 og 21. august 1996. Samtlige præster anførte at  

 de  

 mente at det var en fordel at B Kirke kun skulle betjenes af én præst, men at  

 problemerne ikke var løst.
Sognepræst J, Ø, anførte således følgende i sin  

 udtalelse af 27. august 1996:
Den 21. august 1996 var jeg  

 til menighedsrådsmøde i (B). Vi drøftede bl.a. stiftskontorchefens udkast til  

 regulativ for (B) Kirke. (...) De 7 folkevalgte menighedsrådsmedlemmer lod  

 føre  

 til protokols, at de fortsat ønskede den nuværende ordning bevaret.
Dette vil  

 være dybt utilfredsstillende for både menigheden og præsterne.
Udkastet løser desværre  

 heller ikke problemerne omkring strukturen  og der er problemer.  

 Menigheden  

 føler sig mere knyttet til egen sognekirke end til (B) Kirke.
Den manglende  

 distriktsbevidsthed viser sig ved at gudstjenesterne er meget  

 dårligt  

 besøgte.
Præsterne er frustrerede over at skulle virke som præst i dele af 5  

 sogne.
 Det er en klar forbedring,  

 at der ifølge udkastet kun skal være 1 præst ((Z) præsten) ved kirken   

 men det  

 er et problem, at vedkommende er forpligtet på hele distriktet, hvor der i  

 forvejen er 5 præster.
Jeg mener, i forlængelse af bispeembedets  

 skrivelse af 14. maj 1996, at man bør nedlægge distriktet og dermed det  

 nuværende distriktsmenighedsråd og lade (B) Kirke være distrikts/filial kirke  

 i  

 (Z) sogn.
Beboerne i det nuværende distrikt skal fortsat have gravstedsret og  

 ret til at lade sig betjene fra (B) Kirke.
 Endnu en ulempe ved  

 distriktsordningen er, at beboerne i distriktet ikke har mulighed for at løse  

 sognebånd til egen sognekirke  og dermed hverken har  

 valgret eller  

 opstillingsret til eget menighedsråd.
Jeg vil også nævne, at (Ø)  

 kirkekasse i 1996 betalte kr. 121.730 til (B) kirkekasse.
Det er et stort  

 beløb  

 for de meget få familier i (Ø) sogn, der føler sig knyttet til (B) Kirke. (Ø)  

 menighedsråd er også forpligtet til at finde organist til de gudstjenester,  

 hvor (Ø)-præsterne medvirker.
Dette er ofte vanskeligt.
I 1997 har (Ø)  

 kirkekasse afsat kr. 6000,00 til denne udgift.
Som strukturen er nu ved  

 menigheden ikke hvem deres præst er og præsterne kender ikke  deler  

 ikke  

 hverdag med menigheden  hvilket er uhensigtsmæssig.
Efter min bedste  

 overbevisning findes der ikke halve løsninger, der kan skabe  

 tilfredsstillende  

 vilkår for menighed og præst. Menighedsrådets udtalelse af  

 21. august 1996 bestod i et udkast til regulativ der bl.a. indeholdt en  

 bestemmelse om at sognepræsterne i Z, Æ og Ø (den ikke kirkebogsførende) var  

 tjenstgørende ved B Kirke, at disse præster tiltrådte B Menighedsråd og  

 medvirkede ved menighedsrådets arrangementer.
Menighedsrådet havde endvidere  

 vedlagt en opgørelse over antallet af deltagere i menighedsrådets  

 arrangementer  

 i 1994, 1995 og 1996, hvoraf det fremgik at der deltog mellem 18 og 80  

 personer  

 med et gennemsnitligt deltagerantal på ca. 43.
 Biskoppen sendte endvidere  

 den 23. august 1996 udkastet til Den Danske Præsteforening der i brev af 3.  

 september  

 1996 fremkom med den bemærkning at foreningen mente at udkastets § 3, 3.  

 afsnit, burde udelades, idet ordlyden i afsnittet bryder med den  

 grundlæggende  

 regel om sognepræstens forpligtelser.
Den 29. august 1996 blev der  

 afholdt møde mellem medlemmer af menighedsrådet, bispeembedet og provsten i T  

 Provsti.
Menighedsrådet fremsendte den 3. september 1996 på ny bemærkninger  

 til  

 biskoppens udkast.
Menighedsrådet anførte bl.a. følgende:
 (B) menighedsråd finder  

 ikke, at det fremsendte udkast til regulativ for (B) kirke kan anvendes, da  

 det  

 er uklart formuleret, ikke er fyldestgørende og det forudsætter, at (B)  

 menighed kun skal betjenes af een præst, hvad angår gudstjenester i (B)  

 kirke.
 Menighedsrådet mangler  

 saglig og veldokumenteret begrundelse for, at (B) menighed kun skal betjenes  

 af  

 een præst, hvad angår gudstjenester.
En betingelse for at præst  

 og menighed lærer hinanden at kende er, at præst og menighed mødes til  

 gudstjenester, kirkelige handlinger, sjælesorg og husbesøg m.m., samt ved de  

 arrangementer, der foregår i forbindelse med kirken.
Derfor er det en klar  

 forringelse, når 2 af de 3 tjenestegørende præster fritages for gudstjenester  

 i  

 (B) kirke.
 Menighedsrådet er ligeledes  

 uforstående overfor den foreslåede ændring af betjeningen ved (B) kirke hvad  

 angår gudstjenester, da ændringen ikke indebærer besparelser, idet de 2  

 præster  

 ikke frigøres til andre stillinger.
 Således kan (B) menighedsråd  

 ikke godkende den foreslåede ordning, da det, som ovenfor anført, indebærer  

 en  

 klar forringelse af den nuværende kirkelige betjening.
 Menighedsrådet fastholder  

 med baggrund i bl.a. ovennævnte begrundelser den bestående ordning fastlagt i  

 Biskop (H)s regulativ for (B) kirke af 2. sept. 1941.
 (B) menighedsråd fremsender  

 vedlagte udkast til regulativ for (B) kirke, udarbejdet af (B) menighedsråd  

 på  

 grundlag af det af Biskop (H) fastlagte regulativ af 2. september 1941.
(B) menighedsråd forventer  

 og ser frem til en forhandling af det vedlagte udkast. Menighedsrådets udkast til  

 regulativ indeholdt samme bestemmelse om antallet af tjenstgørende præster,  

 præsternes medlemskab af menighedsrådet og deltagelse i menighedsrådets  

 arrangementer som udkastet af 21. august 1996.
Biskoppen sendte den 18.  

 oktober 1996 et udkast til regulativ for den gejstlige betjening af B  

 Kirkedistrikt til de involverede provster og sognepræster.
Biskoppen  

 indkaldte  

 i den forbindelse provsterne og præsterne til møde den 12. november 1996.  

 Udkastet indeholdt følgende bestemmelser:
§ 1 Sognepræsten i (Z) Sogn  

 varetager alle ordinære gudstjenester i (B) Kirke.
§ 2 Sognepræsten i (Z) er  

 pligtig til at varetage kirkelige handlinger i (B) Kirke, medmindre der er  

 fremsat ønske om at blive betjent af en anden præst.
§ 3 Sognepræsten i (Z) Sogn er  

 medlem af (B) Kirkedistrikts menighedsråd.
§ 4 Gudstjenester i (B) Kirke  

 holdes efter aftale mellem menighedsrådet og sognepræsten i (Z) Sogn.
Det  

 forudsættes herved, at der afholdes gudstjeneste i (B) Kirke mindst hver  

 anden  

 søn- og helligdag samt på alle højhelligdage.
Det forudsættes endvidere, at  

 hver  

 anden af de planlagte gudstjenester holdes som højmessegudstjeneste kl.  

 10.00.
§ 5 Medlemmer af kirkedistriktet  

 med bopæl i (Æ), (Ø), (X) og (Y) sogne har krav på at blive betjent af deres  

 egen sognepræst i (B) Kirke, hvad angår begravelse, bisættelse, bryllup og  

 konfirmation.
Dette ændrer intet i retten til at blive kirkeligt betjent i  

 egen  

 sognekirke.
§ 6 Medlemmer af kirkedistriktet  

 betjenes med hensyn til sjælesorg af den eller de sognepræster, som er kaldet  

 til det sogn, hvori medlemmet af kirkedistriktet har bopæl.
 Sognepræsten i Z foreslog  

 primo november 1996 i et brev til biskoppen at udkastet blev ændret for så  

 vidt  

 angik § 4, således at bestemmelsen fik følgende ordlyd:
Gudstjenester i (B) Kirke  

 holdes efter aftale mellem menighedsrådet og sognepræsten i (Z) Sogn.
Det  

 forudsættes herved, at der afholdes gudstjeneste i (B) Kirke hveranden  

 søndag,  

 og at hveranden af disse gudstjenester holdes som en højmessegudstjeneste kl.  

 10.00. Det forudsættes endvidere, at der afholdes gudstjeneste på de tre  

 højhelligdage, og at én af disse gudstjenester vekslende mellem juledag,  

 påskedag og pinsedag er en højmessegudstjeneste.
Der holdes endvidere  

 gudstjeneste nytårsdag, skærtorsdag eller langfredag, St.
Bededag eller  

 Kristi  

 himmelfartsdag. Den 15. november 1996 sendte  

 biskoppen sit udkast med den af sognepræsten i Z foreslåede rettelse til  

 menighedsrådet og præsteforeningen med henblik på at rådet og foreningen  

 kunne  

 fremkomme med bemærkninger.
Udkastet blev endvidere sendt til orientering til  

 Kirkeministeriet, menighedsrådene i sognene Z, Æ, Ø, X og Y samt  

 sognepræsterne  

 i X og Y.
 Sognepræsten i Z sendte den  

 22. november 1996 et sålydende brev til biskoppen:
På menighedsrådsmødet i (B)  

 den 20. november fremkom udtalelser om, at det ville være urimeligt, hvis den  

 præst, som skal have alle gudstjenesterne i (B) kirke, ikke også havde pligt  

 til at betjene de medlemmer af (B) kirkedistrikt m.h.t. sjælesorg, som måtte  

 komme til at føle tilknytning til den pågældende præst.
Gudstjenesterne og  

 sjælesorgsforpligtelsen kan/bør ikke adskilles så skarpt som i  

 regulativudkastet.  Denne indvending mod regulativudkastet forekommer  

 mig  

 berettiget, og jeg vil derfor gerne foreslå en tilføjelse til § 6, ( )  Præsteforeningen meddelte i  

 brev af 28. november 1996 at under de givne omstændigheder tilbagestår  

 præsteforeningens principielle indvending mod bruddet med den grundlæggende  

 geografiske afgrænsning af præstens tjenestepligter, som anført i  

 præsteforeningens skrivelse af 3. september 1996 til biskoppen.
 Menighedsrådet anførte i  

 brev af 29. november 1996 bl.a. følgende:
 (B) menighedsråd finder, at  

 Udkast til regulativ for den gejstlige betjening af (B) kirke  

 indeholder en  

 betænkelig forringelse af den nuværende kirkelige betjening, da ca. 70% af  

 menighedens medlemmer fratages de ordinære gudstjenester forrettet af deres  

 sognepræst i (B) kirke.
 Ligeledes finder (B)  

 menighedsråd det uacceptabelt at adskille den ordinære gudstjeneste fra  

 sjælesorgen.
 I øvrigt henvises til (B)  

 menighedsråds udtalelse i skrivelse af 3. september 1996 med udkast til  

 regulativ for (B) kirke. (B) menighedsråd har bemærket sig, at Biskoppen ikke  

 har kvitteret for denne skrivelse og udtalelse.
 Der gøres opmærksom på, at  

 den gejstlige betjening af (B) kirke er fastlagt i et regulativ til forskel  

 fra  

 den gejstlige betjening af sognekirker.
 Ifølge dansk  

 forvaltningspraksis er et approberet regulativ gældende, indtil de berørte  

 parter  og således også (B) menighedsråd  efter forhandling har  

 accepteret en  

 ændring.
(B) menighedsråd ser sig  

 således nødsaget til med baggrund i ovennævnte og tidligere fremsatte  

 udtalelser at fastholde den bestående og gældende ordning fastlagt i  

 Regulativ  

 og Reglement for (B) Kirke af 2. september 1941. Den 19. december 1996 sendte  

 biskoppen til menighedsrådet det nye regulativ af 19. december 1996.  

 Biskoppen  

 anførte følgende i fremsendelsesbrevet:
 Efter svarfristen den 15.  

 december 1996 er der fremkommet bemærkninger fra (B) Menighedsråd,  

 sognepræsten  

 i (Z) samt Den danske Præsteforening.
Disse bemærkninger har givet mig  

 anledning til at tilføje sidste punktum i regulativets § 6.
 En telefonsamtale med  

 Kirkeministeriet den 19. december 1996 har bekræftet, at man derfra ingen  

 bemærkninger har til regulativet.
I brev af 29. november 1996  

 henviser (B) Menighedsråd til tidligere fremsendt brev af 3. september 1996,  

 som jeg angiveligt ikke har kvitteret for.
Det nævnte brev samt medsendte  

 forslag til regulativ dateret 31. august 1996 har jeg betragtet som en  

 tilkendegivelse, som positivt er indgået i mine overvejelser under  

 udarbejdelsen af mit eget udkast til regulativ.
Herudover har jeg ingen  

 bemærkninger til menighedsrådets brev af 3. september 1996.
 Regulativet af 19. december  

 1996 der trådte i kraft den 1. januar 1997, har følgende ordlyd:
Regulativ for den gejstlige betjening af (B)Kirkedistrikt § 1 Sognepræsten i (Z) Sogn  

 varetager alle ordinære gudstjenester i (B) Kirke.
§ 2 Sognepræsten i (Z) Sogn er  

 pligtig til at varetage kirkelige handlinger i (B) Kirke, medmindre der er  

 fremsat ønske om at blive betjent af en anden præst.
§ 3 Sognepræsten i (Z) Sogn er  

 medlem af (B) Kirkedistrikts menighedsråd.
§ 4 Gudstjenester i (B) Kirke  

 holdes efter aftale mellem menighedsrådet og sognepræsten i (Z) Sogn.
Det  

 forudsættes herved, at der afholdes gudstjeneste i (B) Kirke hveranden  

 søndag,  

 samt at hveranden af disse gudstjenester holdes som en højmessegudstjeneste  

 kl.  

 10.00. Det forudsættes endvidere, at der afholdes gudstjeneste på de tre  

 højhellighedsdage, samt at én af disse gudstjenester vekslende mellem  

 juledag,  

 påskedag og pinsedag er en højmessegudstjeneste.
Der holdes endvidere  

 gudstjeneste nytårsdag, skærtorsdag eller langfredag, store bededag eller  

 Kristi himmelfartsdag.
§ 5 Medlemmer af kirkedistriktet  

 med bopæl i (Æ), (Ø), (X) og (Y) sogne har krav på at blive betjent af deres  

 egen sognepræst i (B) Kirke, hvad angår begravelse, bisættelse, bryllup og  

 konfirmation.
Dette ændrer intet i retten til at blive kirkeligt betjent i  

 egen  

 sognekirke.
§ 6 Medlemmer af kirkedistriktet  

 betjenes med hensyn til sjælesorg af den eller de sognepræster, som er kaldet  

 til det sogn, hvori medlemmet af kirkedistriktet har bopæl.
Dog er  

 sognepræsten  

 i (Z) Sogn forpligtet til efter begæring af et medlem af (B) Kirkedistrikt at  

 betjene medlemmet med hensyn til sjælesorg.
§ 7 Kirkebogsføringen vedrørende  

 medlemmer af (B) Kirkedistrikt finder sted efter de for folkekirken gældende  

 regler.
§ 8 Tvivlsspørgsmål vedrørende  

 nærværende regulativ forelægges biskoppen til afgørelse.
§ 9 Nærværende regulativ ophæver  

 de bestemmelser vedrørende den gejstlige betjening af (B) Kirkedistrikt, som  

 er  

 indeholdt i (C) Stifts Bispeembedes Regulativ og Reglement for (B)  

 Kirke af  

 2. september 1941. Menighedsrådet indgav den  

 15. januar 1997 via Provsten i T og biskoppen i C Stift en klage til  

 Kirkeministeriet over det nye regulativ.
Menighedsrådet anførte bl.a.  

 følgende  

 i klagen:
 Sognepræsterne i (Z), (Æ)  

 og (Ø) er ansat ved og indsat i (B) kirke og medlemmer af folkekirken i (B)  

 kirkedistrikt har derfor ret til kirkelig betjening i (B) kirke af de 3  

 sognepræster  

 og menigheden kan frit vælge den sognepræst, hvortil der er skabt et  

 tillidsforhold (jfr. lov nr. 352 om medlemskab af folkekirken, kirkelig  

 betjening og sognebåndsløsning § 5 og 6).
 Endvidere finder (B)  

 menighedsråd ikke, at bestemmelserne for fastsættelse af regler for  

 præsternes  

 betjening af menigheden kan anvendes, idet (B) kirkedistrikt ikke er et  

 pastorat og at der ikke har været forhandlet med (B) menighedsråd om  

 Regulativ  

 for den gejstlige betjening af (B) Kirkedistrikt af 19. december 1996.  

 (bilag  

 10-14) (jfr. lov nr. 352 om medlemskab af folkekirken, kirkelig betjening og  

 sognebåndsløsning § 9 og lov nr. 432 om menighedsråd § 39).
 Ligeledes påklager (B)  

 menighedsråd, at Regulativ for den gejstlige betjening af (B)  

 Kirkedistrikt af  

 19. december 1996 fratager en stor del [af] menigheden ved (B) kirke  

 retten  

 til kirkelig betjening i (B) kirke af de indsatte sognepræster  i strid  

 med de  

 stedlige hævdvundne rettigheder og et enigt menighedsråds ønske. (jfr. lov  

 nr.  

 352 om medlemskab af folkekirken, kirkelig betjening og sognebåndsløsning § 5  

 og 6).
Præsterne finder det  

 utilfredsstillende, at de i (B) kirke skal yde kirkelig betjening incl.  

 sjælesorg til folk fra andre sognedele end netop deres egen sognedel.
Da (B)  

 kirkedistrikt har sit eget menighedsråd, er det i lovgivningen sidestillet  

 med  

 et sogn, hvorfor de 3 sognepræster har pligt til at yde hele menigheden  

 kirkelig betjening. (jfr. lov nr. 432 om menighedsråd § 1, stk. 2.).
Denne rettighed fratages  

 menigheden med Regulativ for den gejstlige betjening af (B) Kirke af  

 19. dec.  

 1996, der fastsætter, at alene sognepræsten i (Z) varetager alle  

 ordinære  

 gudstjenester i (B) kirke og det uden alle en sognepræsts forpligtelser.
En  

 stor del af menigheden ved (B) kirke får een præst til gudstjeneste og en  

 anden  

 til sjælesorg.
 (B) menighedsråd er af den  

 opfattelse, at gudstjeneste og sjælesorg uløseligt hører sammen, hvorfor det  

 er  

 i strid med præsteløfte m.v., når det i Regulativ for den gejstlige  

 betjening  

 af (B) Kirkedistrikt af 19. december 1996 fastsættes, at sognepræsten i  

 (Z),  

 der har gudstjenestepligten, udelukkende på begæring af et medlem af (B)  

 kirkedistrikt, har pligt til at betjene medlemmet med hensyn til sjælesorg.
 (B) menighedsråd påklager,  

 at Regulativ for den gejstlige betjening af (B) Kirkedistrikt af 19.  

 december  

 1996 fastsætter, at kun  

  

 eet  

  

 medlem  

 ud af (B) kirkedistrikt menighedsråds syv medlemmer for fremtiden kan deltage  

 i  

 valget af den sognepræst, der alene varetager alle ordinære gudstjenester i  

 (B)  

 kirke. (jfr. lov nr. 432 om menighedsråd § 34, stk. 2).
(B) menighedsråd ansøgte i  

 slutningen af 1970-erne, om at indskrænke gudstjenestefrekvensen til hver  

 anden  

 søndag på grund af vakance i kapellanembedet i (Ø). (C) Stifts Bispeembede  

 gav  

 i årene 1978-81 årligt en dispensation fra bestemmelsen om, at der skal  

 afholdes gudstjeneste hver søndag.
Denne dispensation er ikke fornyet siden  

 1982.
(C) Stifts Bispeembede  

 fastlægger nu i Regulativ for den gejstlige betjening af (B)  

 kirkedistrikt af  

 19. december 1996, at der skal afholdes gudstjeneste hver anden søndag  

 i (B)  

 kirke, hvilket er i strid med gældende regler.
Menigheden ved (B) kirke har  

 ret  

 til samme gudstjenestefrekvens som menigheden ved andre kirker. ((C) Stifts  

 cirkulæreskrivelse vedr. gudstjenestefrekvens af 22. november 1995 (vedlagt),  

 Preben Espersen; Kirkeret alm. del, 1993, side 107 pkt. 8.5.3. Præstens  

 opgaver).
Det er ligeledes en  

 uacceptabel forringelse af den kirkelige betjening af (B) kirkedistrikt, når  

 højmesse kl. 10.00 kun skal afholdes hver anden gang, dvs. højst en gang om  

 måneden.
Dette er især uacceptabelt, fordi sognepræsterne i (Æ) og (Ø) sogne,  

 der frigøres fra de ordinære gudstjenester i (B) kirke, ikke er pålagt andre  

 opgaver udover tjenesten i deres 1-sognspastorater.
(B) menighedsråd finder, at  

 administrationen af forholdene ved (B) kirke med udstedelsen af endnu et  

 regulativ vil blive vanskeliggjort.
Det juridiske grundlag for (B)  

 Kirkedistrikt vil med to regulativer fremstå som rodet, idet det ikke klart  

 fremgår hvilke paragraffer der erstatter hvilke.
(B) menighedsråd finder, at  

 denne sag er af principiel betydning og anmoder om foretræde for  

 Kirkeministeren for at forelægge sagen. Biskoppen sendte den 29.  

 januar 1997 menighedsrådets klage videre til Kirkeministeriet og anførte at  

 klagen ikke gav ham anledning til bemærkninger, men at han kunne henholde sig  

 til sit regulativ af 19. december 1996.
Kirkeministeriet traf den  

 24. april 1997 afgørelse i anledning af menighedsrådets klage.
Ministeriet  

 anførte bl.a. følgende:
 I anledning heraf skal man  

 meddele, at den ved Regulativ for den gejstlige betjening af (B)  

 Kirkedistrikt af 19. december 1996 skete nyordning af den gejstlige  

 betjening  

 af (B) kirkedistrikt efter ministeriets opfattelse klart falder ind under  

 biskoppens kompetence til at tilrettelægge den præstelige betjening i  

 stiftet.
Man skal endvidere bemærke,  

 at nyordningen ikke forudsætter hverken kongelig resolution eller godkendelse  

 fra Kirkeministeriet.
Der kan heller ikke stilles krav om, at (B)  

 menighedsråd  

 skal have tilsluttet sig nyordningen.
Nyordningen skal have været forhandlet  

 med menighedsrådet, hvilket ifølge det oplyste også er sket.
Der er efter ministeriets  

 opfattelse ikke grundlag for at kritisere biskoppen hverken med hensyn til  

 indholdet af nyordningen eller med hensyn til biskoppens behandling af  

 sagen. I brev af 2. juli 1997 bad  

 formanden for menighedsrådet Kirkeministeriet om at besvare følgende  

 spørgsmål:
 1.
 Nyordningen af den gejstlige  

 betjening af (B) kirke falder efter Kirkeministeriets opfattelse klart ind  

 under biskoppens kompetence til at tilrettelægge den præstelige betjening i  

 stiftet.
I hvilke bestemmelser er  

 biskoppens kompetence og omfanget af denne kompetence klart beskrevet? 2.
 Nyordningen forudsætter ikke  

 hverken kongelig resolution eller godkendelse fra Kirkeministeriet.
 Med Kirkeministeriets  

 skrivelse af 29. august 1941 (Journal nr. 4 P.240) er Regulativ og  

 Reglement  

 for (B) Kirke af 19. august 1941 approberet.
 Der ønskes en redegørelse  

 for og fortegnelse over de bestemmelser til hvilke der henvises, når et  

 approberet regulativ bliver ændret uden kongelig resolution eller godkendelse  

 fra Kirkeministeriet.
 3.
 I (C) Stifts skrivelse til  

 (B) Menighedsråd af 19. dec. 1996 ( ) meddeler biskop (K), at  

 Kirkeministeriet  

 er orienteret om Regulativ for den gejstlige betjening af (B)  

 Kirkedistrikt  

 og senere i samme skrivelse, at en telefonsamtale med Kirkeministeriet den  

 19.  

 december 1996 har bekræftet, at man derfra ingen bemærkninger har til  

 regulativet.
 Således har biskoppen  

 forelagt Kirkeministeriet nyordningen og regulativet og fået det godkendt.
Som part i sagen anmoder jeg  

 om aktindsigt i de ved denne sagsbehandling og godkendelse foreliggende  

 sagsakter.
Endvidere anmoder jeg om en redegørelse for, hvilken indflydelse  

 Kirkeministeriets forhåndsgodkendelse har haft på Kirkeministeriets  

 stillingtagen til (B) menighedsråds klage og anmoder samtidig om en  

 forklaring  

 på de modstridende udtalelser jfr. pkt. 2.
 4.
 Forud for biskoppens  

 udstedelse af Regulativ for den gejstlige betjening af (B)  

 Kirkedistrikt skal  

 nyordningen have været indgående forhandlet med menighedsrådet, hvilket  

 ifølge  

 det oplyste også er sket.
 Med henvisning til  

 aktindsigt, anmoder jeg om at få tilstillet kopi af de sagsakter,  

 forhandlingsreferater, mødenotater og andre relevante dokumenter, der kan  

 begrunde denne udtalelse.
 6.
 I (B) kirke har der i en  

 årrække med baggrund i en af (C) Stift Bispeembede udstedt dispensation kun  

 været gudstjeneste hver anden søndag.
Hvor i lovgivningen er der  

 belæg for, at biskoppen kan lovliggøre denne dispensation i et regulativ og  

 derved fratage menigheden retten til gudstjeneste hver søndag i  

 eetsognspastorat? 8.
 I bekendtgørelse nr. 571 af  

 lov om menighedsråd § 2 bestemmes det, at alle i et pastorat ansatte præster,  

 altså også hjælpepræster, er fødte medlemmer af menighedsrådet.
Med hvilken hjemmel kan  

 biskop (K) i Regulativ for den gejstlige betjening af (B)  

 Kirkedistrikt i  

 strid med loven bestemme, at 2 ud af de 3 ansatte præster ved (B) kirke ikke  

 er  

 medlemmer af (B) menighedsråd? 9.
 (B) kirke er siden sin  

 indvielse den 26. juni 1881 efter sædvane blevet betjent af de tre  

 sognepræster  

 i (Æ), (Ø) og (Z).
Der er således tale om en  

 velerhvervet rettighed og der udbedes en redegørelse for med, hvilken hjemmel  

 denne velerhvervede rettighed kan tilbagekaldes? Flere ældre i menigheden  

 mener at vide, at foranstående forhold er fastlagt i en kirkeministeriel  

 forordning omkring midten af 1920-erne.
Jeg vil gerne have oplyst om  

 rigtigheden heraf og udbeder mig i givet fald en kopi af forordningen  

 tilstillet. ( ) 10.
 Der ønskes oplyst, om  

 biskoppen med hjemmel i en lov er den regeludstedende myndighed, for så vidt  

 angår et nyt regulativ, herunder få klarhed over den særlige hjemmel, der  

 kræves ved ændring af et regulativ.
 11.
Skal biskoppen i udøvelsen  

 af sit embede overholde de almindelige forvaltningsretlige regler, herunder  

 reglerne i forvaltningsloven eller udøver han sin virksomhed med hjemmel  

 enten  

 i en udtrykkelig givet lovbestemmelse, bekendtgørelse eller cirkulære eller  

 efter forvaltningsmæssig praksis og sædvane for så vidt angår det gejstlige  

 område? Som part i sagen anmoder jeg  

 med henvisning til forvaltningslovens bestemmelser om aktindsigt i sagen og  

 anmoder samtidig om, at redegørelsen for ovenstående spørgsmål er bilagt  

 kopier  

 af de relevante love med en markering af de paragraffer, der anvendes i  

 besvarelsen.
 Kirkeministeriet svarede den  

 9. december 1997 således:
 Ministeriet skal hertil  

 bemærke, at opretholdelsen af de gamle særordninger vedrørende (B) kirke og  

 kirkedistrikt beror på sædvane, hvilket har den retsvirkning, at  

 særordningerne  

 ikke kan betragtes som ulovlige, uanset at de er i strid med den nuværende  

 lovgivning på området.
Særordningerne er på den anden side ikke udstyret med  

 en  

 særlig retskraft, således at de ikke kan ændres, medmindre menighedsrådet er  

 indforstået, og betyder altså ikke nogen indskrænkning i den kompetence, der  

 tilkommer de kirkelige myndigheder, Kirkeministeriet og lovgiver.
Afgørende for, hvor  

 kompetencen ligger til at ændre en bestemmelse i Regulativ og Reglement  

 for  

 (B) Kirke approberet af Kirkeministeriet den 29. august 1941 er, hos  

 hvilken  

 myndighed kompetencen til at træffe afgørelser af denne art normalt ligger.  

 Biskoppen kan således ikke ophæve bestemmelsen i § 1 og derved nedlægge  

 kirkekredsen  

 eller distriktet.
Det kan kun ministeriet.
 Den hidtidige ordning  

 vedrørende den præstelige betjening af (B) kirke har altså ikke en særlig  

 retskraft, der bevirker en indskrænkning af biskoppens almindelige ansvar for  

 og kompetence til at tilrettelægge den præstelige betjening i stiftet.
Der findes ikke  

 bestemmelser, der klart beskriver biskoppens kompetence vedrørende  

 tilrettelæggelsen af den præstelige betjening.
Biskoppens kompetence beror  

 til  

 dels på sædvane, idet man tillige skal pege på den almindelige arbejdsretlige  

 grundsætning om arbejdsgivers ledelsesret (retten til at lede og fordele  

 arbejdet). Denne grundsætning er for tjenestemænds vedkommende slået fast i  

 tjenestemandslovens § 45, stk. 3, der også gælder for folkekirkens præster.
 I den foreliggende sag er  

 hjemlen for biskoppens fastlæggelse af regler om den præstelige betjening af  

 (B) kirkedistrikt bestemmelsen i lov nr. 352 af 6. juni 1991 om medlemskab af  

 folkekirken, kirkelig betjening og sognebåndsløsning § 9, stk. 1 (Retsregler  

 for  

 Menighedsrådsmedlemmer side 448).
 Der er i øvrigt ikke noget  

 usædvanligt ved, at embedsforholdet mellem flere præster eller visse dele af  

 en  

 præsts embedspligter, fx betjening af et hospital, fastlægges ved et af  

 biskoppen udfærdiget regulativ.
Biskop (K)s telefonsamtale  

 den 19. december 1996 med Kirkeministeriet (ved en fuldmægtig i ministeriets  

 3.  

 kontor) drejede sig om tjenestemandsretlige spørgsmål i relation til den  

 påtænkte ændring af den præstelige betjening.
Der er ikke her taget notat  

 vedrørende telefonsamtalen, i hvilken forbindelse bemærkes, at der ikke var  

 notatpligt vedrørende samtalen, jf. lov om offentlighed i forvaltningen § 6,  

 stk. 1. Det eneste aktstykke i denne forbindelse er biskoppens udkast til  

 regulativ, som blev sendt til menighedsrådet med biskoppens skrivelse af 15.  

 november 1996.
 Telefonsamtalen var ikke en  

 forhåndsgodkendelse af det nye regulativ, som menighedsrådet skriver,  

 men en  

 drøftelse af eventuelle tjenestemandsretlige problemer, og denne drøftelse  

 har  

 ikke haft nogen betydning for ministeriets behandling af menighedsrådets  

 klage,  

 der som bekendt ikke drejede sig om tjenestemandsretlige spørgsmål i relation  

 til de involverede præster.
 Menighedsrådet mener ikke,  

 at nyordningen har været forhandlet med rådet.
 De 6 foregående afsnit [med  

 en gennemgang af sagens forløb ved bispeembedet; min tilføjelse] beskriver et  

 forhandlingforløb, dels skriftligt dels ved møder, hvor menighedsrådet har  

 haft  

 lejlighed til at øve indflydelse på det endelige resultat, hvilket også  

 fremgår  

 tydeligt af de ændringer, som er sket med biskoppens forslag undervejs.  

 Ministeriet er derfor uforstående over for menighedsrådets påstand om, at  

 nyordningen ikke er blevet forhandlet med rådet, da det modsatte dokumenteres  

 af det materiale, som rådet har indsendt til ministeriet.
 Menighedsrådet finder ikke,  

 at nyordningen er begrundet.
Man skal hertil bemærke, at  

 biskoppen i sit brev af 14. maj 1996 henviser til, at det vil være  

 hensigtsmæssigt at gennemføre en  

 administrativ forenkling af forholdene ved (B) kirke.
Ministeriet kan  

 ikke være uenig med biskoppen heri, og der har da også gennem årene været  

 gjort  

 flere  forgæves  forsøg på at normalisere (B) kirkes  

 og kirkedistrikts  

 retsstilling.
Ministeriet finder, at nyordningen er ikke alene begrundet, men  

 også velbegrundet.
Ministeriet har forstået  

 menighedsrådets oplysninger således, at der siden 1978 (i årene 1978-81 med  

 biskoppens dispensation) kun har været gudstjeneste i (B) kirke hver anden  

 søndag.
Det er nu fastlagt i Regulativ for den gejstlige betjening af (B)  

 Kirkedistrikt af 19. december 1996 § 4, at der (som minimum) er gudstjeneste  

 hver anden søndag samt de tre højhelligdage, nytårsdag, skærtorsdag eller  

 langfredag, store bededag eller Kristi himmelfartsdag.
 Menighedsrådet spørger, hvor  

 i lovgivningen der er hjemmel til, at biskoppen kan lovliggøre denne  

 dispensation i et regulativ og derved fratage menigheden retten til  

 gudstjeneste hver søndag i et eetsognspastorat.
Man skal hertil bemærke, at  

 der ikke eksisterer nogen regel om, at der skal være gudstjeneste hver søndag  

 i  

 alle kirker, og at der ifølge det oplyste ikke ved regulativet sker nogen  

 reduktion af det antal gudstjenester, der rent faktisk holdes i (B) kirke.  

 Der  

 er nærmest tale om en skriftlig fiksering af den praksis eller sædvane, der  

 har  

 udviklet sig på stedet.
Det finder ministeriet ikke, at der er grundlag for  

 at  

 kritisere.
 Ved indstilling til  

 præstestillinger i pastorater, der indgår i (B) kirkedistrikt, tiltrædes  

 pastoratets menighedsråd af de eller det valgte medlem af (B) kirkedistrikts  

 menighedsråd, som er valgt fra kirkedistriktets del af det pastorat, hvori  

 indstillingen skal foretages.
 Menighedsrådet spørger, hvor  

 i lovgivningen der er hjemmel til, at biskoppen fratager en præst  

 retten til  

 prædikeembedet og kun prædikeembedet, således at menighedsrådsmedlemmernes  

 indstillingsret til embedet bliver meningsløs, når menighedsrådsmedlemmerne  

 og  

 menigheden aldrig kan møde den indstillede ansøger som præst i  

 sognemenighedens  

 kirke til de ordinære gudstjenester og når præstens embedspligt stadig  

 omfatter  

 de øvrige 3 hovedområder (nemlig sjælesorg, undervisning og det  

 administrative).
 Ministeriet skal hertil  

 bemærke, at de medlemmer af (B) menighedsråd, der er valgt fra  

 kirkedistriktets  

 del af (X) og (F) sogne, tiltræder (X) og (F) menighedsråd ved indstilling  

 til  

 præstestillinger i (X) og (F) sogne, uanset at præsterne her aldrig har været  

 forpligtet vedrørende betjeningen af (B) kirkedistrikt  hverken med  

 prædikeembede, sjælesorg, undervisning eller det administrative  uden  

 at det  

 tilsyneladende har været fornemmet som noget problematisk.
 Ministeriet er enig med  

 menighedsrådet i, at situationen er ejendommelig, men ikke meget  

 ejendommeligere nu, end den hele tiden har været.
 Med hensyn til lovhjemlen  

 for biskoppens omordning af den kirkelige betjening af (B) kirkedistrikt  

 henvises til den tidligere nævnte bestemmelse i lov nr. 352 af 6. juni 1991  

 om  

 medlemskab af folkekirken, kirkelig betjening og sognebåndsløsning § 9, stk.  

 1  

 (Retsregler for Menighedsrådsmedlemmer side 448).
 Menighedsrådet spørger, med  

 hvilken hjemmel biskoppen i strid med bestemmelsen i menighedsrådslovens § 2  

 kan bestemme, at 2 ud af 3 ansatte præster ikke er medlemmer af (B)  

 menighedsråd.
 Ministeriet skal henvise til  

 bestemmelsen i menighedsrådslovens § 2, stk. 4, der indeholder den  

 efterspurgte  

 hjemmel.
 Den 6. maj 1998 skrev A til  

 biskoppen og meddelte at A repræsenterede menighedsrådet.
A foreslog i brevet  

 at der blev holdt et møde mellem biskoppen, provsten for T Provsti,  

 menighedsrådet og A med henblik på at finde en løsning som alle involverede  

 kunne være tilfredse med.
Biskoppen afviste i brev af 19. maj 1998 at afholde  

 et møde.
Den 14. september 1998  

 klagede A til mig over C Stifts Bispeembedes og Kirkeministeriets behandling  

 af  

 sagen.
A anførte bl.a. følgende i klagen:
 Det er min opfattelse, at  

 såvel Bispeembedets som Kirkeministeriets sagsbehandling er behæftet med en  

 række fejl, hvilket der skal redegøres for i det følgende:
 Nr. 1.:
 I Kirkeministeriets  

 skrivelse af 9. december 1997 (bilag 19) anføres (side 1 sidste afsnit), at  

 hjemlen for Biskoppens fastlæggelse af regler om den præstelige betjening i  

 (B)  

 Kirkedistrikt findes i § 9, stk. 1 i lov nr. 352 af 6. juli 1991 om  

 medlemskab  

 af folkekirken m.v.
 Kirkeministeriet synes  

 ganske, at overse samme lovs § 5, § 6, stk. 1 samt § 8, stk. 2.
 Af samme lovs § 5 fremgår,  

 at (B) Kirkedistrikts menighed hører til menigheden i det sogn, hvori den har  

 bopæl med mindre de ved særlige bestemmelser er henvist til en anden  

 menighed.
 (B) Kirkedistrikt har netop  

 i henhold til regulativet fra 1941 (bilag 1) været henvist til det  

 selvstændige  

 kirkedistrikt (B), dog med en samtidig ret til at lade sig betjene af kirken  

 i  

 det enkelte medlems eget sogn.
 Af § 6, stk. 1, fremgår  

 således, at ethvert medlem af (B) Kirkedistrikt har ret til kirkelig  

 betjening  

 af præsten eller præsterne for den menighed, hvortil medlemmet hører og dette  

 har hidtil været de tre præster, der betjente (B) Kirkedistrikt, nemlig  

 præsten  

 fra (Z) sogn, præsten fra (Æ) sogn og præsten fra (Ø) sogn.
 Dette indebærer med andre  

 ord, at der direkte efter loven har været en ret for ethvert medlem af (B)  

 Kirkedistrikt til at blive betjent i enhver henseende af 3 præster ved  

 kirken.
 Denne lovhjemlede ret har de  

 administrative kirkemyndigheder nu frataget menighedens medlemmer ved (B)  

 Kirkedistrikt.
 Det er min opfattelse, at  

 denne fratagelse således er uhjemlet og i strid med lov nr. 352 af 6. juni  

 1991  

 § 5, jvf. § 6 stk. 1.
 Hertil kommer, at samme lovs  

 § 8, stk. 2, synes at forudsætte, at en menigheds medlemmer uanset  

 områdeinddelingen har ret til kirkelig betjening af enhver af  

 pastoratets  

 præster, d.v.s. enhver af de 3 præster, som i overensstemmelse med lovens § 5  

 var tilknyttet (B) Kirke i henhold til særlig bestemmelse.
 På denne baggrund synes  

 Kirkeministeriets angivelse af hjemlen (bilag 19, side 1 sidste afsnit) i  

 samme  

 lovs § 9, stk. 1, at bero på en vildfarelse.
 Nr. 2.:
 I Kirkeministeriets  

 skrivelse af 9. december 1997 (bilag 19) anføres side 2, 2. afsnit f.f. nogle  

 bemærkninger vedrørende en telefonsamtale mellem biskop (K) og  

 Kirkeministeriet  

 den 19. december 1996 og Kirkeministeriet anfører her, at der ikke har været  

 notatpligt af denne telefonsamtale under henvisning til Lov om Offentlighed i  

 Forvaltningen § 6, stk. 1.
 Samtidig anfører  

 Kirkeministeriet, at denne telefonsamtale alene vedrørte nogle  

 tjenestemandsretlige spørgsmål i relation til den påtænkte ændring af den  

 præstelige betjening og at telefonsamtalen ikke var en  

 forhåndsgodkendelse af  

 det nye regulativ.
 Denne udtalelse skal  

 sammenholdes med Biskop (K)s skrivelse af 19. december 1996 (bilag 14),  

 hvor  

 han anfører følgende:
En telefonsamtale med  

 Kirkeministeriet den 19. december 1996 har bekræftet, at man derfra ingen  

 bemærkninger har til regulativet. Som det fremgår af Biskop  

 (K)s skrivelse har han erindret telefonsamtalen samme dag, som en  

 telefonsamtale om bemærkninger til regulativet.
 Allerede på den baggrund  

 synes der at kunne være en saglig begrundelse for, at der burde være taget et  

 notat, idet Biskoppen og Kirkeministeriet synes at være noget i modstrid med  

 hinanden vedrørende erindringen om den pågældende telefonsamtale.
 Endvidere findes  

 henvisningen til Lov om Offentlighed i Forvaltningen § 6, stk. 1 ikke at  

 kunne  

 give hjemmel for Kirkeministeriets antagelse, idet der ikke umiddelbart synes  

 at være tale om oplysninger under telefonsamtalen, som i øvrigt fremgår af  

 sagens dokumenter.
 Kirkeministeriets opfattelse  

 ses derfor at bero på en retsvildfarelse.
 Nr. 3.:
 Kirkeministeriet anfører i  

 sin skrivelse af 9. december 1997 (bilag 19 side 4, 5. afsnit), at hjemlen  

 til  

 at 2 ud af 3 ansatte præster ikke længere er medlem af (B) Menighedsråd  

 findes  

 i Menighedsrådslovens § 2, stk. 4.
 Menighedsrådslovens § 2,  

 stk. 4 ses alene at vedrøre den situation, at Biskoppen ved regulativ kan  

 bestemme, at hver af præsterne skal være medlem af menighedsrådet i sit sogn  

 eller distrikt, når der er tale om kirkelig betjening af et pastorat, der  

 består af flere sogne eller kirkedistrikter og når betjeningen væsentligt er  

 overdraget til en af præsterne.
Dette synes umiddelbart, at  

 være den modsatte situation i forhold til den situation, der er omhandlet i  

 nærværende sag, hvor man tværtimod fratager 2 ud af 3 ansatte præster  

 medlemskab af menighedsrådet. Jeg sendte den 25. september  

 1998 As klage videre til Kirkeministeriet med henblik på at ministeriet  

 tog  

 stilling til hans indsigelser.
Ministeriet svarede den 23. november 1998  

 således:
 Ministeriet skal  

 indledningsvis gøre opmærksom på, at beboere af kirkedistrikter ikke  

 ved  

 særlig bestemmelse er henvist til en anden menighed, jf. § 5 i lov om  

 medlemskab af folkekirken, kirkelig betjening og sognebåndsløsning.  

 Bestemmelsen omfatter personer i anstalter og stiftelser, der udgør  

 selvstændige menigheder, fx. statsfængslerne eller De Gamles By, personer der  

 har sluttet sig til Skt.
Petri tyske menighed i København, og personer der  

 har  

 sluttet sig til en valgmenighed.
 Bestemmelsen i § 5 bygger på  

 det princip, at ingen kan være medlem af mere end en menighed med den  

 udtrykkelige undtagelse, at medlemmerne af døvemenighederne bevarer  

 tilhørsforholdet til sognemenigheden.
Beboerne i (B) Kirkedistrikt  

 hører, jf. lov om medlemskab af folkekirken mv. § 5, til menigheden i det  

 sogn,  

 hvori de har bopæl,  og kun denne menighed  og har ret til  

 kirkelig betjening  

 af præsten eller præsterne for denne menighed, jf. lovens § 6, stk. 1, 1.  

 punktum.
Det vil altså  afhængig af bopælen  sige  

 sognepræsten/sognepræsterne  

 i (Z), (Æ), (Ø), (X) eller (F) pastorat.
 Det følger modsætningsvis af  

 lovens § 6, stk. 1, 1. punktum, at folkekirkemedlemmer som hovedregel ikke  

 har  

 krav på kirkelig betjening af præster for andre menigheder end den, de  

 tilhører.
Det er altså kun i det  

 omfang, det var fastsat i Regulativ og Reglement for (B) Kirke af 29. august  

 1941 og nu er fastsat i biskoppens Regulativ af 19. december 1996 for den  

 gejstlige betjening af (B) Kirkedistrikt, at beboerne i kirkedistriktet  

 tidligere havde/nu har ret til kirkelig betjening af præsterne i de  

 pastorater,  

 af hvilke der indgår dele i kirkedistriktet. (Dog havde og har beboere i  

 kirkedistriktet altid ret til kirkelig betjening af præsten for  

 bopælsmenigheden, jf. ovenfor.) Regulativ og Reglement for (B) Kirke af 29. august 1941 henviser  

 beboerne af kirkekredsen til deres egen sognepræst med hensyn til kirkelig  

 betjening.
Ifølge Regulativ og  

 Reglement for (B) Kirke af 29. august 1941 § 7 havde enhver beboer af  

 kirkekredsen adgang til altergang og de øvrige gudstjenstlige handlinger i  

 forbindelse med den sædvanlige gudstjeneste, uanset hvem der var fungerende  

 præst.
Hvis en beboer af kirkekredsen ønskede et barn døbt af en anden præst  

 end sin egen, skulle der dog for den fungerende præst fremlægges en skriftlig  

 attest med alle fornødne oplysninger fra vedkommendes egen sognepræst om, at  

 handlingen kunne foretages, og den fungerende præst skulle foretage  

 anmeldelse  

 om dåben til vedkommendes egen sognepræst med henblik på indførelse i dennes  

 kirkebog.
 Ifølge § 8 i Regulativ og  

 Reglement for (B) Kirke af 29. august 1941 skulle alle øvrige kirkelige  

 handlinger, der foregår uden forbindelse med den sædvanlige gudstjeneste,  

 foretages af den pågældendes egen præst, og der skulle ske indførelse i det  

 sogns kirkebog, hvor den pågældende beboer af kirkekredsen var hjemmehørende,  

 om den kirkelige handling.
 Ifølge § 9 i Regulativ og Reglement  

 for (B) Kirke af 29. august 1941 kunne der ikke ske konfirmation i (B) Kirke.
 Som det fremgår af  

 foranstående, havde beboerne af kirkekredsen ingen udvidet ret til kirkelig  

 betjening  bortset fra dåb under visse betingelser.
 Ved biskoppens Regulativ af 19. december 1996 for den gejstlige  

 betjening af (B) Kirkedistrikt er der sket en udvidelse af beboerne af  

 kirkekredsens ret til kirkelig betjening,  

  

 idet sognepræsten i (Z) sogn nu,  

 jf. § 2, er pligtig til at varetage kirkelige handlinger, uanset om den  

 pågældende ikke bor i den del af (Z) sogn, der er henlagt til distriktet.  

 Ligeledes er sognepræsten i (Z) forpligtet til på begæring af en beboer i  

 kirkedistriktet at betjene denne med sjælesorg, jf. § 6, uanset om den  

 pågældende ikke bor i den del af (Z) sogn, der er henlagt til distriktet.
 Der er endvidere ved § 5 i  

 biskoppens regulativ åbnet mulighed for afholdelse af konfirmation i (B)  

 kirke.
 Der er altså ikke ved  

 biskoppens regulativ sket nogen indskrænkning af beboernes ret til kirkelig  

 betjening  tværtimod.
 ( ) biskoppens hjemmel for fastlæggelse af regler om ansatte præsters  

 medlemskab af (B) menighedsråd:
 Ifølge menighedsrådslovens §  

 2, stk. 1, er alle ansatte præster i et pastorat medlem af alle menighedsråd  

 i  

 pastoratet, men biskoppen kan i medfør af § 2, stk. 4, ved regulativ  

 bestemme,  

 at hver af præsterne (  

  

 kun  

  

 ) skal være  

 medlem af menighedsrådet i sit sogn eller distrikt, når der er tale om  

 kirkelig  

 betjening af et pastorat, der består af flere sogne eller kirkedistrikter og  

 når betjeningen væsentligt er overdraget en af præsterne.
 A klagede i brev af 12. maj  

 1999 på ny til mig over C Stifts Bispeembedes og Kirkeministeriets behandling  

 af sagen.
A anførte i klagen at ændringen af regulativet skulle ske efter  

 reglerne om tilbagekaldelse af begunstigende forvaltningsakter.
A begrundede  

 dette med at den tidligere ordning var en undtagelse til den almindelige  

 sogneopdeling som havde været fordelagtig for menigheden.
A anførte videre  

 bl.a. følgende:
Der er ingen tvivl om, at  

 for menigheden i (B) Kirkedistrikt er det af stor betydning, hvordan den  

 kirkelige betjening fastlægges.
For borgerne er der således ikke tale om  

 teoretiske spørgsmål, men om forhold der griber ind i hverdagen og deres  

 tilknytning til den danske folkekirke.
Det er ikke ligegyldigt hvilken præst  

 der står på prædikestolen, og det er heller ikke ligegyldigt hvilken  

 prædikestol han eller hun står på.
 I et tilfælde hvor (Z) sogns  

 menighedsråd bliver begejstret for en yderligtgående opfattelse indenfor  

 folkekirken, vil (B) således blive påtvunget denne forkyndelsesretning.  

 Tidligere havde menigheden muligheden for at fravælge denne præsts  

 gudstjenester, men stadig komme i egen kirke andre søndage.
 Ved regulativet fastsættes  

 ordinære gudstjenester til hver anden søndag.
Dette er i overensstemmelse med  

 praksis i kirkedistriktet, men for menigheden må det alligevel betragtes som  

 en  

 forringelse, idet et fremtidigt ønske om hyppigere gudstjenester nu vil kræve  

 biskoppens samtykke.
 Forvaltningens interesser i  

 regulativændringen fremgår af biskoppens skrivelse af 14.05.1996, sagens  

 bilag  

 2. Biskoppen anfører her:
 ·  

  

 	  

 (B) Kirke betjenes af én præst.
 ·  

  

 	  

 Menighedsrådet har ikke adgang til  

 problematisk deltagelse i præstevalg i nabosognene.
 ·  

  

 	  

 Kirkebogsregistreringen forenkles.
 ·  

  

 	  

 De økonomiske forhold forenkles ved  

 afskaffelse af en indviklet og besværlig fordelingsnøgle.
 Kirkeministeriet tilslutter  

 sig i skrivelse af 29.12.1997, bilag 19, at der er tale om en velbegrundet  

 ændring på grund af administrative forenklinger.
 Til dette skal det fra  

 menighedsrådet anføres:
 ·  

  

 	  

 Betjening af (B) Kirke med alene én præst  

 ses ikke at have fordele for forvaltningen, idet de øvrige præster ikke er  

 blevet pålagt alternative opgaver, og de frigivne ressourcer således ikke  

 udnyttet til anden side.
 ·  

  

 	  

 Regulativet har i den nuværende udformning  

 ikke ændret på menighedsrådets ret til deltagelse i præstevalg i nabosognene.
 ·  

  

 	  

 Regulativet har ikke medført nogle  

 ændringer i kirkebogsføringen.
·  

  

 	  

 At proportionalitetsgrundsætningen taler  

 stærkt imod at omordne sognets kirkelige betjening for at undgå en besværlig  

 økonomisk fordelingsnøgle.
I øvrigt kan besværlighederne næppe være  

 uoverstigelige ved anvendelse af EDB.
 I øvrigt fastholdes klagen  

 over de formelle mangler ved sagsbehandlingen som beskrevet i mit brev af  

 14.09.1998  

 pkt. 2 og 3.
Det bør yderligere tilføjes,  

 at Biskop (K) i perioden for fastsættelse af det nye regulativ ikke har  

 imødekommet menighedsrådets ønske om yderligere et møde til diskussion  

 heraf. I anledning af As klage  

 modtog jeg udtalelser af 19. oktober og 21. oktober 1999 fra henholdsvis C  

 Stifts Bispeembede og Kirkeministeriet.
Bispeembedet anførte bl.a. følgende i  

 sin udtalelse:
  (B) kirke er indviet i  

 henhold til kgl. resolution af 7. juni 1881. Ved samme kgl. resolution blev  

 ministeriet bemyndiget til at approbere de fornødne bestemmelser om kirkens  

 benyttelse til regelmæssig gudstjeneste, om dens bestyrelse m.v.
En fornyet gennemgang af  

 sagen viser for mig fortsat, at den hidtidige ordning med (B) kirkedistrikt  

 var  

 uhensigtsmæssig og måtte moderniseres.
Min opgave i den sammenhæng var at  

 løse  

 konflikten mellem de præster, der i det daglige arbejde oplevede den  

 hidtidige  

 ordning som uhensigtsmæssig, og et menighedsråd, der med rette søger at hævde  

 sin selvstændighed.
Dette sker gennem høring og  

 afholdelse af møder med alle involverede parter.
De gennemførte forhandlinger  

 og høringsprocedurer har betydet, at der er tilvejebragt tre forskellige  

 udkast  

 til regulativ i forhold til oprindelige regulativ fra 1941, hvorunder dele af  

 menighedsrådets synspunkter også er blevet imødekommet.
Det har således været en del  

 af min overvejelse, at tilrettelæggelsen af den kirkelige betjening i området  

 som helhed ville blive væsentligt forbedret ved, at gudstjenesterne blev  

 varetaget af en enkelt præst.
Jeg har således lettet en del af præsterne for  

 betjeningen af (B) kirkedistrikt.
Dette har udover at skabe en mere enkel  

 betjeningsform tillige forbedret præsternes mulighed for at varetage den  

 gejstlige betjening i området som helhed.
Jeg har i min afgørelse lagt  

 vægt på, at der skete mindst mulige ændringer i betjeningen af indbyggerne i  

 (B) kirkedistrikt.
Det har således været af væsentlig betydning for mig, at  

 der  

 ikke skete indskrænkning i den gudstjenestelige betjening af kirkedistriktet  

 i  

 forhold til det hidtil praktiserede, men at det samtidig sikredes, at  

 beboerne  

 i kirkedistriktet, som alle tillige tilhører et andet sogn, også skulle have  

 mulighed for at få udført kirkelige handlinger i det sogn, hvor de bor,  

 samtidig med, at de har retten til at blive betjent af sognepræsten i (Z).  

 Herudover har jeg i regulativet foretaget den udvidelse, at der nu også er  

 mulighed for at afholde konfirmation i (B) kirke.
Der ligger således i  

 regulativet også udvidede muligheder for den kirkelige betjening af beboerne  

 i (B)  

 kirkedistrikt.
Jeg må endelig konstatere,  

 at der er en langvarig administrativ praksis for, at biskoppen efter  

 forhandling med menighedsrådet, og den/de involverede præster kan ændre på  

 den  

 gejstlige betjening af et sogn eller kirkedistrikt.
Denne administrative  

 praksis er samtidig anerkendt af højesteret i en dom fra 1936 (UfR 1936, side  

 330), hvoraf det fremgik, at menighedsrådet skulle have lejlighed til at  

 udtale  

 sig om et forslag til sammenlægning af to sogne, men at rådets samtykke  

  som  

 påstået af menighedsrådet  derimod ikke var fornødent. Kirkeministeriet anførte  

 bl.a. følgende i sin udtalelse:
Det er næppe i  

 overensstemmelse med sædvanlig forvaltningsretlig terminologi at betegne et  

 regulativ om afholdelse af gudstjenester og kirkelige handlinger som en  

 begunstigende forvaltningsakt.
Det afgørende i den foreliggende sag er  

 imidlertid, at der efter fast og langvarig administrativ praksis og efter  

 domspraksis, jf.
U 1936.330 H, kan gennemføres ændringer af den kirkelige  

 inddeling og den præstelige betjening, selv om de berørte  

 menigheder/menighedsråd ikke er indforstået med det.
Vedrørende spørgsmålet om  

 notatpligt efter offentlighedslovens § 6 bemærkes, at Biskop (K)s  

 telefonsamtale den 19. december 1996 med Kirkeministeriet  som oplyst i  

 skrivelse  

 herfra til (B) menighedsråd af 7. december 1997  drejede sig om  

 eventuelle  

 ansættelsesretlige problemer i relation til den påtænkte ændring af den  

 præstelige betjening.
Nærmere bestemt om forståelsen af tjenestemandslovens §  

 42 og omfanget af biskoppens ledelsesret for så vidt angår den gejstlige  

 betjening, især i relation til den påtænkte udvidelse af (Z)-præstens  

 forpligtelser med hensyn til (B) Kirkedistrikt.
Det bemærkes, at der ikke var  

 nogen aktuel sag om (B) Kirkedistrikt i Kirkeministeriet.
Hjemlen for, at sognepræsten  

 i (Z), sognepræsten i (Æ) og den residerende kapellan i (Ø) var medlem af (B)  

 menighedsråd, var bestemmelsen i § 11 i Regulativ og Reglement for (B) Kirke  

 af  

 29. august 1941, hvorefter samtlige de tre tjenstgørende præster skulle have  

 sæde i (B) menighedsråd.
Da præsterne i (Æ) og (Ø) ikke længere er  

 tjenstgørende ved (B) kirke, har deres medlemskab af (B)  

 menighedsråd ikke  

 længere hjemmel i særordningen for (B) kirke og kirkedistrikt. I brev af 5. november 1999  

 bad jeg om As eventuelle bemærkninger til biskoppens og ministeriets  

 udtalelser.
Jeg modtog den 10. januar 2000 As brev med bl.a. følgende  

 bemærkninger:
Den anførte Højesteretsdom  

 vedrører sammenlægningen af to præsteembeder til ét.
Dommen kan efter min  

 opfattelse ikke tillægges vægt i nærværende sag.
Situationen forelagt  

 Højesteret adskiller sig væsentligt fra den foreliggende situation.
For det  

 første bevarede begge menighedsråd en væsentlig indflydelse på fremtidige  

 præstevalg.
For det andet havde sammenlægningen ingen betydning for den  

 gejstlige betjening af menighederne.
I Højesteretsdommen var der således ikke  

 tale om, at menighedsrådene berøvedes deres lovfæstede indflydelse ved  

 præsteansættelse, eller berøvedes deres hidtidige gejstlige betjening.
Der tegner sig nu det  

 billede, at Biskoppen for (C) Stift i strid med specialitetsprincipperne har  

 anvendt sin formelle kompetence til at regulere den gejstlige betjening med  

 det  

 reelle formål at gennemføre administrative ændringer  administrative  

 ændringer  

 som i sig selv ligger udenfor biskoppens kompetence. Jeg sendte den 13. januar  

 2000 As brev videre til Kirkeministeriet med henblik på at ministeriet  

 kunne  

 fremkomme med eventuelle bemærkninger hertil.
Den 3. februar 2000 modtog jeg  

 biskoppens og ministeriets bemærkninger af henholdsvis 1. og 2. februar 2000.  

 Biskoppen anførte følgende i sin udtalelse:
 ( ) Dertil kommer, at (B)  

 kirkedistrikt med hensyn til gudstjenestetidspunkter er stillet ganske på  

 samme  

 måde som mange andre sogne af tilsvarende størrelse i (C) Stift.
Biskoppen er i den kirkelige  

 lovgivning samt efter bemyndigelse fra kirkeministeren tillagt kompetence til  

 at forvalte den præstelige betjening i Stiftet.
Denne kompetence skal jeg  

 efter  

 almindelige forvaltningsretlige principper udøve under hensyntagen til, at  

 stiftet i sin helhed under de givne økonomiske forhold får den bedst mulige  

 gejstlige betjening, samt under hensyntagen til at biskoppen som repræsentant  

 for arbejdsgiveren skal sikre rimelige arbejdsvilkår for den enkelte præst.  

 Dette vil selvfølgelig lejlighedsvis medføre, at der foretages reguleringer i  

 den kirkelige struktur.
I forbindelse med det nye regulativ for (B)  

 kirkedistrikt mener jeg dog at have taget alle nødvendige hensyn.
Det ligger menighedsrådet i  

 (B) meget på sinde, at kirkedistriktet får mulighed for selv at vælge præst.  

 Dette sikres i virkeligheden bedst ved, at (B) kirkedistrikt bliver et  

 selvstændigt sogn.
Jeg skal i den forbindelse bemærke, at jeg tidligere har  

 foreslået (B) kirkedistrikt at blive et selvstændigt sogn.
Dette forslag står  

 jeg naturligvis fortsat ved. (B) kirkedistrikts menighedsråd har imidlertid  

 ikke ønsket at kommentere dette forslag. Kirkeministeriet anførte  

 bl.a. følgende:
Ministeriet er ikke enigt  

 heri: 1936-sagen drejede sig om sammenlægning af to et-sogns pastorater med  

 hver sin præst til et to-sogns pastorat med én præst og dermed nedlæggelse af  

 en præstestilling, dvs. en nedskæring af den gejstlige betjening af  

 menighederne med 50%. Endvidere medførte sammenlægningen, at de to  

 menighedsråds  

 indflydelse hver for sig på kommende præstevalg blev reduceret, idet også det  

 andet menighedsråd ville komme til at medvirke ved indstillingen, se U 1936  

 p.  

 335, første afsnit. Jeg sendte den 9. februar  

 2000 udtalelserne til A med henblik på at A fik lejlighed til at fremkomme  

 med  

 eventuelle bemærkninger hvilket A gjorde i brev af 3. marts 2000 hvori A  

 bl.a.  

 anførte følgende:
Biskoppen anfører som  

 begrundelse for det nye regulativ, at biskoppen er forpligtet til at sikre  

 den  

 bedst mulige gejstlige betjening i stiftet under hensyn til de økonomiske  

 rammer og præsternes rimelige arbejdsvilkår.
Det gøres heroverfor gældende,  

 at  

 ændring af regulativet for (B) Kirkedistrikt er et langt mere indgribende  

 middel end nødvendigt, for at sikre de to hensyn.
Regulativændringen ses  

 herudover ikke at have nogen økonomisk effekt.
Biskoppen har ikke, forinden  

 processen vedrørende regulativet iværksattes, søgt forhandling med  

 menighedsrådet og de tjenstgørende præster om en løsning af eventuelle  

 problemer.
Endelig skal det af  

 menighedsrådet anføres, at den hidtidige ordning i (B), hvor flere præster  

 har  

 haft forpligtelser i kirkedistriktet, ikke adskiller sig væsentligt fra andre  

 i  

 folkekirken velfungerende almindelige ordninger om bistandsforpligtelser  

 udenfor eget sogn. Ombudsmandens udtalelse 1. Lovligheden af regulativet a.
Karakteren af regulativet De har over for mig anført at De mener at ændringen af regulativet skal ske  

 efter reglerne om tilbagekaldelse af en begunstigende forvaltningsakt fordi  

 den tidligere ordning var en fordelagtig undtagelse for menigheden til den  

 almindelige sogneinddeling.
 Grundsætningerne om begrænsningen i adgangen til at tilbagekalde  

 begunstigende forvaltningsakter vedrører forvaltningsakter der er rettet til  

 en enkelt eller en bestemt flerhed af borgere for at fastslå retstilstanden i  

 et konkret tilfælde (konkrete forvaltningsakter).
 Et regulativ vedrørende den kirkelige betjening er ikke rettet til en enkelt  

 borger eller til en bestemt  

 flerhed af borgere, men derimod til en ubestemt og vekslende flerhed af  

 borgere  

 (generelle forvaltningsakter). Jeg mener derfor ikke at biskoppens udstedelse  

 af et nyt regulativ for den kirkelige betjening i (B) Kirkedistrikt skal  

 vurderes efter reglerne om tilbagekaldelse af begunstigende  

 forvaltningsakter,  

 men derimod efter de principper der gælder for udstedelse af administrative  

 regler.
b.
Iagttagelse af regler og principper for udstedelse af administrative  

 regler I.
Materielle hjemmelskrav Udstedelse af administrative  

 regler kræver som udgangspunkt hjemmel i en lov.
Inden for kirkerettens  

 område  

 er der endvidere efter sædvaneret adgang for de kirkelige myndigheder til at  

 regulere kirkens forhold på de områder hvor Folketinget ikke gennem  

 lovgivning  

 har tiltaget sig kompetencen, jf.
Alf Ross, Dansk Statsforfatningsret, 3.  

 udgave ved Ole Espersen, 1980, s. 510ff, og Henrik Zahle, Dansk  

 Forfatningsret  

 1, 1999, s. 343ff.
Af relevans for hjemmelsspørgsmålet ses lovgivningen at  

 indeholde følgende bestemmelser:
 Lov nr. 352 af 6. juni 1991  

 om medlemskab af folkekirken, kirkelig betjening og sognebåndsløsning  

 (medlemskabsloven):
§ 9.  

  

 Fremsætter menighedsrådet eller en af præsterne ønske derom,  

 eller anser biskoppen det for påkrævet, kan biskoppen efter forhandling med  

 menighedsrådet og præsterne fastsætte regler om præsternes betjening af  

 menigheden eller menighederne, herunder om opdeling af pastoratet i områder,  

 og  

 om præsternes adgang til brug af kirken eller kirkerne.
Sådanne regler skal  

 altid fastsættes, når pastoratet opdeles i områder.
Stk. 2.  

  

 Biskoppens afgørelser efter stk. 1 kan af de berørte  

 menighedsråd og præster påklages til kirkeministeren. Lov om menighedsråd  

 (lovbekendtgørelse nr. 571 af 21. juni 1996):
§ 2.  

  

 Menighedsrådet består af mindst seks medlemmer, der vælges  

 efter lov om valg til menighedsråd, og de i pastoratet tjenestemandsansatte  

 sognepræster samt de overenskomstansatte præster, hvis ansættelse i  

 pastoratet  

 har en varighed af et år eller mere.
Fødte medlemmer, der har orlov, er i  

 orlovsperioden fritaget for hvervet som medlem af menighedsrådet.
 Stk. 2.  

  

 Andre præster end de i stk. 1 nævnte, der er ansat i  

 pastoratet, og præster, som uden at være ansat i pastoratet yder bistand ved  

 pastoratets betjening, har ret til uden stemmeret at deltage i  

 menighedsrådets  

 møder.
Stk. 3.  

  

 Antallet af valgte medlemmer fastsættes af biskoppen efter  

 folketallet i menighedsrådskredsen på grundlag af den opgørelse af  

 folketallet,  

 der offentliggøres af Danmarks Statistik pr. 1. januar i valgåret.
Antallet  

 udgør seks for det første tusinde og yderligere et medlem for hvert påbegyndt  

 tusinde, dog ikke over femten i alt.
Har to eller flere sogne eller  

 kirkedistrikter fælles menighedsråd, fastsættes antallet af medlemmer efter  

 det  

 samlede folketal og fordeles på de enkelte sogne eller distrikter i forhold  

 til  

 folketallet i hvert af dem.
Et sogn eller distrikt skal dog have mindst et  

 medlem.
 Stk. 4.  

  

 Når den kirkelige betjening af et pastorat, der består af  

 flere sogne eller kirkedistrikter, er ordnet således, at betjeningen af et  

 enkelt sogn eller distrikt væsentligt er overdraget til en af præsterne, kan  

 biskoppen ved regulativ for ordningen af tjenesteforholdet mellem præsterne  

 bestemme, at hver af dem skal være medlem af menighedsrådet i sit sogn eller  

 distrikt.
§ 35.  

  

 Menighedsrådet træffer beslutning om 1) tidspunktet for de faste  

 gudstjenester,  

 ( ) ...
 § 39.  

  

 Menighedsrådet skal udtale sig om de spørgsmål, der  

 forelægges det af de kirkelige tilsynsmyndigheder.
 Stk. 2.  

  

 Forinden tilsynsmyndigheden træffer beslutning om  

 spørgsmål, der særlig vedrører en menighedsrådskreds, indhentes en udtalelse  

 fra vedkommende menighedsråd.
 Reglerne i regulativet om  

 præsternes betjening af menigheden (§§ 1, 2 5 og 6) ses således at have  

 hjemmel  

 i medlemskabslovens § 9.
 Det kan endvidere ikke give  

 mig anledning til bemærkninger at Kirkeministeriet har ment at der i  

 menighedsrådslovens § 2, stk. 4, er hjemmel til at biskoppen i regulativet (§  

 3) kan bestemme at det kun er sognepræsten i (Z) Sogn der skal være medlem af  

 menighedsrådet for (B) Kirkedistrikt.
 Som et særligt klagepunkt er  

 menighedsrådet utilfreds med at det nu er direkte fastsat i regulativet at  

 gudstjenester i (B) Kirke kun skal afholdes hver anden søndag samt på de tre  

 højhelligdage, nytårsdag, skærtorsdag eller langfredag, store bededag eller  

 Kristi himmelfartsdag.
Kirkeministeriet har i den  

 forbindelse oplyst at der ikke eksisterer nogen regel om at der skal være  

 gudstjeneste hver søndag i alle kirker.
Jeg har forstået Kirkeministeriet  

 sådan  

 at ministeriet også i denne situation mener at hjemlen til regulativet skal  

 søges i medlemskabslovens § 9.
 Umiddelbart må biskoppens  

 ret efter medlemskabslovens § 9 til at fastsætte regler om præsters betjening  

 af menigheden efter min opfattelse også indebære at biskoppen har ret til at  

 fastsætte antallet af de faste gudstjenester der skal afholdes i en bestemt  

 kirke.
Biskoppens kompetence må  

 imidlertid ses i sammenhæng med den øvrige kirkeretlige regulering.
Hvis  

 kompetencen på et specifikt område er tillagt andre organer, må biskoppens  

 generelle ret efter § 9 vige.
I denne sag må det derfor vurderes om  

 reguleringen af antallet af gudstjenester strider mod menighedsrådslovens §  

 35,  

 stk. 1, hvorefter det er menighedsrådet der træffer beslutning om tidspunktet  

 for de faste gudstjenester.
Efter min opfattelse må §  

 35, stk. 1, efter sin ordlyd forstås således at denne giver menighedsrådet  

 kompetence til at bestemme klokkeslettet for de faste gudstjenester.
Derimod  

 giver bestemmelsen ikke menighedsrådet kompetence til at fastlægge antallet  

 eller omfanget af de faste gudstjenester.
Denne forståelse synes også at være  

 i  

 overensstemmelse med forarbejderne til bestemmelsen, jf.
Folketingstidende  

 1972-73, tillæg A, sp. 2361. Se i øvrigt Kirkeministeriets cirkulære nr. 128  

 af  

 6. juni 1973 og cirkulære nr. 143 af 14. september 1984.
Jeg har derfor ikke grundlag  

 for at fastslå at biskoppen på dette punkt har udfærdiget regler hvor  

 kompetencen efter menighedsrådsloven skulle ligge hos menighedsrådet.
Under  

 hensyn til at lovgivningen i øvrigt ikke ses at indeholde regler der vedrører  

 antallet af faste gudstjenester, mener jeg at biskoppen generelt må have  

 kompetence til at regulere dette spørgsmål.
II.
Den konkrete regulering Indledningsvis bemærker jeg  

 at regulativet er udstedt af en regional statslig myndighed og derfor som  

 udgangspunkt ikke er omfattet af kravet om offentliggørelse i Lovtidende  

 (Lovtidendelovens §§ 2 og 4). Regulativet er sendt til (B) Menighedsråd og  

 bekendtgjort fra prædikestolen i (B) Kirke.
Derudover er der i kirkebladet  

 bragt en kort redegørelse for regulativets indhold.
Jeg foretager mig ikke  

 mere  

 vedrørende dette spørgsmål.
 Efter min gennemgang af  

 sagen har jeg ikke grundlag for at kritisere indholdet af biskoppens  

 regulativ  

 hverken vedrørende den præstelige betjening, herunder antallet af faste  

 gudstjenester, eller vedrørende begrænsningen af antallet af præster der er  

 medlem af menighedsrådet.
 Ved min vurdering har jeg  

 bl.a. lagt vægt på at biskoppen mente at den hidtidige ordning ved (B)  

 Kirkedistrikt var uhensigtsmæssig og måtte moderniseres, og at biskoppen ved  

 fastsættelsen  

 af antallet af gudstjenester kodificerede en praksis der havde været fulgt  

 siden 1978.
 Herudover kan jeg henvise  

 til det jeg har anført nedenfor:
 Det er under sagen bl.a.  

 gjort gældende at der ikke har været forhandlet tilstrækkeligt med (B)  

 Menighedsråd  

 inden regulativet blev udfærdiget.
For så vidt angår reglerne  

 om præsternes betjening af menigheden og medlemskab af menighedsrådet,  

 fremgår  

 det af lovgivningen (medlemskabslovens § 9, stk. 1, og menighedsrådslovens §  

 39, stk. 2) at biskoppen inden der fastsættes regler for en bestemt  

 menighedsrådskreds, skal henholdsvis forhandle med og høre det pågældende  

 menighedsråd.
Der er derimod ikke noget krav om at menighedsrådet skal  

 godkende  

 eventuelle ændringer.
Jeg er enig med Kirkeministeriet i at biskoppen   

 som det  

 fremgår af sagsforløbet  har overholdt sin pligt til at inddrage  

 menighedsrådet inden biskoppen udstedte regulativet.
 Jeg har endvidere ikke  

 grundlag for at fastslå at regulativet er i strid med den forvaltningsretlige  

 lighedsgrundsætning, grundsætningen om proportionalitet,  

 specialitetsprincippet  

 eller andre forvaltningsretlige grundsætninger der tillige gælder ved  

 udstedelsen af administrativ regulering.
 Med hensyn til spørgsmålet  

 om proportionalitet har jeg forstået Dem sådan at De mener at regulativet  

 ikke  

 er rimeligt over for menigheden i forhold til de mål som biskoppen ønsker at  

 opnå.
Ved vurderingen af dette  

 forhold må der på den ene side henses til at særordningen for (B)  

 Kirkedistrikt  

 oprindelig var begrundet i nogle forhold (begrænsede muligheder for  

 transport)  

 der ikke længere gør sig gældende.
Hertil kommer at særordningen, sådan som  

 sagen er oplyst for mig, igennem tiderne gentagne gange har givet anledning  

 til  

 retlig tvivl af forskellig art hvoraf bl.a. kan nævnes sammensætning af  

 menighedsråd og menighedsrådsmedlemmernes deltagelse ved besættelse af  

 præstestillinger.
Endelig har præsterne ment at særordningen gav dem  

 problemer  

 ved varetagelsen af deres opgaver over for menigheden.
 Over for disse hensyn står  

 menighedens interesse i at bevare muligheden for at kunne høre forskellige  

 præster prædike i (B) Kirke, herunder for medlemmerne af (Æ) og (Ø) Sogne at  

 høre henholdsvis deres egen præst eller den i eget sogn residerende kapellan  

 prædike i (B) Kirke.
Jeg har forståelse for dette  

 hensyn og for at det for medlemmer af menigheden af (B) Kirkedistrikt er af  

 betydning at bevare et tilknytningsforhold til (B) Kirke og Kirkedistrikt,  

 også  

 gennem deltagelse i gudstjenester i kirken.
Jeg mener imidlertid ikke at  

 disse  

 forhold er af en sådan karakter at jeg har grundlag for at fastslå at  

 biskoppens regulativ er uproportionalt indgribende i forhold til de  

 modstående  

 hensyn.
 Vedrørende  

 specialitetsprincippet har jeg forstået Dem sådan at De mener at biskoppen  

 ved  

 udstedelsen af regulativet har tilsigtet at opnå administrative lettelser ved  

 fordelingen af kirkeskat, og at et sådant formål ligger uden for de opgaver  

 som  

 biskoppen skal varetage.
 Idet jeg som ovenfor anført  

 mener at biskoppens udstedelse af regulativet er tilstrækkelig begrundet i de  

 hensyn som det er biskoppens opgaver at varetage (jf. det jeg har anført  

 vedrørende proportionalitetsprincippet ovenfor), har jeg ikke grundlag for  

 nærmere at undersøge om biskoppen tillige har inddraget et hensyn til at  

 lette  

 administrationen af kirkeskatten, og om dette i givet fald ville være  

 uforeneligt med specialitetsprincippet.
Samlet er det således min  

 opfattelse at jeg ikke har grundlag for at kritisere indholdet af regulativet  

 på de anførte punkter.
Jeg bemærker dog i den forbindelse at jeg ikke har  

 taget  

 stilling til om den del af regulativets § 4 der angiver at  

 højmessegudstjenesten skal ligge kl. 10.00, er i strid med  

 menighedsrådslovens  

 § 35, stk. 1. Jeg har herved lagt vægt på at der ikke ses at være tvist om  

 selve klokkeslettet, og at biskoppens angivelse i regulativet er angivet som  

 en  

 forudsætning snarere end en regulering af spørgsmålet.
2. Biskoppens sagsbehandling i øvrigt For så vidt angår biskoppens  

 sagsbehandling i øvrigt, indeholder sagen to forhold.
For det første har De  

 klaget over biskoppens afvisning af at holde et møde med Dem og  

 menighedsrådet,  

 og for det andet har jeg på baggrund af menighedsrådets anmodning om at få  

 indsigt i mødereferater mv. vurderet om der burde have været udarbejdet  

 referat  

 fra mødet den 6. juni 1996.
De har i Deres klage af 12.  

 maj 1999 til mig anført at biskoppen ikke imødekom menighedsrådets ønske om  

 yderligere et møde.
Jeg går ud fra at De herved refererer til den anmodning  

 om  

 et møde De fremsatte i brev af 6. maj 1998, og som biskoppen afviste i brev  

 af  

 19. maj 1998. Deres anmodning om et møde med biskoppen må betragtes som en  

 anmodning om at genoptage sagen.
Jeg mener ikke at biskoppen på grundlag af  

 Deres henvendelse var forpligtet til at genoptage behandlingen af sagen, og  

 jeg  

 kan derfor ikke kritisere at biskoppen afslog Deres anmodning om at afholde  

 et  

 møde.
 På baggrund af  

 menighedsrådets brev af 2. juli 1997, punkt 4, hvori menighedsrådet beder om  

 aktindsigt i referater fra de møder der har været afholdt som led i  

 forhandlingerne med menighedsrådet, har jeg vurderet om der burde have været  

 udarbejdet et referat fra mødet den 6. juni 1996.
 Offentlighedslovens § 6,  

 stk. 1, indeholder følgende bestemmelse:
§ 6.  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter. Også i situationer hvor  

 betingelserne i offentlighedslovens § 6 ikke er opfyldt, kan der være behov  

 for  

 at gøre notat.
Det er således almindeligt antaget at der efter god  

 forvaltningsskik bør gøres notat over væsentlige sagsbehandlingsskridt.
I en situation som den  

 foreliggende hvor udstedelsen af regulativet kræver en forhandling med  

 menighedsrådet, mener jeg det er nødvendigt at foretage notat over  

 forhandlingerne på et møde mellem biskoppen og menighedsrådet.
Jeg mener at  

 det  

  uanset om der ikke på mødet måtte fremkomme nye faktiske  

 oplysninger/synspunkter af betydning for udstedelsen af regulativet  er  

 en  

 væsentlig del af biskoppens opgaver i forbindelse med et sådant  

 forhandlingsmøde at sørge for at de vigtigste oplysninger og synspunkter som  

 menighedsrådet fremkommer med, bliver noteret.
 Jeg har samtidig hermed  

 gjort biskoppen og Kirkeministeriet bekendt med min opfattelse.
For så vidt angår  

 forvaltningslovens anvendelse på biskoppens behandling af sagen, bemærker jeg  

 at der er tale om en afgørelsessag i forvaltningslovens forstand, jf.  

 forvaltningslovens § 2, stk. 1. En række af forvaltningslovens bestemmelser  

 (herunder §§ 19, 22, 24 og 25) gælder imidlertid kun for parter.
Som jeg  

 anførte  

 indledningsvis, er der tale om en generel forvaltningsakt.
Hverken  

 menighedsrådet eller distriktets kirkegængere kan således betragtes som  

 parter  

 i biskoppens sag.
Jeg har ikke taget stilling til i hvilket omfang de berørte  

 præster vil kunne betragtes som parter i en afgørelsessag.
3. Kirkeministeriets sagsbehandling i øvrigt De har i Deres henvendelse  

 til mig anført at Kirkeministeriet burde have ført notat over samtalen den  

 19.  

 december 1996 med biskoppen.
Kirkeministeriet har afvist at være forpligtet  

 hertil idet ministeriet ikke på daværende tidspunkt havde en afgørelsessag  

 vedrørende (B) Kirkedistrikt.
Kirkeministeriet har anført at samtalen alene  

 vedrørte en generel vejledning om tjenestemandsretlige spørgsmål.
De er af den opfattelse at  

 Kirkeministeriet under den nævnte samtale godkendte indholdet af regulativet.  

 De har i den forbindelse henvist til at biskoppen i et brev skrevet den samme  

 dag som telefonsamtalen fandt sted, har anført at ministeriet telefonisk  

 havde  

 bekræftet at ministeriet ikke havde bemærkninger til regulativet.
Jeg forstår  

 Dem sådan at De mener at ministeriet således allerede inden behandlingen af  

 menighedsrådets klage konkret havde taget stilling til regulativet, og at  

 ministeriet derved ikke kunne siges at være upartisk ved behandlingen af  

 menighedsrådets klage.
Ministeriet har imidlertid  

 gentagne gange anført at ministeriet alene har udtalt sig om eventuelle  

 tjenestemandsretlige konsekvenser af regulativet.
På grundlag heraf har jeg  

 ikke ment at der var fuldt tilstrækkeligt grundlag for at foretage mig mere  

 vedrørende dette spørgsmål.
