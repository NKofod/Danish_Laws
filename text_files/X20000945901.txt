Der var mellem klager og indklagede indgået aftale om, at klageren  

 skulle opføre et typehus for indklagede.
Der var i parternes aftale  

 henvist til at AB 92 var gældende.
Efter byggeriets afslutning opstod  

 der uenighed mellem parterne vedrørende fejl og mangler.
 Klageren har gjort gældende, at AB 92 gælder som helhed og at  

 der ikke er foretaget nogen fravigelser, heller ikke af § 47, hvorfor sagen  

 bør afgøres ved voldgift.
Voldgiftsretten udtaler, at der er tale om en aftale mellem forbrugere og  

 en entreprenør.
Indklagede har som forbrugere ikke kendskab til  

 byggeri og har ikke modtaget sagkyndig rådgivning i forbindelse med  

 entrepriseaftalens indgåelse.
På denne baggrund kan en henvisning  

 til AB 92 ikke medføre at voldgift er aftalt mellem parterne.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 § 47.
 Ved klageskrift af 29. februar 2000 har klageren  

 påstået de indklagede tilpligtet at betale 38.561,55 kr. med  

 nærmere angivne renter.
De indklagede har principalt bestridt, at Voldgiftsretten  

 for Bygge- og Anlægsvirksomhed har kompetence til at træffe  

 afgørelse i sagen.
Subsidiært har de indklagede  

 påstået frifindelse og har endvidere bl.a. påstået  

 klageren dømt til at anerkende, at de opsatte lofter i der  

 opførte parcelhus ikke er i overensstemmelse med parternes aftale.
 Kompetencespørgsmålet er udskilt til  

 særskilt afgørelse på skriftligt grundlag af en  

 dommer.
Det fremgår af sagens oplysninger bl.a., at parterne  

 den 1. maj 1997 underskrev entrepriseaftale, hvorefter klageren skulle  

 opføre et typehus for de indklagede på deres grund.
I  

 entrepriseaftalens punkt 1 er det anført, at klageren påtager  

 sig at udføre samtlige entrepriser" i henhold til almindelige  

 betingelser for arbejder og leverancer AB 92". I aftalens punkt 4 om  

 økonomi og sikkerhed er der henvist til AB 92 §§ 6 og 7. Det er ikke  

 oplyst, om de indklagede har modtaget rådgivning i forbindelse med  

 entrepriseaftalens indgåelse.
Efter byggeriets afslutning opstod der uenighed mellem  

 parterne, idet de indklagede påberåbte sig en række fejl og  

 mangler ved byggeriet og som følge heraf undlod at betale den sidste  

 rate af entreprisesummen.
Korrespondancen vedrørende mangler er efter  

 det foreliggende ført direkte mellem parterne.
De indklagede indbragte  

 sagen for Byggeriets Ankenævn, der   efter afholdt syn og skøn  

 gav dem delvist medhold i en kendelse af 30. november 1999.  

 efterfølgende betalte de indklagede restentreprisesummen med fradrag  

 af udbedringsudgifterne vedrørende de i Ankenævnet konstaterede  

 mangler.
De fratrak endvidere et beløb, som skulle modsvare udbedring  

 af ikke-kontaktsmæssige lofter og følgeskader i forbindelse  

 hermed.
Denne sag vedrører sidstnævnte beløb.
Klageren har vedrørende  

 kompetencespørgsmålet gjort gældende, at AB 92  

 ifølge parternes aftale gælder som helhed for parternes  

 retsforhold.
Parterne har ikke fraveget nogen del af AB 92, heller ikke § 47,  

 der hjemler parternes ret til at få deres tvister afgjort ved  

 Voldgiftsnævnet for Bygge- og Anlægsvirksomhed.
Der kan ikke  

 stilles krav om, at § 47 særskilt skal være vedtaget mellem  

 parterne.
De indklagede har selv tidligere foranlediget syn og skøn i  

 overensstemmelse med AB 92 § 45 og har således selv haft den  

 opfattelse, at bestemmelserne i AB 92 §§ 45-47 gælder for parternes  

 retsforhold.
 De indklagede har heroverfor gjort gældende, at  

 entrepriseaftalen ikke indeholder udtrykkelig aftale om, at tvister mellem  

 parterne skal afgøres ved voldgift i Voldgiftsnævnet for Bygge-  

 og Anlægsvirksomhed, hvilket må kræves, for at  

 Voldgiftsnævnet har kompetence.
 Voldgiftsrettens begrundelse og resultat:
Den foreliggende tvist vedrører forholdet  

 mellem køberne af et parcelhus og den entreprenør, der har  

 påtaget sig at opføre huset.
Der foreligger ikke oplysninger om,  

 at køberne skulle have noget særligt kendskab til byggeri, eller  

 at de skulle have modtaget sagkyndig rådgivning i forbindelse med  

 entrepriseaftalens indgåelse.
Under de omstændigheder findes  

 entrepriseaftalens henvisning til AB 92 ikke at kunne medføre, at  

 voldgift er vedtaget mellem parterne.
Som følge heraf Bestemmes:
 Denne sag afvises for voldgiftsretten.
Klageren skal betale sagsomkostninger til de indklagede  

 med 3.000 kr.
Klageren skal endvidere afholde de omkostninger, der er  

 forbundet med voldgiftsrettens behandling af sagen.
