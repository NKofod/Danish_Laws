Skriftlig fremsættelse (27. februar  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om social  

 service (Ansættelse til pasning af nærtstående med handicap  

 m.v.) (Lovforslag nr.
L 128).
 Lovforslaget skal ses i sammenhæng med regeringens  

 ønske om at forbedre mulighederne for familier til at varetage  

 pasnings- og omsorgsopgaver over for nærtstående med handicap  

 eller alvorlig sygdom i en begrænset periode, samtidig med at  

 tilknytningen til arbejdsmarkedet bevares.
 Samtidig med fremsættelsen af dette forslag,  

 fremsætter beskæftigelsesministeren forslag til lov om orlov til  

 lønmodtagere, der passer nærtstående med handicap eller  

 alvorlig sygdom.
Forslagene indebærer, at personer med tilknytning  

 til arbejdsmarkedet kan opnå orlov fra deres arbejde.
I perioden bliver  

 personen ansat af kommunen med løn i op til 6 måneder i  

 sammenhæng til at varetage pasnings- og omsorgsopgaver i hjemmet over  

 for en nærtstående med handicap eller alvorlig sygdom.  

 Betingelsen er, at pasning i hjemmet er et alternativ til ophold uden for  

 hjemmet, eller pasningsbehovet svarer til et fuldtidsarbejde.
 Lovslaget om ansættelse til pasning af  

 nærtstående med handicap m.v. er et supplement til de  

 øvrige muligheder i lov om social service m.v. for at få en  

 ydelse i forbindelse med pasnings- og omsorgsopgaver over for  

 nærtstående.
 Forslaget adskiller sig fra de øvrige bestemmelser  

 ved, at der indføres en orlovsret for lønmodtagere, og  

 at der modtages en egentlig lønindtægt under pasningsperioden.  

 Derved bevares de arbejdsmarkedsrelaterede rettigheder, herunder  

 A-dagpengeret, feriepenge m.v.
Forslaget styrker endvidere borgernes mulighed for et  

 friere valg i forbindelse med behov for omsorg i familien.
Forslaget  

 medfører, at der i en periode, hvor det fx skal overvejes, om ophold  

 uden for hjemmet er det mest hensigtsmæssige, er fred og ro til de  

 praktiske gøremål og til at få bearbejdet de  

 følelsesmæssige belastninger, der kan være i forbindelse  

 med dette.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 lovforslaget til Tingets hurtige og velvillige behandling.
