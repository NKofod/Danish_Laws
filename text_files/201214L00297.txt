Betænkning afgivet af Retsudvalget den 6. december 2012 Betænkning over Forslag til lov om ændring af færdselsloven og lov om fragtaftaler ved international vejtransport (Indførelse af gebyr i forbindelse med chaufføruddannelsen inden for vejtransport af farligt gods og indførelse af mulighed for anvendelse af elektroniske fragtbreve m.v.) [af justitsministeren (Morten Bødskov)]:
1. Ændringsforslag Det Konservative Folkepartis medlem af udvalget har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 1. november 2012 og var til 1. behandling den 15. november 2012. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 10. oktober 2012 dette udkast til udvalget, jf.
REU alm. del  bilag 24. Den 12. november 2012 sendte justitsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse og materiale fra Dansk Erhverv m.fl.
 Justitsministeren har over for udvalget kommenteret materialet.
Deputationer Endvidere har følgende mundtligt over for udvalget redegjort for deres holdning til lovforslaget:
ITD - brancheorganisationen for den danske vejgodstransport, Dansk Erhverv, Dansk Transport og Logistik, Danske Speditører og DSV A/S.
Spørgsmål Udvalget har stillet 19 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, RV, SF, EL og SIU) indstiller lovforslaget til vedtagelse uændret.
Et mindretal i udvalget (V, DF, LA og KF) indstiller lovforslaget til vedtagelse med de stillede ændringsforslag.
Såfremt ændringsforslagene ikke vedtages ved 2. behandling, vil mindretallet stemme imod lovforslaget ved 3. behandling.
Det Konservative Folkepartis medlem af udvalget finder det urimeligt at pålægge et i forvejen trængt erhverv yderligere skatter og afgifter, og har derfor stillet ændringsforslag om at udtage den del af lovforslaget, der pålægger gebyr for udstedelse af uddannelsesbevis til førere af køretøjer til vejtransport af farligt gods.
Som det fremgår af betænkningen, er der ikke flertal for at fjerne den del af lovforslaget.
Det kan i den forbindelse undre, at Enhedslisten under førstebehandlingen i folketingssalen tordnede mod det nye gebyr, men så alligevel vælger at støtte indførelsen af det nye gebyr.
KF er så meget modstander af det nye gebyr, at partiet vil stemme imod det samlede lovforslag, også selv om resten af lovforslaget for så vidt er udmærket.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af et mindretal (KF), tiltrådt af et mindretal (V, DF og LA):
 1) Undertitlen affattes således:
»(Ændring af forhold i forbindelse med praktisk prøve til mellemstor motorcykel og indførelse af mulighed for anvendelse af elektroniske fragtbreve)« [Konsekvens af forslaget om, at gebyr for udstedelse af uddannelsesbevis til førere af køretøjer til vejtransport af farligt gods udgår] Til § 1 2) Nr. 2 udgår.
[Det foreslåede gebyr for udstedelse af uddannelsesbevis til førere af køretøjer til vejtransport af farligt gods udgår] Til § 3 3) Stk. 4 udgår.
[Konsekvens af forslaget om, at gebyr for udstedelse af uddannelsesbevis til førere af køretøjer til vejtransport af farligt gods udgår] Bemærkninger Til nr. 1 og 3 Ændringsforslagene er konsekvensændringer, der følger af, at den i lovforslaget foreslåede indførelse af gebyr på 250 kr. for udstedelse af uddannelsesbevis til førere af køretøjer til vejtransport af farligt gods med ændringsforslag 2 udgår.
Til nr. 2 Ændringsforslaget har til formål at ophæve regeringens forslag om at indføre et gebyr på 250 kr. for udstedelse af uddannelsesbevis til førere af køretøjer til vejtransport af farligt gods.
Det er forslagsstillerens opfattelse, at chaufførerne ikke skal pålægges endnu et brugerbetalingsgebyr for at aflægge prøve eller få udstedt uddannelsesbevis.
Jacob Bjerregaard (S) Julie Skovsby (S) Mogens Jensen (S) Mette Reissmann (S) Ole Hækkerup (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Jonas Dahl (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 48 Bilagsnr.
