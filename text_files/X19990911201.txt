En fremgangsmåde til fremstilling af et  

 agglomereret pulverformet mælkeprodukt fandtes ikke at adskille sig  

 væsentligt fra, hvad der er beskrevet i et tidligere patentskrift År 1997, den 28. maj afsagde  

 Patentankenævnet (Hans Chr.
Thomsen, Herborg, Lindberg Møller, A.  

 Sørensen) følgende KENDELSE i sagen j.nr.
P 19/93:	Klage fra APV Anhydro A/S, Søborg, v/Hofman-Bang & Boutard, Lehmann & Ree A/S over Patentdirektoratets afgørelse af 29. oktober 1993 vedrørende patentansøgning nr. 2670/1982 for A/S Niro Holding,	København, v/Internationalt Patent-Bureau.
 Den 6. november 1989 fremlagdes under nr. 157053B en den  

 14. juni 1982 indleveret ansøgning om patent på  

 fremgangsmåde til fremstilling af et agglomereret pulverformet  

 mælkeprodukt.
 De fremlagte krav lød således:
"P A T E N T K R A V" 1.	Fremgangsmåde til fremstilling af et  

 agglomereret pulverformet mælkeprodukt ved kombineret  

 forstøvningstørring og tørring i fluidiseret leje,  

kendetegnet ved, at man:
(a)	forstøver en fra mælk afledt  

 væske i den øvre del af et tørrekammer ind i en central  

 nedadrettet strøm af tørregas med en temperatur på 200 -  

 400 ?C til frembringelse af  

 partikler, (b)	i den nedre del af tørrekammeret  

 opretholder et lag med en højde på mindst en halv meter  

 partikler fluidiseret i en opadrettet strøm af gas med en hastighed  

 på 0,3 - 1,5 m/sek., idet temperaturen af denne gas reguleres til en  

 værdi mellem 10 og 150?C til  

 opretholdelse af den temperatur, der kræves af de fluidiserede  

 partikler for at sikre disse partiklers evne til at agglomerere med de  

 partikler, der dannes i trin (a), (c)	beregner og regulerer mængden af den  

 pågældende væske i forhold til mængden og  

 tørrekapaciteten af den nedadrettede strøm til sikring af et  

 fugtighedsindhold i primærpartiklerne, når disse når det  

 fluidiserede lag på mellem 2 og 16% og tilstrækkeligt til at  

 disse partikler agglomererer under dannelse af klynger, men mindre end det  

 fugtighedsindhold, som ville medføre dannelse af monogranulære  

 korn, (d)	udtager en strøm omfattende gassen fra  

 nævnte nedadrettede strøm og gassen fra nævnte opadrettede  

 strøm fra et ikke-centralt sted i den øvre del af  

 tørrekammeret, og (e)	udtager agglomererede partikler fra det  

 fluidiserede lag i en sådan mængde, at højden af det  

 fluidiserede lag holdes konstant.
 2.	Fremgangsmåde ifølge krav 1,  

kendetegnet ved, at man anvender et tørrekammer, som har en i  

 det væsentlige konisk nedadindsnævrende facon.
 3.	Fremgangsmåde ifølge krav 1 eller 2,  

kendetegnet ved, at forholdet mellem den kinetiske energi af den  

 nedadrettede gasstrøm og den kinetiske energi af den opadrettede  

 gasstrøm er i området fra 1000 og 15.000.
 4.	Fremgangsmåde ifølge et  

 vilkårligt af de foregående krav, kendetegnet ved, at den  

 gennemsnitlige opholdstid for partiklerne i laget er mindst fem minutter.
 5.	Fremgangsmåde ifølge et  

 vilkårligt af de foregående krav, kendetegnet ved, at de  

 agglomererede partikler, der udtages fra det fluidiserede lag i trinet (e)  

 tørres yderligere og/eller afkøles udenfor  

 tørrekammeret, fortrinsvis i et vibreret fluidiseret leje.
6.	Fremgangsmåde ifølge et  

 vilkårligt af de foregående krav til fremstilling af agglomereret  

 skummetmælkspulver, kendetegnet ved, at man (a)	forstøver et  

 skummetmælkskoncentrat med 45-52 vægt% tørstof ind i en  

 luftstrøm ved 230-350?C og  

 med en nedadrettet hastighed på 20 m/sek, hvorhos mængden af  

 koncentrat afpasses til frembringelse af partikler af  

 skummetmælkspulver som, når de når overfladen af det  

 fluidiserede lag, har et fugtighedsindhold på 10-15%.
(b)	opretholder en temperatur på 60-80?C for laget af fluidiserede partikler  

 ved indførelse af tørreluft ved 70-150?C med en opadrettet hastighed på 0,3-1,5  

 m/sek i den nedre del af laget, (c)	fra den øvre del af tørrekammeret  

 udtager en strøm af luft medrivende fine partikler af  

 skummetmælkspulver, (d)	opsamler nævnte fine medrevne  

 partikler, (e)	tilbagefører de opsamlede fine partikler  

 til det fluidiserede lag i tørrekammeret, og (f)	udtager agglomererede partikler af  

 skummetmælkspulver med et fugtighedsindhold på 3,0-9% fra det  

 fluidiserede lag.
7.	Fremgangsmåde ifølge krav 6,  

kendetegnet ved, at skummetmælkspulverpartiklerne, der udtages i  

 trin (f) tørres udenfor tørrekammeret, fortrinsvis i et  

 vibreret fluidiseret leje, til et fugtighedsindhold på 2-5% 8.	Fremgangsmåde ifølge et  

 vilkårligt af kravene 1-5 til fremstilling af agglomereret  

 sødmælkspulver, kendetegnet ved, at man (a)	forstøver et  

 sødmælkskoncentrat med 45-52 vægt% tørstof ind i en  

 luftstrøm, ved 200-300?C og  

 med en nedadrettet hastighed på 20-40 m/sek, hvorved mængden af  

 koncentrat afpasses til frembringelse af partikler af  

 sødmælkspulver som, når de når overfladen af det  

 fluidiserede lag, har et fugtighedsindhold på 8-16%, (b)	holder laget af fluidiserede partikler ved en  

 temperatur på 60-80%C ved indførelse af tørreluft ved  

 70-150?C med en opadrettet  

 hastighed på 0,3-1,5 m/sek i den nedre del af laget (c)	fra den øvre del af tørrekammeret  

 udtager en luftstrøm, som medriver fine partikler af  

 sødmælkspulver, (d)	opsamler disse fine medrevne partikler, (e)	tilbageføre de opsamlede fine partikler  

 til det fluidiserede lag i tørrekammeret, og (f)	udtager agglomererede partikler af  

 sødmælkspulver med et fugtighedsindhold på 4,5-9% fra det  

 fluidiserede lag.
 9.	Fremgangsmåde ifølge krav 8,  

kendetegnet ved, at partiklerne, der udtages i trin (f), yderligere  

 tørres og afkøles udenfor tørrekammeret, fortrinsvis i  

 et fluidiseret leje til et fugtighedsindhold på 2-4%.
10.	Fremgangsmåde ifølge et  

 vilkårligt af kravene 1-4 til fremstilling af agglomereret vallepulver,  

kendetegnet ved, at man (a)	forstøver et fortrinsvis  

 præ-krystalliseret vallekoncentrat med et tørstofindhold  

 på 48-58 vægt% ind i en luftstrøm ved 230-360? med en nedadrettet hastighed på  

 20-40 m/sek., hvorved mængden af koncentrat afpasses til fremstilling  

 af partikler af vallepulver der, når de når overfladen af det  

 fluidiserede leje, har et fugtighedsindhold på 2-6%, (b)	holder af dette lag af fluidiserede partikler  

 ved en temperatur på 70-90?C  

 ved indføring af tørreluft ved 10-80?C med en opadrettet hastighed på 0,3-1,5  

 m/sek. i den nedre del af laget, (c)	fra den øvre del af tørrekammeret  

 udtager en strøm af luft, der medriver finepartikler af  

 vallepulver (d)	opsamler disse fine medrevne partikler, (e)	tilbagefører de opsamlede fine partikler  

 til det fluidiserede lag i tørrekammeret, (f)	udtagning af agglomererede vallepulverpartikler  

 fra det fluidiserede lag, hvilke partikler har en gennemsnitlig  

 partikelstørrelse på 200-700 µ og et fugtighedsindhold på  

 1-5%." Klageren, APV Anhydro A/S, Søborg v/Hofman-Bang  

 & Boutard A/S, nedlagde ved skrivelse af 5. februar 1990 indsigelse mod  

 udstedelse af patent, idet man udtalte:
"....Essensen i begrundelsen for denne indsigelse er, at  

 den i krav 1 omhandlede fremgangsmåde ikke adskiller sig  

 væsentligt fra det, der er kendt fra bl.a.
DE OS 2 122 237, US patent  

 nr. 3 735 792 samt vedlagte artikel af M V Lykov i Trudy etc.
Vol 237, p 3-25  

 (1980) (russisk tekst; engelsk oversættelse også vedlagt) og at  

 de øvrige krav alene angår kendte og/eller for en fagmand  

 nærliggende foranstaltninger.
Endvidere kan vi oplyse, at vi også har nedlagt  

 indsigelse mod EP patentskrift nr. 97 484, som krævede prioritet fra  

 den foreliggende danske ansøgning, og at EPO efter mundtlig  

 forhandling d. 15. januar 1990 besluttede at nævnte EP patent skulle  

 omstødes...." Efter at indsigeren derefter to gange var bevilget 2  

 måneders yderligere frist, henstillede ansøger i skrivelse af  

 14. juni 1990, at ansøgningen "...nu fremmes til patent med beskrivelse og krav svarende  

 til fremlæggelsesskriftet, uden hensyntagen til den af firmaet APV  

 Anhydro A/S nedlagte indsigelse.
Indsigelsen støtter sig på DE OS 2 122 237,  

 US patent nr. 3 735 792 samt en artikel af M.
V.
Lykov.
 De to førstnævnte skrifter er nævnt og  

 kommenteret i nærværende ansøgnings beskrivelse, og  

 indholdet af den nævnte artikel svarer til fransk patentskrift nr. 1  

 526 498, som ligeledes er kommenteret i ansøgningens beskrivelse.
 Indsigelsen indeholder således intet, som bør  

 kunne ændre Patentdirektoratets beslutning, som ligger bag  

 ansøgningens godkendelse til fremlæggelse.
 Gennem kopier, modtaget fra Patentbureauet Hofman-Bang  

 & Boutard A/S, er vi gjort bekendt med, at indsigerne to gange, den 3.  

 april og den 6. juni 1990, har søgt om yderligere forlængelse af  

 den først meddelte frist til at fremkomme med yderligere motivering  

 for indsigelsen.
 Indsigerne begrunder disse fristansøgninger med et  

 ønske om at afvente en afgørelse i det tilsvarende  

 europæiske patent.
Denne motivering er imidlertid ikke acceptabel.
Det  

 pågældende europæiske patent blev ved en mundtlig  

 forhandling den 15. januar 1990 fundet ugyldigt ved første instans.  

 Den pågældende mundtlige forhandling drejede sig for den  

 væsentlige dels vedkommende om gyldigheden af prioritetskravet og  

 dermed om relevansen af en af ansøgernes egne  

 offentliggørelser, stammende fra tidsrummet efter indleveringen af  

 nærværende ansøgning.
 Afgørelsen blev taget ud fra den  

 forudsætning, at den pågældende offentliggørelse var  

 gyldigt modhold.
Uafhængigt af hvilken motivering, der måtte  

 blive benyttet i den skriftlige afgørelse fra EPO, vil den  

 pågældende afgørelse derfor være uden al  

 væsentlig betydning for nærværende sag, og i  

 modsætning til, hvad indsigerne anfører i  

 fristansøgningerne, er det på ingen måde rationelt eller  

 hensigtsmæssigt at afvente afgørelsen.
Indsigernes  

 bemærkning om det rationelle for alle parter i at udnytte det ved  

 EP-indsigelsen stedfundne opklaringsarbejde, er efter undertegnedes mening  

 absurd, da et sådant "opklaringsarbejde" ikke med rette kan  

 hævdes at have fundet sted.
Vi henstiller derfor, at Direktoratet ikke lader  

 indsigerne forsinke patentudstedelsen yderligere, men nu afgør sagen  

 på det foreliggende grundlag." Hertil bemærkede indsigeren i skrivelse af 20. juni  

 1990 som følger:
 "Idet vi henviser til vedlagte kopi af et brev fra  

 ansøgerens fuldmægtig af 14. juni 1990, skal vi hermed  

 gøre opmærksom på, at vi ikke finder gengivelsen af  

 forhandlingsforløbet ved EPO den 15. januar 1990 korrekt, og at vi er  

 parate til at give en udførlig redegørelse herfor, hvis det  

 skulle være nødvendigt.
 Vi forstår ikke hvorledes ansøgerne kan  

 påstå, at den skriftlige afgørelse fra EPO vil være  

 "uden al væsentlig betydning for nærværende sag". Vi finder  

 intet grundlag for denne påstand, hverken i forhandlingsforløbet  

 eller i den særdeles lakoniske begrundelse af EPO's kendelse efter  

 afslutningen af den mundtlige forhandling den 15. januar 1990.
 For en ordens skyld skal vi bemærke, at indsigerne  

 også er særdeles interesserede i at få denne sag  

 overstået hurtigst muligt dvs. i en hurtig og effektiv sagsbehandling,  

 og at vi netop derfor har søgt om disse  

 fristforlængelser, selvom det (rent arbejdsmæssigt) havde  

 været ulige nemmere at udfærdige en endelig  

 indsigelsesbegrundelse ved hjemkomsten fra München medio januar  

 1990.
 Vi forstår heller ikke ansøgernes  

 bemærkning om at indholdet af Lykov-artiklen svarer til (indholdet) af  

 FR PS 1 526 498, vi skal her blot pege på de to væsentlige  

 passager i LYKOV-artiklen, som ikke har modsvarighed i nævnte FR  

 PS:
 (1)	Fig. 9 med tilhørende omtale, specielt side  

 16 i Doc (4), transl., "An essential condition for stable operation .....  

 penetration of jet into fluid bed ...... increases inter-phase contact  

 ......".
 (2)	Side 22, 1. 3 f.m. - side 23, 1. 4 f.o.: "....The  

 apparatus promises to come into more widespread use in various branches  

 ....... including products of the food industry".
 Dette betyder, at LYKOV-artiklen, men ikke FR PS 1 526  

 498, indeholder:
(1)	omtale af en vekselvirkning mellem de to  

 tørrezoner, der side 6, 1. 32 - side 7, 1. 22 i DK  

 fremlæggelsesskrift 157053 omtales som et væsentligt træk  

 ved den omstridte opfindelses virkemåde, og (2)	en henvisning til at den i nævnte FR PS  

 omtalte metode også med fordel kan anvendes i levnedsmiddelindu-strien,  

 altså f.eks. ved tørring og granulering/agglomerering af  

 mælkeprodukter, dvs. oplysninger, som er særdeles  

 væsentlige ved vurderingen af den omstridte opfindelses  

 patenterbarhed.
Endelig forstår vi ikke indsigernes  

 bemærkninger om "ikke stedfundet opklaringsarbejde", idet det  

 fremgår af vore notater fra den mundtlige forhandling den 15. januar  

 1990, at -	det først hurtigt blev konstateret, at den  

 tilsvarende EP-ansøgnings prioritet ikke kunne holde, -	at det der skulle diskuteres var  

 opfindelseshøjde, og -	at LYKOV-artiklen blev betragtet som det mest  

 relevante modhold, idet en række andre skrifter, herunder den  

 på side 2, 1. 8 i brevet af 14. juni 1990 omtalte  

 offentliggørelse også måtte tages i betragtning.
På denne baggrund finder vi det fortsat  

 hensigtsmæssigt og administrativt forenklende at lade den  

 ekstraordinært forsinkede skriftlige EPO-afgørelse indgå  

 som et væsentligt element i denne sag, og vi går derfor ud fra,  

 at den med Direktoratets skrivelse af 8. ds. bevilligede  

 fristforlængelse står ved magt." Vedrørende indsigerens seneste fristanmodning skrev  

 ansøgeren den 7. august 1990 følgende:
 "I sagen A/S NIRO ATOMIZER, ans. nr. 2670/82  

 (fremlæggelsesnummer 157 053) er vi gennem en fra Patentbureauet  

 Hofman-Bang & Boutard A/S modtaget kopi af skrivelse til Direktoratet,  

 dateret 6. august 1990, blevet gjort bekendt med, at Indsigerne nu for tredje  

 gang har søgt om yderligere forlængelse af den først  

 frist til at fremkomme med yderligere motivering for indsigelsen, udover hvad  

 der allerede er anført i indlæggene af 5. februar og 20. juni  

 1990.
 Vi henstiller, at en sådan yderligere  

 fristforlængelse ikke meddeles.
 Indsigernes motivering for anmodningen om  

 forlængelsen mangler enhver rimelig begrundelse.
 Man henviser ganske vist til Direktoratets vejledning P2.  

 1-1 og har i den tidligere korrespondance anført, at der skulle kunne  

 opnås en administrativ forenkling af sagsbehandlingen ved at afvente  

 EPO's afgørelse.
 En accept af dette argument fra Direktoratets side vil  

 være ensbetydende med en tilkendegivelse af, at udfaldet af denne  

 danske indsigelsessag skal afgøres i München.
 Hertil kommer, som nævnt i vort indlæg af 14.  

 juni 1990, at afgørelsen ved EPO's første instans blev taget ud  

 fra den forudsætning, at ansøgernes egen offentliggørelse  

 i prioritetsåret var gyldigt modhold, hvilken forudsætning ikke  

 gælder i nærværende sag.
 Endelig skal vi bemærke, at om der måtte  

 fremkomme en for ansøgerne negativ skriftlig afgørelse fra  

 EPO's første in-  stans, vil denne formodentlig blive appelleret, og  

 det er vel ikke Direktoratets hensigt i så fald at bevilge Indsigeren  

 udsættelse indtil en sådan appelsag er afgjort.
Da Indsigernes motivering for at anmode om  

 fristforlængelse, nemlig at der herved skulle kunne opnås en  

 forenkling af Direktoratets arbejde, ikke er holdbar, ser vi ikke at  

 Direktoratet med rimelighed kan bevilge yderligere forlængelse med  

 heraf følgende forhaling af patentudstedelsen i denne nu mere end 8  

 år gamle ansøgning...." Indsigeren anførte i sin indsigelsesbegrundelse af  

 8. oktober 1990 som følger:
 "Idet vi henviser til vor skrivelse af 5. februar 1990 og  

 den senere korrespondance vedrørende forlængelse af frister,  

 bl.a. seneste direktoratsskrivelse af 10. august 1990, hvor fristen til  

 besvarelse af Direktoratets skrivelse af 7. februar 1990 sættes til den  

 7. oktober 1990, skal vi hermed oplyse, at vi stadig ikke har modtaget den i  

 ovennævnte korrespondance omtalte skriftlige afgørelse fra EPO,  

 hvilket er helt usædvanligt, når man tager i betragtning, at den  

 tilsvarende EP-ansøgning blev omstødt efter mundtlig  

 forhandling den 15. januar 1990.
 Da Direktoratet i sin skrivelse af 10. august 1990  

 angiver, at fristen ikke vil blive forlænget yderligere, skal vi hermed  

 fremføre følgende på ansøgernes vegne:
I.
PÅSTAND De i krav 1-10 omhandlede fremgangsmåder ses  

 ikke at adskille sig væsentligt fra den på  

 ansøgningsdatoen kendte teknik.
 Da de i dansk ansøgning nr. 2670/82, i det  

 følgende betegnet "NIRO-ansøgningen", beskrevne opfindelser  

 således ikke opfylder anden patenterbarhedsbetingelse i den danske  

 patentlovs paragraf 2, stk. 1, bør ansøgningen  

 afslås.
 Til belysning af nævnte kendte teknik henvises  

 specielt til følgende skrifter:
(1)	W.
Masters, Spray Drying Handbook, Third Ed.  

 (1979), (MASTERS) (2)	US PS 3956 521 (PISECKY) (3)	(DE OS 2 122 237 (UTAG) (4)	M.V.
Lykov, "Heat and Mass...", Trudy, Vol. 237. p.  

 3-25 (1980) (LYKOV) (5)	US PS 3 735 792 (ASIZAWA) (7")	BULLETIN C-3 Kopier af (3), (4) og (5) samt engelsk oversættelse  

 af (4) er fremsendt med vor skrivelse af 5. februar 1990. Kopier af (1), (2)  

 og (7") in triplo vedlægges.
II.
BEGRUNDELSE 1.	GENNEMGANG AF ALMEN TEKNISK FAGVIDEN INDEN FOR  

 FORSTØVNINGSTØRRINGSTEKNOLOGIEN 1.1	Der kendes adskillige fremgangsmåder til  

 fremstilling af pulverformige mælkeprodukter omfattende  

 forstøvningstørring:
 1.1.1	AFS, "Almindelig  

 forstøvningstørring", ved hvilken der fremstilles et fint  

 tørt mælkeprodukt ved en tørreproces i et trin, hvori  

 tørringen gennemføres ved  

 forstøvningstørring.
 1.1.2	TSFS, "Two Stage  

 forstøvningstørring", ved hvilken der i en første  

 tørringszone, hvori tørringen foregår ved  

 forstøvningstørring, fremstilles et fint fugtigt pulver, som  

 overføres til en anden tørringszone, hvori det overførte  

 pulver tørres til den for slutproduktet ønskede fugtighedsgrad  

 i fluidiseret masse, hvorved slutproduktet fremkommer som et tørt fint  

 pulver.
1.1.3	STFS, "Straight Through  

 forstøvningstørring, som er en to-trinsproces svarende til  

 TSFS, men ved hvilken de med afgangsgassen fra de to tørrezoner  

 udførte fine partikler udskilles og recirkuleres til første  

 tørringszone.
Herved dannes "agglomererede partikler" eller  

 "agglomerater", som defineret i linie 25-29 på side 2 i  

 NIRO-ansøgningen (her og i det følgende refereres til  

 fremlæggelsesskriftet). Disse agglomerater har en betydeligt  

 større middelpartikelstørrelse end de i afsnit 1.1.1 og 1.1.2  

 omtalte pulvere.
 1.2	En mere uførlig omtale af TSFS og STFS og  

 disses fordele findes f.eks. i afsnit 1.2.4 i MASTERS, dok. 4. Nærmere  

 omtale af alle tre processer anvendt ved fremstilling af mælkeprodukter  

 med udførlige angivelser af driftsbetingelser for forskellige  

 mælketyper findes i afsnit 15.1.2 [afsnit (c) og (d)], 15.1.5  

[bemærk bl.a. de fig. 15.7 c) viste skummetmælks- agglomerater  

 fremstillet ved STFS og omtalen heraf i (d)] 15.1.6 og 15.1.7 [bemærk  

 bl.a. (b) (2), fremstilling af agglomereret vallepulver ved STFS].
 1.3	Det skal bemærkes, at MASTERS er en  

 standardhåndbog inden for  

 forstøvningstørringsteknologien, og at den ovenfor  

 gennemgåede teknik må anses for at være almen teknisk  

 fagviden, som må forudsættes præsent hos enhver fagmand  

 inden for mælketørringsområdet.
 1.4	Dette gælder specielt følgende fakta  

 vedrørende tørring af mælkeprodukter:
 -	Typisk tørrelufttemperatur ved AFS: 200? eller lidt derunder.
 -	Tørrelufttemperatur i  

 forstøvningstørringszonen ved TSFS og STFS: noget  

 højere, f.eks. 250?C eller  

 højere.
 -	Fugtighedsindhold af slutprodukt: 2-4%.
 -	Fugtighedsindhold ex  

 forstøvningstørringszonen ved TSFS: ca. 6%.
 -	Fugtighedsindhold ex  

 forstøvningstørringszone ved STFS: højere end ved TSFS,  

 idet det overførte pulver ved STFS gerne skal have en vis  

 klæbrighed, således at der kan foregå yderligere  

 agglomerering i 2. zone, jvf. 15.1.2. (c), bemærk også vor  

 kommentar i afsnit 3.3.2.
 1.5	Typiske drifsbetingelser ved tørring af  

 sød- og skummetmælk kan i øvrigt findes i tabel I og II i  

 dokument (2). Bemærk at temperaturen for tørreluften til den  

 fluidiserede masse er 90 ?C [sp. 8,  

 linie 59], og at eks. 1-5/6/7-8 illustrerer tørring af  

 sødmælk ved TSFS/STFS/AFS, medens eks. 9-12/13/14-15 illustrerer  

 tørring af skummetmælk ved TSFS/STFS/AFS.
2. 	DEN FORELIGGENDE OPFINDELSE 2.1	Ifølge krav 1 angår den  

 foreliggende opfindelse en fremgangsmåde til fremstilling af et  

 agglomereret pulverformet mælkeprodukt ved kombineret  

 forstøvningstørring og tørring i fluidiseret leje,  

 som er ejendommelig ved, at man:
(a)	forstøver en fra mælk afledt  

væske i den øvre del af et tørrekammer ind i en  

 central nedadrettet strøm af tørregas med en temperatur  

 på 200 - 400 ?C til  

 frembringelse af partikler, (b)	i den nedre del af tørrekammeret  

 opretholder et lag med en højde på mindst en halv meter  

partikler fluidiseret i en opadrettet strøm af gas med en  

 hastighed på 0,3 - 1,5 m/sek., idet temperaturen af denne gas  

 reguleres til  en værdi mellem 10 og 150 ?C til opretholdelse af den temperatur, der  

 kræves af de fluidiserede partikler for at sikre disse partiklers evne  

 til at agglomerere med de partikler, der dannes i trin (a), (c)	beregner og regulerer mængden af den  

 pågældende væske i forhold til mængden og  

 tørrekapaciteten af den nedadrettede strøm til sikring af et  

 fugtigshedsindhold i primærpartiklerne, når disse når  

 det fluidiserede lag på mellem 2 og 16% og tilstrækkeligt til  

 at disse partikler agglomererer under dannelse af klynger, men mindre end  

 det fugtighedsindhold, som ville medføre dannelse af  

 monogranulære korn, (d)	udtager en strøm omfattende gassen fra  

 nævnte nedadrettede strøm og gassen fra nævnte opadrettede  

 strøm fra et ikke-centralt sted i den øvre del af  

 tørrekammeret, og (e)	udtager agglomererede partikler fra  

 det fluidiserede lag i en sådan mængde, at højden af det  

 fluidiserede lag holdes konstant.
 2.2	Det fremgår af beskrivelsens indledning, at  

 den til grund for opfindelsen liggende opgave går ud på at  

 tilvejebringe en fremgangsmåde af den i hovedkravets indledning angivne  

 art, ved hvilken der kan fremstilles pulverformige mælkeprodukter af  

 høj kvalitet i form af agglomerater, men ikke i form af  

monogranulære korn, idet man i øvrigt ønsker af  

 undgå varmebeskadigelse af produktet og god økonomi for energi  

 og apparatinvestering.
I denne forbindelse defineres "monogranulære korn",  

 som "korn med en meget kompakt struktur, som har meget lidt  

 mellemrumsluft som følge af, at de har en løglignende struktur  

 eller består af partikler, der er praktisk taget fuldstændigt  

 sammensmeltede eller sammenflydende", [side 2, 1. 14-18] medens  

 "agglomerater" defineres som "grupper af partikler, der er sammenknyttede ved visse  

 kontaktpunkter, hvilke grupper har en ikke-kompakt struktur, der omfatter en  

 betydelig mængde mellemrumsluft". [side 2, linie 26-29].
 2.3	Om opfindelsens karakteristiske virkemåde  

 anføres især følgende:
2.3.1	"Ved fremgangsmåden ifølge  

 opfindelsen opnås der en forbedret agglomerering, idet der hersker  

 ekstremt turbulente betingelser i det fluidiserede leje, specielt i de  

 øvre dele af denne, hvor der sker kollision med den nedadrettede  

 partikelholdige gasstrøm og derfor er særligt gode muligheder  

 for ønsket sammenstød mellem partiklerne, medens disse har den  

 for agglomeratdannelsen optimale fugtighed. " [side 6, linie 32 - side 7,  

 linie 3] 2.3.2	"Ved fremgangsmåden ifølge  

 opfindelsen er der imidlertid en høj grad af samvirken mellem de to  

 tørretrin.
Denne samvirken finder sted, fordi den nedadrettede  

 strøm af tørregas og partikler, på det tidspunkt hvor den  

 når det fluidiserede leje, stadig har tørrekapacitet og  

 tilstrækkelig hastighed til at trænge ned i det fluidiserede  

 leje, og sammen med den gas, som indføres fra neden, bidrager til den  

 tørring, som finder sted i det fluidiserede lag.
Samtidig vil den gas,  

 som foroven trænger ned i det fluidiserede lag, forøge den  

 opadrettede hastighed for de blandede gasser, der forlader laget.
Dette  

 medfører en ønsket forøgelse af mængden af  

 partikler, som føres til den øvre del af tørrekammeret,  

 hvilket fremmer agglomereringen." [side 7, linie 8-22] 2.3.3	"Det er vigtigt, at der sker en vis samvirkning  

 mellem den nedadrettede strøm af partikelholdig tørregas og det  

 fluidiserede lag. " [side 8, linie 21-23] 3.	OPFINDELSEN SET PÅ BAGGRUND AF DEN KENDTE  

 TEKNIK 3.1	DET CENTRALE MODHOLD ER LYKOV (dok. (4)).
 3.1.1	Heri beskrives en to-zoneproces til  

 tørring og granulering af pulp og opløsninger, i det  

 følgende betegnet "LYKOV-processen".
 3.1.2	Betragter man Fig. 9 i LYKOV og den  

 tilhørende forklaring, ser man, at der i den understregede del af krav  

 1 (jvf. afsnit 2.1) beskrives en tørringsproces med en lay-out, der i  

 alle enkeltheder er identisk med LYKOV-processens lay-out.
 3.1.3	Også de i afsnit 2.3.1 omtalte  

 karakteristiske procesbetingelser, turbulens i fluidiseret lag, kollision med  

 nedadrettet gasstrøm, er omtalt i LYKOV, jvf. side 16, linie 5-4 fn.,  

 "An essential condition ...". Det samme gælder de i afsnit 2.3.2  

 omtalte betingelser, som omtales i LYKOV, bl.a. side 17 (sidste punktum i 2.  

 afsnit "The heat of the gas jet is utilized in the fluid bed" og side 16,  

 linie 13-1 fn., "kraftig vekselvirkning mellem de to tørrezoner. " Det  

 i afsnit 2.3.3 omtalte samvirke er også klart omtalt i de sidste linier  

 på side 16 i LYKOV.
3.2	ER LYKOV ET RELEVANT MODHOLD? 3.2.1	I LYKOV gives en udførlig beskrivelse  

 af anvendelsen af LYKOV-processen ved tørring og granulering af  

 opløsninger af diverse uorganiske gødningsmaterialer,  

 hvorved produktet fremkommer som monogranulære korn (jvf. def. i  

 afsnit 2.2).
 3.2.2	Dette betyder imidlertid ikke, at en fagmand  

 ville betragte det som et karakteristisk træk ved LYKOV-processen  

per se, at der ved denne fås et produkt i form af  

monogranulære korn.
Den faktor, som primært bestemmer produktets  

 karakter (monogranulære korn eller agglomerater?) vedrører ikke  

 processens lay-out, men på, hvad der sker, når en partikel  

 møder en (delvis tørret) dråbe: vil dråben brede  

 sig ud over partiklen, således at der opbygges "et  

 løgskæl" eller vil dråben i hovedsagen bevare sin form og  

 klæbe sig fast til partiklen ved kontaktpunktet mellem dråbe og  

 partikel? I første tilfælde fås  

 monogranulære korn, i sidste tilfælde agglomerater.
 Om en delvis udtørret væskedråbe  

 "breder sig " eller fastklæbes, afhænger primært af  

 viskositet og befugtningsevne af den i dråben indeholdte væske,  

 men det betyder, at spørgsmålet dannes der monogranulære  

 korn eller agglomerater ikke bestemmes af den anvendte tørringsproces,  

 men af den tørrede væskes egenskaber, idet dråber af  

 saltopløsninger f.eks. vil "brede sig", medens dråber af  

 mælkekoncentrater vil "klæbe".
 Der skal i denne forbindelse henvises til spalte 1, linie  

 57-60 på side 2 i det tilsvarende EP PS nr. 97 484 (kopi vedlagt ),  

 hvor ansøgerne peger på sammenhængen mellem  

 gødningsprodukternes løgskalstruktur og det faktum, at disse  

 produkter er fremstillet ved tørring af koncentrerede  

 saltopløsninger.
 3.2.3	På denne baggrund er der således  

 intet grundlag for en påstand om, at en fagmand, der stod over for den  

 til grund for opfindelsen liggende opgave, ville finde LYKOV irrelevant,  

 fordi dette skrift angår fremstilling af monogranulære korn.  

 Tværtimod peges der i LYKOV (side 23, linie 1-79 udtrykkeligt på  

 anvendelse af LYKOV-processen inden for "the food industry". LYKOV er  

 således et særdeles relevant modhold.
4.2.3	I denne sammenhæng skal det også  

 påpeges i)	at den del af den til grund for opfindelsen liggende  

 opgave, der går på at undgå dannelse af monogranulære  

 korn, samt ii)	at bestemmelsen i krav 1, pkt. c) "mindre end ...,  

 som ville medføre dannelse af monogranulære korn", må anses for overflødige, idet  

 mælkekoncentraters viskositet og befugtningsevne over for  

 mælkepulver ikke åbner mulighed for dannelse af  

 monogranulære korn, idet der enten dannes agglomerater eller en  

 sammenhængende kage af mælkepartikler.
3.3	OPFINDELSEN SET PÅ BAGGRUND AF DEN I LYKOV  

 BESKREVNE TEKNIK 3.3.1	På baggrund af det i afsnit 3.1 og 3.2  

 anførte ser man, at den foreliggende opfindelse er en  

 nærliggende anvendelse af LYKOV-processen tilvejebragt ved  

 "LYKOVISERING" af den kendte STFS-teknologi, hvor man (inviteret dertil af  

 LYKOV, jvf. side 23, linie 1-7) flytter den fluidiserede masse fra en  

 særskilt enhed til bunden af forstøvningstørringskammeret  

 og recirkulerer fint materiale fra afgangsgassen ikke direkte til  

 forstøvningstørringszonen (som i STFS-teknikken), men til den  

 fluidiserede masse (som i LYKOV-teknologien, jvf. fig. 9 i LYKOV).
3.3.2	Denne modifikation er ikke mindst  

 nærliggende, når man betænker, at STSF-processen har den  

 "indbyggede ulempe", at det til 2. zone overførte materiale gerne skal  

 være noget fugtigt (af hensyn til god varmeøkonomi, men  

 også for at opnå agglomerering i den fluidiserede masse i 2.  

 tørretrin), men netop derved giver klistringsproblemer ved passagen  

 fra 1. til 2. zone, når disse foregår i adskilte apparatdele.
Ved  

 at følge LYKOV's anvisning elimineres disse klistringsproblemer  

 på enkel måde.
 3.3.3	Ganske vist indeholder krav 1 en række  

 tekniske træk (nemlig de ikke understregede dele af citatet af krav 1 i  

 afsnit 2.1), som ikke fremgår af LYKOV, men som nærmere begrundet  

 i det følgende angår disse tekniske træk imidlertid blot  

 justeringer af LYKOV-processens procesbetingelser, som har karakter af rene  

 rutinemæssige procesindstillinger, der er nærliggende for en  

 fagmand, jvf. specielt omtalen af den almene tekniske fagviden i afsnit  

 1.4:
Krav 1 pkt. (a):	Gastemperatur, jvf. pkt. 1.4.
 pkt. (b):	Højde af laget: svarende til  

 mindst halvdelen af lagets bredde, typisk 0,5-1 m (beskrivelsens side 8,  

 linie 35 - side 9, linie 5), kan aflæses af fig. 9 i LYKOV.
Gashastighed: 0,3 - 1,5 m/s, jvf.
LYKOV, side 21,  

 hvor der omtales gashastigheder på 1,3 - 2,2 m/s for partikler, der er  

 større og tungere end mælkeagglomerater.
Indstilling af  

 gashastigheden i en fluidiseret masse er ren rutine.
 Gastemperatur i 2. zone: 10 - 150 ?C, jvf. f.eks. de 90 ?C, der er angivet i PISECKY, jvf. vore  

 bemærkninger i afsnit 1.5, men også tabel I på side 49 i  

 MASTERS (130?C).
pkt. (c):	Fugtighedsindhold i  

 primærpartikler (i)	mellem 2 og 16% og (ii)	tilstrækkeligt til agglomering under  

 klyngedannelse, men mindre end det, der fører til monogranulære  

 korn.
 Re (i):	Da de (ikke klæbrige)  

 færdigprodukter som nævnt i 1.4 har et fugtighedsindhold på  

 2-4%, og da fugtighedsindholdet for de (ikke klæbende) overførte  

 partikler ved TSFS iøvrigt typisk er ca. 6% (jvf. tabel 1.2 i  

 MASTERS), er det åbenbart for en fagmand at fugtighedsindholdet skal  

 være godt over 2%. Fagmanden vil også vide, at en passende  

 klæbrighed vi optræde ved fugtighedsindhold noget over 6%.
 Re (ii):	Som omtalt i afsnit 3.2.4 betyder denne  

 angivelse blot, at produktet ikke må være så tørt,  

 at der ikke kan dannes agglomerater, men heller ikke så vådt, at  

 der fås sammenbagning, hvilket er så indlysende, at (ii) ikke kan  

 karakteriseres som en teknisk anvisning med konkret indhold.
3.2.4	I denne sammenhæng skal der også  

 henvises til UTAG, der angår en to-trinsproces med  

 forstøvningstørring i første trin og eftertørring  

 og agglomering i fluidiseret masse i andet trin.
Her peges på at det  

 til andet trin overførte materiale har en tilfredsstillende  

 agglomereringsevne, når det har et fugtighedsindhold på 6-15%,  

 jvf. side 6, 1. 1-7. I krav 6 foreslås temperaturer for  

 tørreluften til den fluidiserede masse på 10-60?C, og i krav 8 foreslås gashastigheder i  

 andet trin på 0,2-1 m/s.
 3.2.5	Selvom disse parametervalg kan synes trivielle,  

 set hver for sig, kunne det tænkes, at der blev opnået en  

 overraskende fordelagtig teknisk virkning ved kombinationen af disse  

 valg.
 En sådan fordelagtig virkning kunne manifestere sig  

 ved i) procesmæssige træk og/eller ved ii) produkt-  

  egenskaber.
 Fremgangsmåden ifølge opfindelsen ses  

 imidlertid ikke udvise andre fordelagtige procesmæssige træk end  

 dem, der er beskrevet i LYKOV, og det ses ej heller at være  

 dokumenteret, at der tilvejebringes nogen overraskende fordelagtige  

 produktegenskaber, idet de i eksemplerne angivne værdier for  

 opløselighedsindeks, dispergerbarhed etc. ikke udmærker sig  

 på baggrund af det, der opnås ved anvendelse af kendt teknik.
3.6	Krav 2-5 Krav 2's indhold er kendt fra LYKOV, jvf. fig. 9.
 Det i krav 3 angivne interval overlapper med de  

 værdier for forholdet mellem de kinetiske energier, der kan udledes fra  

 de detaljerede angivelser i LYKOV.
 Den i krav 4 angivne minimale opholdstid i 2. zone svarer  

 til minimale opholdstider ved STFS og TSFS.
Den i krav 5 omtalte eftertørring og/eller  

 afkøling er velkendt fra bl.a.
STFS, jvf. f.eks.
MASTERS 15.1.2 (c),  

 1. 8 ff, "The moist powder ....... into the second vibrating fluid bed for  

 powder cooling." De i krav 2-5 angivne tekniske foranstaltninger indeholder  

 således ikke opfinderiske træk, hverken set isoleret eller i  

 kombination med de i krav 1 anførte tekniske foranstaltninger.
4.	KONKLUSION De i krav 1-10 omhandlede fremgangsmåder  

 består af:
-	et nærliggende valg af den fra LYKOV-processen  

 kendte proces-lay-out, samt -	en rutinemæssig indstilling af procesparametre,  

 som uden vanskelighed kan gennemføres af en fagmand.
Da dette valg ikke kræver overvindelse af tekniske  

 fordomme, og da der ikke opnås andet end hvad der kunne forventes ved  

 de angivne intervaller for procesparametrene, ses nævnte  

 fremgangsmåder ikke at udvise nogen opfindelseshøjde i forhold  

 til den kendte teknik.
NIRO-ansøgningen bør derfor ikke  

 føre til patent.
5.	SLUTBEMÆRKNINGER I forbindelse med ansøgerens bemærkninger  

 om den i ASIZAWA beskrevne proces [side 4, 1. 36 - side 5, 1. 13], skal vi  

 bestride rigtigheden af forklaringen i 1. 10-13 på side 5, jvf. vore  

 analoge betragtninger i afsnit 3.32.
Iøvrigt skal vi påpege, at den kendte teknik  

 på ansøgningsdagen omfattede anvendelse af ASIZAWA-processen til  

 fremstilling af agglomererede mælkeprodukter, idet en ubestemt  

 personkreds d. 6.-9. marts 1979 havde lejlighed til at se og modtage  

 "BULLETIN C-3" [dok (7")], jvf. den til dok. (7") vedhæftede  

 erklæring.
Det skal bemærkes, at TYPHOON-processen svarer til  

 ASIZAWA-processen." I skrivelse af 20. december 1990 fremsendte indsigeren  

 diverse bilag og udtalte:
 "1. I fortsættelse af vort indlæg af 8.  

 oktober 1990 og med henvisning til tidligere korrespondance, specielt vore  

 breve af 6. juni 1990 og 20. juni 1990, fremsendes hermed en kopi af den  

 skriftlige afgørelse fra EPO med bilag vedrørende EP 97484, som  

 kræver prioritet fra ovennævnte danske  

 patentansøgning.
 2. Vi vedlægger endvidere kopi af EP 97484 (D21),  

 samt en ekstra kopi af dennes krav, hvor vi har indrammet de passager i det  

 europæiske krav 1, som afviger fra det danske krav 1 (og hvoraf flere  

 mangler basis i den danske prioritetsansøgning). Også det  

 europæiske krav 10 (apparatkravet) mangler side- stykke i den danske  

 tekst.
3. Endvidere vedlægges kopi af de i den  

 europæiske indsigelsessag indgående skrifter, som ikke er blevet  

 fremsendt tidligere, d.v.s.
D2, D3, D7, D8, D9 og D10, bemærk at D1 er  

 dok. (4), D4 er dok. (1), D5 er dok. (2), og D6 er dok (3).
4. Ang.
D7 skal det for det første betones, at  

 dette dokument ikke er relevant for den danske ansøgning, idet D7  

 først er offentliggjort efter indleveringen af denne (men inden  

 prioritetsårets udløb).
 For det andet vil en nærmere gennemgang af  

 EPO-afgørelsen vise, at D7 ikke har spillet en afgørende rolle.  

 Om nødvendigt vil vi gerne uddybe denne påstand yderligere, men  

 vi skal her blot henvise til markeringerne i margenen af den skriftlige  

 afgørelse, der viser de relevante steder, hvor D7 indgår.  

 Korrektheden af ovennævnte påstand skulle fremgå helt  

 utvetydigt ved simpel betragtning af de passager, hvor D7 omtales.
5. Da dansk praksis bør tilpasses EPO-praksis,  

 må den fremsendte skriftlige afgørelse anses for særdeles  

 relevant, og den bedes derfor blive betragtet som et supplement til vort  

 indlæg af 8. oktober 1990, nærmere betegnet som endnu en  

 begrundelse for, at ovennævnte ansøgning bør  

 afslås, fordi opfindelsen ikke har den nødvendige  

 opfindelseshøjde." Ansøgeren fremsendte med skrivelse af 9. september  

 1991 sin imødegåelse af indsigelsen og skrev bl.a.:
"....I: Afgørelsen i EPO vedrørende EP  

 97 484 og dens relevans Med Indsigernes skrivelse af 20. december 1990 fulgte  

 en kopi af afgørelsen i indsigelsessagen ved EPO i første  

 instans vedrørende EP 97 484, som kræver prioritet fra  

 nærværende danske ansøgning.
 I betragtning af, at Patentdirektoratet øjensynligt  

 tillægger denne afgørelse relevans, jvf. de mange  

 fristforlængelser, der er meddelt Indsigerne i afventning af  

 afgørelsens fremkomst, skal vi oplyse, at afgørelsen er  

 appelleret, og vi vedlægger in triplo Appelbegrundelsen med de fire  

 bilag dertil (betegnet Annex I, II, III og VI).
 Denne førsteinstansafgørelse er truffet ud  

 fra den forudsætning, at opfindernes egen offentliggørelse D7 i  

 prioritetsåret er gyldigt modhold.
D7 kan selvsagt ikke modholdes nærværende  

 ansøgning, og EPO afgørelsen er derfor uden al væsentlig  

 relevans.
Vi er uenige med Indsigerne i, at D7 ikke skulle have spillet en  

 afgørende rolle for EPO's afgørelse; selv i begrundelsens  

 afsluttende korte resumé nævnes D7 sammen med kun to andre  

 modhold.
 For at vise, at D7 ikke skulle have spillet en  

 afgørende rolle, har Indsigerne på en kopi af EPO  

 afgørelsen markeret, hvor D7 er nævnt direkte.
 Det skal i den forbindelse nævnes, at selv om det  

 ved en overfladisk betragtning ikke er så mange steder, at D7 er  

 anført, gør et nærmere studium af afgørelsen det  

 klart, at dette modhold har været væsentligt for  

 afgørelsen.
 Som vi allerede har nævnt i vor tidligere  

 korrespondance herom, finder vi derfor, at EPO afgørelsen må  

 lades ude af betragtning i forbindelse med vurderingen af  

 nærværende ansøgning, hvortil iøvrigt kommer, at  

 EPO-afgørelsen har undladt at tage fornødent hensyn til  

 væsentlige patentmotiverende faktorer, specielt de særegne og  

 uforudsigelige produktegenskaber samt andre argumenter, som det er forklaret  

 i vor appelbegrundelse.
 Da EPO-afgørelsen nu er indbragt i sagen af  

 Indsigerne, bedes Direktoratet læse vor Appelbegrundelse (med bilag) i  

 sin helhed.
II: Opfindelsen En tilstrækkelig beskrivelse af  

 fremgangsmåden ifølge opfindelsen findes i  

 fremlæggelsesskriftet.
Der kan derimod måske være behov for  

 at supplere den i fremlæggelsesskriftet givne forklaring af det  

 tekniske fremskridt, som opnås ved denne fremgangsmåde.
Vi  

 henviser derfor til Annex I til vor EPO-appelbegrundelse (Jan Pisecky: 20  

 Years of Instant Whole Milk Powder, Scandinavian Dairy Information 2/90),  

 hvor der er givet en nærmere definition på de forskellige  

 egenskaber, som er bestemmende for kvaliteten af instant  

 sødmælkspulver.
Dette Annex I gengiver i Tabel 1 en  

 sammenligning af egenskaberne af sødmælkspulver fremstillet  

 efter fremgangsmåden ifølge nærværende  

 ansøgning med sødmælkspulver, fremstillet efter  

 konventionelle tørremetoder, idet forkortelsen MSD betegner Multi  

 Stage Drying, dvs. anvendelse af fremgangsmåden ifølge  

 nærværende ansøgning.
Forkortelsen CDI betegner en  

 fremgangsmåde, som ikke er relevant i nærværende  

 forbindelse.
 Af nævnte Tabel I fremgår det, at  

 forsåvidt angår visse vigtige egenskaber, er de resultater, som  

 opnås under anvendelse af MSD overraskende overlegne i forhold til,  

 hvad der opnås under anvendelse af SDI (hvilket vil sige  

 sædvanlig forstøvningstørring med roterende  

 forstøver og eftertørring i fluidiseret leje) eller med TFD  

 (hvilket betegnet tall-form dryer, hvor der anvendes trykdyser og  

 eftertørring i fluidiseret leje).
Således er den gennemsnitlige  

 partikelstørrelse større, og andelen af små partikler  

 (fines, hvilket hér betyder partikler under 120µ) er mindre end  

 halvdelen af mængden heraf i konventionelle  

 sødmælkspulvere.
Også forskellen med hensyn til  

 risledygtighed (flowability) er påfaldende, idet MSD-produktet er 3-4  

 gange bedre i denne henseende end de konventionelle produkter.
Som forklaret i Annex I er en god risledygtighed en meget  

 væsentlig egenskab hos mælkepulvere.
Grunden til at pulveret, som  

 fås ved fremgangsmåden ifølge nærværende  

 ansøgning har en langt bedre risledygtighed end de produkter, som  

 fremstilles efter konventionelle metoder, er ikke alene at den gennemsnitlige  

 partikelstørrelse er højere, og at andelen af fine partikler er  

 mindre, men skyldes også, og sandsynligvis først og fremmest, at  

 der er forskel på de enkelte agglomeraters facon.
Agglomeraterne, som fås ved fremgangsmåden  

 ifølge opfindelsen, er ikke alene forholdsvis store og af relativt  

 ensartet størrelse, men deres facon er mere sphærisk og deres  

 overflade jævnere, end hvad der gælder for agglomerater som  

 fås med de kendte fremgangsmåder.
Tilstedeværelse af disse  

 forskelle afspejles i overlegenheden med hensyn til risledygtighed, og det er  

 iøvrigt denne risledygtighed, som er vigtig ud fra et kommercielt og  

 industrielt synspunkt.
Årsagen til at der opnås agglomerater, som i  

 særlig høj grad er kugleformede og har en ensartet og mere  

 jævn overflade, er sandsynligvis at der i det stationære  

 fluisiderede leje i bunden af forstøvningstørringsapparatet  

 sker en mere intens mekanisk bearbejdning end i konventionelle apparater med  

 vibreret fluidiseret leje, f.eks. som følge af at  

 fluidiseringshastigheden er større, og højden af det  

 fluidiserede leje er større end i disse konventionelle apparater.  

 Derved er der en slibende påvirkning på agglomeraterne, som  

 frembringer runde partikler med jævne overflader.
Det støv, som  

 dannes ved denne slibning, giver ikke problemer, da det straks føres  

 bort fra det fluisiderede lag og agglomereres i den øvre del af  

 apparatet.
 Det skal bemærkes, at de resultater med hensyn til  

 risledygtighed, gennemsnitlig partikelstørrelse og fraktion <120µ,  

 som er anført for MSD-produktet i Tabel I i Annex I, svarer  

 nøje til de resultater, der er anført i Eksempel 2 i  

 nærværende ansøgning.
 Det var ikke tidligere muligt at opnå et  

 mælkeprodukt med en sådan risledygtighed og  

 partikelstørrelsesfordeling, navnlig med et så ringe indhold af  

 fine partikler, som resultat af en direkte produktionsproces.
 I denne forbindelse henviser vi til Annex II til vor  

 EPO-appelbegrundelse, hvor direktør Arne Skjold Petersen  

 bekræfter, at produktet, som fås ved fremgangsmåden  

 ifølge nærværende ansøgning, må betragtes som  

 et helt nyt produkt, idet ingen af de tidligere kendte fremgangsmåder  

 har muliggjort opnåelse af et agglomereret mælkepulver med en  

 gennemsnitlig partikelstørrelse på 250 mikron kombineret med en  

 så høj pulvermassefylde og et så lavt fines-indhold.
Det fremgår iøvrigt af Annex II, at  

 fremgangsmåden ifølge nærværende ansøgning er  

 overlegen i forhold til kendte fremgangsmåder på en lang  

 række punkter.
I erklæringen tages der i punkt 4. og punkt 8.  

 forbehold forsåvidt angår den kendte Filtermat-proces.
Denne  

 proces afviger imidlertid så meget fra nærværende, at den  

 ikke logisk kan inddrages i en vurdering af det tekniske fremskridt, som  

 opnås ifølge nærværende ansøgning.
Annex II dokumenterer iøvrigt, at  

 fremgangsmåden ifølge nærværende ansøgning  

 har været en betydelig kommerciel succes som følge af de store  

 tekniske fordele den medfører.
Da det ikke har været bestredet  

 af Indsigerne, skal vi ikke komme nærmere ind herpå men blot  

 henvise til Annex II i sin helhed.
Fagmanden kunne på ingen måde  

 forudse, at man ved at gå frem, som defineret i krav 1, ville kunne  

 opnå disse ganske unikke produkt- egenskaber.
Til supplering af det i  

 Annex II anførte kan vi oplyse, at verdens største anlæg  

 til sødmælkstørring (kapacitet næsten 10 t pulver  

 pr. time) for få uger siden er sat i drift i New Zealand.
Dette  

 anlæg er baseret på nærværende opfindelse, og  

 produktet er af kunderne blevet betegnet som det bedste instant  

 sødmælkspulver i New Zealand.
Med hensyn til den særligt gode varmeøkonomi  

 og store produktioskapacitet gælder det, at den nok kan forklares ved,  

 at fremgangsmåden muliggør anvendelse af meget høje  

 temperaturer for den primære tørregas, samt at en relativt stor  

 del af tørringen er henlagt til det fluidiserede leje.
Man kunne  

 imidlertid ikke på forhånd vide, at det var muligt at anvende  

 disse høje primære tørregastemperaturer uden at  

 varmebeskadige produktet, og den omstændighed, at der kan angives  

 årsager til de særlige fordele, som opnås ved  

 fremgangsmåden, er på ingen måde ensbetydende med, at  

 fremgangsmåden har været nærliggende, eller at dens  

 gennemførlighed med de gode resultater har været forudsigelig.  

 Indsigernes bemærkninger desangående er derfor en typisk ex post  

 facto argumentation.
 III: Kommentar til Indsigernes gennemgang af almen  

 teknisk fagviden samt deres udtalelse om agglomerering af  

 mælkepulver.
 Indsigerne gengiver i Indsigelsesbegrundelsen under  

 afsnit II forskellige oplysninger, specielt temperaturer og  

 fugtighedsindhold, som er angivet i forbindelse med kendte  

 fremgangsmåder af anden art, end de i nærværende  

 ansøgninger omhandlede.
 De angivne data synes forsåvidt at være  

 gengivet korrekt, men de betegner en med hensigt foretaget udvælgelse,  

 og litteraturen om forstøvningstørring af mælkeprodukter  

 er så omfattende, at der også ville kunne udvælges helt  

 andre data end de i Indsigelsesbegrundelsen anførte.
 I Indsigelsesbegrundelsen afsnittene III, 2.2-4  

 fremsættes den udtalelse, at "mælkekoncentraters viskositet og  

 befugtningsevne overfor mælkepulver ikke åbner mulighed for  

 dannelse af monogranulære korn".
 Denne udtalelse, som har en meget central placering i  

 Indsigelsen, og hvis rigtighed er forudsætning for de  

 væsentligste dele af denne, er ikke korrekt.
I nærværende ansøgnings beskrivelse  

 (fremlæggelsesskriftet side 2, linie 13-18) defineres udtrykket  

 "monogranulære korn" som "korn med en meget kompakt struktur, som  har meget lidt  

 mellemrumsluft som følge af, at de har en løglignende struktur  

 eller består af partikler, der er praktisk taget fuldstændigt  

 sammensmeltede eller sammenflydende".
Sådanne korn kan udmærket dannes ud fra  

 mælkekoncentrat, og de er uønskede, da de ikke giver instante  

 egenskaber.
Vi henviser til dansk fremlæggelsesskrift nr. 160 809, hvor  

 fig. 1 og den tilhørende tekst i beskrivelsen side 5 og 6 viser  

 forskellige typer af korn, der kan dannes, når fine partikler  

 til-bageføres til forskellige steder i forstøverskyen i en  

 forstøvningstørrer.
 Ved fremgangsmåden ifølge  

 nærværende ansøgning sker der en kontakt mellem fine  

 partikler, som blæses op fra det fluidiserede leje i bunden af  

 forstøvningstørreren, og partielt tørrede,  

 forstøvede dråber, som i visse henseender kan sidestilles med  

 hvad der sker ved tilbageførelse af fine partikler som beskrevet i  

 nævnte fremlæggelsesskrift.
 Indsigernes påstand om, at monogranulære korn,  

 dvs. korn svarende til typerne a, b og c i ovennævnte  

 fremlæggelses-skrift, ikke skulle kunne dannes når materialet,  

 der tørres, er mælkekoncentrat, er i modstrid med  

 ansøgernes erfaringer, og rigtigheden af Indsigernes angivelser  

 desangående må derfor bestrides.
I den forbindelse kan vi henvise til vedlagte  

 forsøgsrapport fr 19/6/1978 vedrørende tørring af  

 vallekoncentrat ved forstøvning over et fluidiseret leje.
Af denne  

 rapport fremgår, at der blev opnået følgende  

 pulvermassefylder:
 Forsøg nr.
13 14 15 16 17 Pulvermassefylde/g/cm3 hældt 0,61 0,60 0,58 0,57 0,57 banket   100 gange 0,67 0,66 0,64 0,63 0,64 banket 	1250 gange 0,70 0,69 0,69 0,66 0,66 og følgende sigteanalyse Sigteananlyse %	> 3000 μ 1,0 spor spor spor spor %3000 μ	2000 μ 1,0 1,0 0,0 0,5 6,0 %2000 μ	1000 μ 27,5 17,0 12,0 11,5 6,0 %1000 μ	500 μ 54,5 53,0 60,0 62,5 65,0 %  500 μ	250 μ 12,5 18,0 21,0 20,5 23,5 %  250 μ	120 μ 2,5 6,5 5,0 4,0 4,5 %	< 120 μ 1,0 2,5 2,0 1,0 1,0 Ud fra denne sigteanalyser kan det beregnes, at  

 middelpartikelstørrelsen var 550-675 µm.
 Den store pulvermassefylde sammenholdt med granulometrien  

 indikerer, at pulveret falder under definitionen "monogranulære korn"  

 som anvendt i nærværende beskrivelse.
Ansøgerne har sådanne erfaringer med dannelse  

 af kompakte, dårligt opløselige korn, faldende under  

 definitionen "monogranulære korn" ved tørring af  

 sødmælks- eller skummetmælks- koncentrat, at de er villige  

 til at udføre forsøg som beviser, at sådanne korn kan  

 dannes med disse koncentrater, såfremt Direktoratet måtte  

 betvivle Ansøgernes udtalelse.
Vi beder Direkto- ratet venligst give  

 meddelelse, hvis man anser sådanne forsøg nødvendige.
Indsigerne henviser, under benyttelse af et ikke korrekt  

 referat, til ansøgernes europæiske patent 97 484 spalte 1, linie  

 57-60. Det anføres det pågældende sted, at en kompakt  

 struktur fås "partly as a result of the fact that the droplets to be  

 dried contain a relatively high proportion of dissolved salts". Hermed menes  

 selvsagt blot, at et indhold af sådant salt kan spille en rolle, ikke  

 at det i sig selv er bestemmende for strukturen.
Iøvrigt skal det  

 pointers, at da EP 97 484 er yngre end nærværende  

 ansøgning, kan det ikke benyttes til at belyse, hvordan fagmanden  

 ville vurdere den fra fransk patent 1 526 478 (svarende til Lykov) kendte  

 teknik, (hvortil ovenstående angivelse knytter sig) før  

 indleveringsdagen for nærværende ansøgning.
IV: De modholdte skrifter I Indsigelsesbegrundelsen er fremdraget  

 følgende skrifter:
(1)	W.
Masters, Spray Drying Handbook, Third Ed.  

 (1979), (MASTERS) (2)	US PS 3 956 521 (PISECKY) (3)	DE OS 2 122 237 (UTAG) (4)	M.V.
Lykov, "Heat and Mass .....", Trudy, Vol. 237,  

 p. 3-25 (1980) (LYKOV) (5)	US PS 3 735 792 (ASIZAWA) (7")	BULLETIN C-3 Det første skrift, MASTERS, beskriver nogle  

 konventionelle forstøvningstørringssystemer, og det er  

 egentligt ikke klart, med hvilket formål Indsigerne refererer til  

 pågældende skrift.
Det andet modholdte skrift, PISECKY, er det US  

 patentskrift, som kommenteres i nærværende ansøgnings  

 beskrivelse side 1. Dette US patentskrift er rettet på den  

 såkaldte totrinsproces, hvor sluttørringen foregår i et  

 fluidiseret leje uden for forstøvningstørringskammeret.
Denne  

 kendte proces har i forhold til fremgangsmåden ifølge  

 nærværende ansøgning den ulempe, at pulveret skal  

 tørres mere vidtgående i kammeret, end hvad der er optimalt ud  

 fra ønsket om at kunne anvende en høj temperatur for  

 tørreluften, som ledes til kammeret, og dermed opnå en god  

 varmeøkonomi, og/eller at undgå varmebeskadigelse af produktet.  

 Hertil kommer, at denne kendte totrinsproces ikke giver de sær-lige  

 produktegenskaber, som er beskrevet ovenfor.
 Det tredie skrift, UTAG, der af EPO's indsigelses-  

   afdeling betragtes som det mest relevante, er det tyske  

 offentliggørelsesskrift, som er diskuteret udførligt i  

 nærværende ansøgning side 3 og 4. Til supplering af denne  

 omtale tillader vi os at henvise til vore kommentarer i Appelbegrundelsen,  

 hvor det pågældende tyske offentliggørelsesskrift betegnes  

 D6. Vore nævnte kommentarer findes i Appelbegrundelsen side 9, linie 20  

 - side 12, linie 24.
 Skriftet (4), LYKOV, betragtes af Indsigerne som  

 det væsentligste modhold.
 Vi skal indledningsvis bemærke, at den  

 oversættelse Indsigerne har leveret af denne russiske artikel er  

 mangelfuld, idet den ikke har medtaget tegningerne 11 og 12, som er  

 målrig-tige gengivelser af to af de i artiklen beskrevne apparater, og  

 som er forsynede med detaillerede dimensionsangivelser.
 Lykov svarer i det væsentlige til fransk  

 patentskrift nr. 1 526 478, der er taget i betragtning ved udarbejdelse af  

 nærværende ansøgning og diskuteret i dennes  

 beskrivelse.
 Lykov er kommenteret i vor Appelbegrundelse under V. d)  

 side 12, linie 8 fra neden - side 16, linie 19), hvortil vi tillader os at  

 henvise.
Fremgangsmåden ifølge nærværende  

 ansøgning er ikke nærliggende på baggrund af Lykovs  

 lære.
Lykov er, på trods af den mere almene indledning,  

 forsåvidt angår den teknik som har lighed med det i  

 nærværende ansøgning anvendte, énsidigt rettet  

 på frembringelse af monogranulære korn og ikke agglomerater af  

 den art, som kræves i et instant mælkepulver, hvor der  

 ønskes agglomerater bestående af partikler, der er  

 sammenknyttede ved visse kontaktpunkter, hvilke agglomerater har en  

 ikke-kompakt struktur, der omfatter en betydelig mængde mellemrumsluft.  

 Når sådanne agglomerater indføres i vand, dispergeres de,  

 og de enkelte partikler fordeles let i vandet.
 Lykov har tydeligvis kun interesseret sig for fremstilling  

 af gødningsprodukter eller lignende, og i de patent-  

 ansøgninger, som er udarbejdet på basis af Lykovs opfindelse, er  

 der kun tale om fremstilling af sådanne.
 Den omstændighed, at Lykov helt ueksemplificeret  

 nævner, at hans fremgangsmåde også kan anvendes til  

 "products of the food industry", tilskynder ikke fagmanden til at anvende  

 Lykovs princip ved tørring af mælkeprodukter.
 Da Lykov ikke taler om "instante" næringsmidler, er  

 der ingen grund til at antage, at henvisningen til "products" of the food  

 industry" skulle vedrøre andet end tørring af  

 næringsmidler til monogranulære korn.
Hvis Lykov virkelig skulle have erkendt, at  

 tørringsprincipper med lighed til hans  

 gødningstørringsmetode skulle være velegnede til  

 tørring af mælkeprodukter, havde han selvsagt anført det.  

 Inden for forstøvningstørringsområdet udgør  

 mælkeprodukter så absolut den mest interessante gruppe.
Det er i  

 forbindelse med sådanne, at de største økonomiske  

 interesser ligger, og det er i forbindelse med sådanne der findes de  

 mest veldefinerede kvalitetskrav.
Det er derfor utænkeligt, at Lykov  

 ikke skulle have nævnt mælkeprodukter, hvis han mente at  

 fremgangsmåden var egnet til sådanne.
 Som diskuteret ovenfor har Indsigerne nu, i  

 modsætning til hvad tilfældet var i den tilsvarende  

 indsigelsessag ved EPO, indført det argument, at  

 mælkekoncentrater slet ikke rummer mulighed for dannelse af  

 monogranulære korn, og Indsigernes argumentation for, at Lykov skulle  

 gøre nærværende fremgangsmåde nærliggende, er  

 i høj grad bundet til denne udtalelse, der, som anført ovenfor,  

 ikke er korrekt.
Da Lykov beskriver fremstilling af produkter med en  

 struktur, som er uønsket ved tørring af mælkekoncentrat  

 til opnåelse af et instant pulver, ville det for fagmanden ikke  

 være nærliggende at overføre principper fra Lykovs metode  

 til mælketørring.
Hertil kommer, at hvis man på basis af  

 oplysningerne i Lykov ville søge at tørre mælkekoncentrat  

 under justering af temperaturerne, ville man ikke opnå et  

 tilfredsstillende produkt.
Således giver Lykovs apparater, som  

 illustreret på figurerne 11 og 12, en for kort afstand fra dyse til det  

 fluidiserede lag, hvorfor dråberne af mælkekoncentrat vil  

 nå dette med for stort fugtighedsindhold med det resultat, at produktet  

 vil bestå af partikler, som falder under nærværende  

 ansøgnings definition på monogranulære korn.
Sammenfattende kan vi derfor om Lykov sige, (i)	at fagmanden ikke ville finde nogen tilskyndelse  

 til at arbejde efter Lykovs principper ved tørring af  

 mælkeprodukter, (ii)	at han, hvis han forsøgte det, selv efter  

 passende justeringer af temperatur etc.,  ikke ville opnå  

 tilfredsstillende resultater, samt endelig (iii)	at han på ingen måde kunne forudse de  

 fordelagtige produktegenskaber, som fås, hvis Lykov-processen  

 ændres så vidtgående, at man når til den i  

 nærværende ansøgning omhandlede  

 fremgangsmåde.
Hvad angår de to sidste af de i  

 indsigelsesbegrundelsen fremdragne skrifter, nemlig ASIZAWA og BULLETIN C-3,  

 skal vi bemærke, at førstnævnte svarer til fransk  

 patentskrift nr. 1 423 090, som vi har omtalt i ansøgningens  

 beskrivelse under fremhævelse af, at apparatet ifølge dette  

 skrift er konstrueret til undgåelse af væsentlig kontakt mellem  

 det fluidiserede leje og partiklerne i  

 forstøvningstørringszonen, hvorfor det er uegnet til  

 opnåelse af det formål, som tilstræbes ved  

 nærværende ansøgning.
Til opnåelse af dette  

 kræves der nemlig kontakt mellem små partikler, som afdrives fra  

 det fluidiserede leje, og fugtige klæbende partikler til opnåelse  

 af den ønskede agglomerering.
 BULLETIN C-3 kan knap nok betragtes som et bevis på,  

 at det skulle være kendt at anvende ASIZAWA-processen til  

 mælkeprodukter, i alle tilfælde viser den intet om de  

 opnåede resultater.
V: Påstand Da Indsigerne ikke har anført noget, som viser  

 at den i nærværende ansøgning omhandlede opfindelse ikke  

 skulle opfylde patenterbarhedskriterierne, henstiller vi, at Indsigelsen  

 afvises og at der udstedes patent med beskrivelse og krav svarende til den  

 fremlagte ansøgning." Indsigeren kommenterede i skrivelse af 27. april 1992  

 ansøgers ovennævnte skrivelse som følger:
"..........1. Ang. den tilsvarende europæiske  

 sag 1.1.	Fra den europæiske appelsag  

 vedlægger vi en kopi af vort indlæg dateret 23. januar 1992 med  

 bilag, som bedes betragtet som et indlæg i den foreliggende sag, idet  

 vi specielt skal henlede opmærksomheden på afsnit 4, 4.5, 5 og  

 6.
 1.2.	Angående relevansen af EPO's  

 afgørelse af den tilsvarende europæiske indsigelsessag:
1.2.1.	Ansøgerne hævder, at denne  

 afgørelse "er uden al væsentlig relevans", idet et nærmere  

 studium af afgørelsen i den europæiske indsigelsessag skulle  

 vise, at D7 (der ikke kan figurere som modhold imod den foreliggende danske  

 ansøgning) skulle have haft en væsentlig betydning for denne  

 afgørelses udfald.
Ansøgerne giver imidlertid ingen begrundelse  

 for, hvorfor et nærmere studium af afgørelsen skulle føre  

 til denne konklusion.
 1.2.2.	Det skal bemærkes, at D7 aldrig citeres  

 alene i den europæiske afgørelse, jvf. f.eks. dennes side  

 17, linie 4 [agglomerering af mælkeprodukter kendt fra (D6), (D10) og  

 (D7) eller (D10)] etc.
 1.2.3.	Dette betyder, at hele argumentationen i den  

 europæiske afgørelse holder, hvis man sletter alle henvisninger  

 til D7, idet hvert af de diskuterede tekniske træk i alle  

 tilfælde er kendt fra mindst to kilder, også når D7 lades  

 ude af betragtning.
 1.2.4.	Derfor kan der ikke herske tvivl om, at den  

 europæiske afgørelse er særdeles relevant i den  

 foreliggende sag.
 1.3.	I øvrigt forstår vi ikke  

 ansøgernes bemærkninger i sidste afsnit på side 2 om, at  

 EPO ved afgørelsen har undladt at tage fornødent hensyn  

 til væsentlige patentmotiverende faktorer, specielt de særegne  

 og uforudsigelige produktegenskaber, da det hverken var eller er  

 sandsynliggjort endsige påvist, at sådanne faktorer  

 eksisterer.
2.	"Opfindelsen og dens resultater" 2.1.	Da ansøgernes afsnit II med  

 påstand om (I) overraskende gode produktegenskaber (med henvisning til  

 Annex I) og (II) procesmæssig overlegenhed i forhold til kendte  

 fremgangsmåder (med henvisning til Annex II) er indholdsmæssigt  

 identisk med de tilsvarende påstande i ansøgernes  

 europæiske appelbegrundelse af 13. marts 1991, skal vi henvise til  

 vores udførlige imødegåelse af disse påstande i  

 afsnit 4 (ingen overraskende gode produktegenskaber) og afsnit 4.5  

 (kommentarer til Hr.
Arne Skjold Petersens erklæring) i vedlagte  

 indlæg af 23. januar 1992 og her blot rekapitulere:
 (I)	Ganske vist fremgår det af Jan Pisecky's  

 "20 Years ..." (Annex I), at MSD- produktet udviser forbedret risledygtighed  

 og partikelspektrum i forhold til det traditionelt fremstillede produkt,  

der er valgt til sammenligning i nævnte artikel, men ikke desto  

 mindre er MSD-produktet ikke overlegent i forhold til traditionel  

 fremstillede produkter, der var kommercielt tilgængelig før  

 ovennævnte ansøgnings indleveringsdag, jvf. f.eks. pulver 5  

 omtalt i den 251. beretning fra Statens Forsøgsmejeri.
 (II)	Ingen af påstandene om  

 procesmæssig overlegenhed i Annex II kan stå for en nærmere  

 prøvelse.
3.	Kommentarer til ansøgernes afsnit III 3.1.	Re afsnit 1 og 2 (om "med hensigt"  

 udvalgte driftsdata):
 De i afsnit II (nærmere betegnet afsnit 1.) i vort  

 indlæg af 8. oktober 1990 (i det følgende betegnet "vort  

 første indlæg") angivne driftsdata for AFS-, TSFS- og  

 STFS-processerne for tørring (og agglomerering) af sød- og  

 skummetmælk er taget fra MASTERS (dok. (1)), der som nævnt er en  

 standardhåndbog inden for forstøvningsteknologien, samt fra  

 PISECKY (dok. (2)). Hensigten med denne "udvælgelse" er at vise typiske  

 driftsdata (velkendte for enhver fagmand) for de tre kendte procestyper, mere  

 specifikt: tørregas- temperaturer (specielt i beskadigelse af  

 produkterne, og fugtighedsindholdet af produkter og delvis tørrede  

 produkter.
 3.2.	Re afsnit 3-12 (om muligheden for dannelse  

 af monogranulære korn ved tørring af mælkeprodukter):
 3.2.1.	Ansøgerne hævder, at den opdeling  

 af procesresul-    taterne, vi har opstillet i afsnit 3.2.4 i vort  

 første indlæg, er oversimplificeret, idet der ved tørring  

 af mælkekoncentrater, eksemplificeret ved vallekoncentrater, ikke blot  

 kan dannes (de ønskede) ag-  glomerater (eller en sammenhængende  

 kage af mælkepartikler), men også monogranulære  

 korn.
 Som det vil fremgå af det følgende, er denne  

 påstand imidlertid uden betydning for vores konklusion (i afsnit  

 3.2.3.), som har følgende indhold:
 "selvom LYKOV (dok. (4)) giver en detaljeret beskrivelse  

 af tørring og granulering af saltopløsninger, hvorved der  

 dannes monogranulære korn udvisende den såkaldte  

løgskalstruktur, ville en fagmand, der stod over for den til  

 grund for opfindelsen liggende opgave, ikke af denne grund finde dette  

 skrift irrelevant".
 3.2.2.	Fagmanden ville nemlig være klar over, at  

 dannelse af monogranulære korn i form af korn med  

 løgskalstruktur forudsætter, at den (delvis tørrede)  

 dråbe udviser visse viskositets- og befugtningsegenskaber, når  

 den møder en partikel, og for det andet vide, at (delvis  

 tørrede) dråber af mælkekoncentrater ikke udviser  

 de egenskaber, som er nødvendige for, at der kan dannes  

 mælkeprodukter med løgskalstruktur.
 Fagmanden, som har til opgave at fremstille  

 mælkeprodukter i form af agglomerater og undgå dannelse af  

 monogranulære korn, vil altså i kraft af selve udgangsmaterialets  

 natur være garderet mod dannelse af monogranulære korn med  

 løgskalstruktur ved anvendelse af den af LYKOV beskrevne  

 metode.
 3.2.3.	Essensen af ansøgernes påstand er  

 altså: "Men fagmanden ville alligevel betragte LYKOV (dok. (4)) som  

 irrelevant, fordi han ikke kunne udelukke muligheden for (eller måske  

 direkte ville forvente), at der (ved visse driftsomstændigheder) kunne  

 dannes monogranulære korn, nemlig i form af partikler, der er praktisk  

 taget fuldstændigt sammensmeltede eller sammenflydende".
 3.2.3.1.	Denne påstand søges underbygget  

 med data fra en forsøgsrapport fra 19. juni 1978 vedrørende  

 tørring af vallekoncentrat ved forstøvning over et fluidiseret  

 leje, der skal sandsynliggøre dannelse af monogranulære korn i  

 form af praktisk taget fuldstændigt sammensmeltede eller sammenflydende  

 partikler.
3.2.3.2.	Det skal ikke bestrides, at der ved visse  

 tørrings- og agglomereringsprocesser under visse driftsbetingelser,  

 f.eks. ved den omtalte tørring af vallekoncentrat ved  

 forstøvning over et fluidiseret leje (ved ikke nærmere  

 angivne procesbetingelser), kan dannes monogranulære korn ved  

 "sintring af materialet i termoplastisk tilstand", jvf.
ABB. 10.52, side 270  

 i Kessler's Lebensmittel-Verfahrenstechnik (dvs.
D3 fremsendt med vort brev  

 af 20. december 1990).
Det skal i denne forbindelse bemærkes, -	at netop valle som bekendt kan give et produkt med  

 udprægede termoplastiske egenskaber, og -	at en nærmere analyse og vurdering af  

 ansøgernes dokumentationsmateriale ikke er mulig på grund af  

 totalt manglende oplysninger om processens lay-out og driftsbetingelser.
3.2.3.3.	På trods af disse væsentlige  

 mangler, kan man dog drage én væsentlig konklusion ud fra dette  

 dokumentationsmateriale: Det må afvises som irrelevant, fordi  

 ansøgerne ved disse forsøg har anvendt den såkaldte  

 "spray fluidiser proces" [som f.eks. er illusteret i fig. 7 i LYKOV (dok.  

 (4))].
Denne proces omfatter tørring og agglomerering i ét  

 trin, nemlig i en fluid bed, uden  anvendelse af  

 forstøvningstørring, idet den væske, der skal  

 tørres, forstøves over eller i den fluidiserede masse.
Denne  

 tørringsproces er i øvrigt omtalt på beskrivelsens side  

 4, linie 10-23, hvor den i linie 19-20 (med rette) er karakteriseret som "en  

 fremgangsmåde af anden art end fremgangsmåden ifølge  

 opfindelsen".
 3.2.3.4	Hvis man "modificerede" LYKOV-processen,  

 således at man lukkede for tørregassen til  

 forstøvningstørringszonen, ville LYKOV-processen altså  

 konvergere mod spray fluidiser processen.
3.2.3.5	Da det imidlertid netop er et væsentligt  

 træk ved LYKOV-processen, at der foregår en væsentlig  

 tørring i forstøvningstørringszonen (jvf.
LYKOV, side  

 17, afsnit 3), må denne "modifikation" karakteriseres som en  

 modifikation til ugenkendelighed.
 3.2.3.6	Risikoen for dannelse af monogranulære  

 granuler foreligger således ikke, for så vidt angår  

 dannelse af produkter med løgskalstruktur.
 Risikoen for dannelse af monogranulære granuler kan  

 ganske vist forekomme, for så vidt angår dannelse af praktisk  

 taget fuldstændigt sammensmeltede eller sammenflydende partikler, men  

 kun såfremt man eliminerer det for LYKOV-processen karakteristiske  

 træk (væsentlig tørring i forstøvningszonen).
 Hermed er det godtgjort, at den i ovenstående punkt  

 3.2.1. omtalte konklusion fortsat står ved magt.
3.2.4.	Dette betyder, at fagmanden under alle  

 omstændigheder ville forudse, i)	at det vil være muligt at  

 undgå dannelse af sådanne monogranulære korn ved anvendelse  

 af LYKOV-metoden til tørring og agglomerering af  

 mælkeprodukter.
Desuden ville han vide, ii)	hvordan man skal undgå dannelsen  

 af sådanne monogranulære korn.
3.2.4.1.	Denne erkendelse kan for det første  

 hentes fra den almene tekniske fagviden, idet i)	fremstilling af agglomerater af  

 mælkepartikler (med ikke-kompakt struktur) er en velkendt  

 standardmetode i mælketørringsteknologien, jvf. vort  

 første indlæg, se specielt MASTERS (dok. (1)) side 576, afsnit  

 (c) med omtale af STFS-metoden, hvor tørring og agglomerering  

 gennemføres både i  

 forstøvningstørringszonen (hvortil der returneres fine  

 partikler fra fluid-bed'en) og i den (separat anbragte) fluid-bed zone  

 (hvor de fra forstøvningszonen udtagne endnu noget fugtige partikler  

 agglomereres yderligere) under dannelse af en række  

 mælkeprodukter (bl.a. sødmælks- og vallepulver) "of coarse  

 size, being free of fines and possessing a high degree of flowability,  

 wettability and dispersibility", dvs. produkter med typiske  

 "agglomerategenskaber, altså netop ikke i form af monogranulære  

 korn.
 Som nævnt i afsnit 3.3.1. i vort første  

 indlæg er den foreliggende opfindelse netop en nærliggende  

 anvendelse af LYKOV-processen tilvejebragt ved "LYKOVISERING" af den kendte  

 STFS-teknologi, hvor man (inviteret dertil af LYKOV, jvf. side 23, linie 1-7  

 og for at eliminere den i afsnit 3.3.2. i vort første indlæg  

 omtalte "indbyggede ulempe" ved STFS-processen) flytter den fluidiserede  

 masse fra en særskilt enhed til bunden af  

 forstøvningstørringskammeret og recirkulerer fint materiale fra  

 afgangsgassen ikke direkte til forstøvningstørringszonen (som i  

 STFS-teknikken), men til den fluidiserede masse (som i LYKOV-teknologien,  

 jvf. fig. 9 i LYKOV).
ii)	Indstilling af drifsparametre ved  

 agglomeratfremstilling er en ren håndværksmæssig  

 foranstaltning, som er velkendt fra bl.a.
STFS-teknologien.
3.2.4.2.	For det andet kan denne erkendelse hentes fra  

 UTAG (dok. (3)), der i)	beskriver fremstilling af  

letopløselige agglomerater, dvs. agglomerater med ikke-kompakt  

 struktur, af bl.a. mælkeprodukter ved en to-trinsmetode, der i  

 øvrigt nøje svarer til LYKOV, bortset fra, at  

 forstøvningstørringen foretages i modstrøm, og ii)	indeholder angivelse af driftsbetingelser,  

 fugtighedsindhold af det til fluid bed'en overførte materiale,  

 temperatur i fluid bed etc., der sikrer dannelse af (letopløselige)  

 agglomerater (med ikke-kompakt struktur), jvf. i øvrigt også  

 sidste afsnit på side 17 i oversættelsen af LYKOV (dok.  

 (4)).
 3.2.5.	Hermed skulle det være godtgjort med  

 tilstrækkelig tydelighed, at LYKOV er et relevant modhold, også  

 når man tager ansøgernes seneste bemærkninger i  

 betragtning.
 3.2.6.	Endelig skal det påpeges, at den ene  

 angivelse af fugtighedsindholdet i krav 1, punkt c) "tilstrækkeligt til  

 agglomerering under dannelse af klynger, men mindre end det  

 fugtighedsindhold, som ville medføre dannelse af monogranulære  

 korn" ikke udgør en konkret teknisk anvisning, medens den anden (mere  

 konkrete) anvisning "et fugtighedsindhold i intervallet 2-16%" er kendt fra  

 UTAG.
4.	Bemærkninger angående de modholdte  

 skrifter 4.1	Om relevansen og brugen af MASTERS (dok. (1))  

 og PISECKY (dok. (2)) henviser vi til vore bemærkninger i  

 overstående afsnit 3.1.
 4.2	Om fortolkningen af den tekniske lære, der  

 gives i UTAG (dok. (3)), henvises til afsnit 5 c) ["What is disclosed in  

 UTAG?] i det i overstående afsnit 1.1 omtalte indlæg.
 4.2.1.	UTAG er naturligvis et særdeles relevant  

 skrift, idet det angår en integreret  

 forstøvningstørrings- og fluid bed proces til tørring og  

 agglomerering af mælkeprodukter, hvor den fluidiserede masse er anbragt  

 nederst i forstøvningstørringskammeret.
 4.2.2.	Den eneste forskel mellem UTAG- og  

 LYKOV-processen består i, at UTAG arbejder med  

 forstøvningstørring i modstrøm, medens LYKOV  

 arbejder i medstrøm.
4.3	Hvilken teknisk lære kan man drage af LYKOV  

 (dok. (4))? 4.3.1.	Er det korrekt, når ansøgerne  

 hævder, at LYKOV ("på trods af den mere almene  

 indledning") ensidigt er rettet på frembringelse af  

 monogranulære korn? 4.3.2.	Efter vor opfattelse er svaret på dette  

 spørgsmål nej, idet der gives en klar teknisk anvisning i de  

 sidste tre linier på side 22 og på side 23, som siger:
 "selvom LYKOV-processen ovenfor er illustreret i  

 forbindelse med anvendelse til tørring og granulering af  

 gødningsstoffer, vil den naturligvis også kunne anvendes til  

 tørring og granulering af en lang række andre materialer, bl.a.  

 vil den være velegnet til tørring og granulering af  

 termoplastiske, hygroskopiske og varmefølsomme materialer, bl.a.  

 "products of the food industry".
 Denne fortolkning af LYKOV blev også anlagt ved  

 afgørelsen af den tilsvarende europæiske indsigelsessag, jvf.  

 punkt 9.26 og 9.27 i den europæiske afgørelse.
I denne forbindelse skal det for den gode ordens skyld  

 bemærkes, at ansøgernes kritik af disse punkter i deres  

 europæiske appelindlæg, jvf. dettes side 13-16, ikke er holdbar,  

 bl.a. fordi -	LYKOV's ovenfor gengivne slutbemærkninger ikke  

 er "distinct from or even in contradiction with the integral teaching of doc.  

 (4)", -	EPO's kombination af UTAG (dok. (3)) og LYKOV (dok.  

 (4)) ikke med rette kan karakteriseres som en hindsight-betragtning, og -	argumentet på side 15 ("At least there is  

 ..."), som bygger på en påstand om tilvejebringelse af et  

 agglomereret produkt med overraskende fordelagtige egenskaber ikke holder,  

 idet det som forklaret i punkt 2.1. ovenfor hverken er godt- eller  

 sandsynliggjort, at sådanne egenskaber er tilvejebragt.
4.3.3.	Selvom LYKOV specielt illustrerer anvendelsen af  

 sin proces med tørring og granulering af gødningsstoffer,  

 hvorved der dannes monogranulære korn (med løgskal-  struktur),  

 findes der intet grundlag for ansøgernes påstand om, at  

 fagmanden skulle få det indtryk af LYKOV's artikel, at det skulle  

 være et karakteristisk træk ved LYKOV processen, at der  

 ved denne alene kan fremstilles produkter i form af  

monogranulære granuler.
Derfor ville en fagmand, der stod over  

 for opgaven at tørre og agglomerere mælkeprodukter som forklaret  

 i ovenstående afsnit 3.2., ikke skulle overvinde nogen tekniske  

 fordomme for at tage LYKOV's lay-out i anvendelse.
Tværtimod ville han straks erkende, -	at de med UTAG-processen forbundne ulemper (ved  

 anvendelse af forstøvningstørring i modstrøm) kan  

 elimineres ved anvendelse af LYKOV's lay-out (med  

 forstøvningstørring i medstrøm), og -	at der ved denne proces kan fremstilles et produkt  

 bestående af agglomererede mælkepartikler.
4.3.4.	I forbindelse med ansøgernes spekulative  

 betragt-    ninger over, hvad LYKOV har vidst, tænkt og ment, skal vi  

 for den gode ordens skyld bemærke, at man ved vurderingen af et  

 modholds tekniske lære skal anlægge ikke subjektive, men  

 objektive kriterier, dvs. ikke stille spørgsmålet: Hvad  

 tænkte LYKOV?, men derimod stille spørgsmålet: Hvad ville  

 en fagmand have tænkt ved læsning af dette modhold? 5.	Konklusion 5.1	Ansøgerne har søgt at argumentere  

 for eksistens af opfindelseshøjde af tre grunde:
 1)	Fordi processens lay-out er patenterbar per  

 se i forbindelse med forstøvningstørring og agglomerering  

 af mælkeprodukter, idet dannelsen af mælkeagglome-  

  rater, dvs. ikke  monogranulære mælkegranuler, skulle  

 være overraskende og uventet.
 Som vist ovenfor er det imidlertid nærliggende at  

 vælge LYKOV-processens lay-out.
 2)	Fordi det specifikke valg af procesparametre,  

 såsom gastemperaturer, gashastigheder, tryktab, afstand mellem dyse og  

 fluid bed, etc. ikke skulle være nærliggende for en  

 fagmand.
 Som vist ovenfor er det imidlertid nærliggende for  

 en fagmand at vælge de i patentkravene angivne  

 parameterintervaller.
 3)	Fordi de ved processen fremstillede produkter skulle  

 udvise overraskende gode materialeegenskaber, samt fordi selve processen  

 skulle udvise overraskende gode driftsmæssige egenskaber.
 Som vist ovenfor er det imidlertid hverken godtgjort eller  

 sandsynliggjort, at de ved processen fremstillede produkter udviser  

 materialeegenskaber, der udmærker sig i forhold til egenskaberne ved  

 produkter, der er fremstillet under anvendelse af kendt teknik, og der findes  

 heller ikke nogen indikation for, at der skulle være opnået nogen  

 procesmæssige fordele udover, hvad en fagmand måtte  

 forvente.
5.2	Da de i krav 1-10 omhandlede fremgangsmåder  

 således ikke udviser opfindelseshøjde, bør  

 ovennævnte ansøgning ikke føre til patent...." I duplik af 22. december 1992 udtalte ansøgeren  

 bl.a.:
I: Førsteinstansafgørelsen og  

 appelsagen vedrørende EP 97 484 Som bilag til indlægget af 27. april 1992 har  

 indsigerne til det danske Patentdirektorat indleveret en kopi af deres  

 indlæg dateret 23. januar 1992 i appelsagen mod EP 97 484.
Vi vedlægger derfor kopi af vore  

 bemærkninger dateret 12. maj 1992, hvori der tages stilling til det  

 i nævnte indlæg anførte og anføres yderligere  

 bevisligheder.
Vi vedlægger endvidere kopi af de til nævnte  

 bemærkninger hørende bilag som specificeret i  

 følgeskrivelsen til nærværende duplik.
Vi anmoder om, at  

 nævnte akter fra appelsagen betragtes som del af nærværende  

 duplik.
 Indsigerne forsøger i indlægget af 27. april  

 1992, afsnit 1.2 - 1.3 atter at påvirke Patentdirektoratets vurdering  

 af denne sag ved at henvise til den af EPO i førsteinstans trufne  

 afgørelse.
 I den forbindelse skal vi fastholde, at  

 EPO-afgørelsen er truffet på et andet grundlag end det i  

 nærværende sag foreliggende, fordi man ved EPO har betragtet  

 bilag D7 som hørende til kendt teknik.
Af begrundelsen for afgørelsen fremgår, at D7  

 har haft væsentlig betydning for udfaldet.
Således henvises der i  

 afgørelsen (som indsigerne tidligere har indsendt til Direktoratet)  

 side 17, linie 4 til "(D6), (10) and in particular (D7)", og i de  

 følgende otte linier gives en forklaring som kun er relevant  

 for D7, og som øjensynligt er afgørende, eller i hvert  

 tilfælde væsentlig for, at man har fundet anvendelse af Lykov's  

 RKSG-apparat til mælkeprodukter nærliggende.
Fra D6 og D10  

 refereres intet.
Som nævnt vedrører den pågældende  

 forklaring kun D7, og indsigernes påstand i afsnit 1.2.3 er derfor  

 usand.
I afgørelsen side 18, næstsidste afsnit og  

 side 22, næstsidste afsnit, fremhæves det, at D7 angiver visse  

 tempera- turintervaller, hvilke intervaller ikke findes i de andre modhold,  

 og side 23, andet afsnit fremhæves, at D7 angiver et relevant interval  

 for fugtighedsindholdet, hvilket interval heller ikke findes i andre af  

 modholdene, medens det side 9, femte afsnit fremhæves, at D7 angiver et  

 særligt interval for partikelstørrelsen, som heller ikke  

 umiddelbart ses at genfindes i andre af modholdene.
Den omstændighed at  

 D7 de pågældende steder citeres sammen med andre modhold, som  

 rummer andre oplysninger, giver ingen grund til at antage, at D7 ikke skulle  

 være afgørende for udfaldet.
 Alene af den grund at D7 ikke kan modholdes  

 nærværende ansøgning, bør Patentdirektoratet derfor  

 træffe afgørelse i sagen uden nogen som helst hensyntagen til  

 den appellerede EPO-afgørelse.
 Indsigernes bemærkning  i afsnit 1.3 angående  

 produktegenskaber virker ejendommelig og rejser tvivl om, hvorvidt indsigerne  

 overhovedet har læst vor imødegåelse af 9. september 1991.  

 Vi henviser i øvrigt til den nedenfor givne forklaring af de  

 særlige produktegenskaber.
II: Opfindelsens resultater: Produktegenskaber og  

 procesmæssige fordele I forbindelse med diskussion af produktegenskaberne  

 henviser indsigerne til deres indlæg af 23. januar 1992 i  

 EPO-appelsagen, og vi tillader os derfor tilsvarende at henvise til vort  

 indlæg af 12. maj 1992 i nævnte sag, hvor der i kapitlet I.  

 Product Characteristics, side 2-4, bl.a. tages stilling til alle indsigernes  

 argumenter vedrørende produktegenskaber.
Under henvisning til J.
Pisecky's redegørelse af  

 14. april 1992 ("Comments to the Opposition") (kopi vedlagt) forklares  

 det, at det ved korrekt vurdering af resultaterne i rapporten fra statens  

 Forsøgsmejeri fremgår, at den gennemsnitlige  

 partikelstørrelse af agglomerater fremstillet ved fremgangsmåden  

 ifølge nærværende ansøgning, dvs. produkterne a) og  

 b) er væsentligt større end af de kendte produkter, samt at  

 mængden af fine partikler er meget mindre end i de kendte  

 produkter.
I den pågældende redegørelse forklarer  

 opfinderen endvidere, at de forholdsvis lave værdier (dvs. gode) for  

 risledygtighed, som fås med nogle af de kendte produkter,  

 udmærket kan forklares med den manglende reproducerbarhed af  

 analysemetoden, når der anvendes forskellige apparater.
Dette finder  

 Dr.
Pisecky (hovedopfinderen i nærværende ansøgning) meget  

 sandsynligt, og det skal bemærkes, at det er ham, som har udviklet og  

 publiseret den pågældende analysemetode, og at Niro A/S  

 fremstiller og sælger apparater til bestemmelsen, hvorfor opfinder og  

 ansøgerne må have de største erfaringer med metoden.
 Hertil kommer, at da der i rapporten fra Statens  

 Forsøgsmejeri ikke er nogen oplysninger om oprindelsen af de ti  

 prøver, men det blot er angivet, at disse er fremstillet kommercielt,  

 behøver de ikke nødvendigvis at være det direkte resultat  

 af en tørringsproces, hvorfor de forholdsvis lave værdier for  

 risledygtighed for to af prøverne også kan skyldes, at disse  

 materialer har været efterbehandlet.
 I den nævnte redegørelse henleder opfinderen  

 også opmærksomheden på en artikel af Hols and  

 Steenbergen: Agglomeratie verbetert melkpoedereigenschappen,  

 procestecknologie, Nr. 8, p. 18-21 (august 1991) (kopi vedlagt med  

 oversættelse).
 Denne artikel, hvis forfattere ikke er tilknyttede eller  

 på nogen måde er afhængige af ansøgerne, efterlader,  

 når den læses i forbindelse med opfinderens kommentarer dertil i  

 nævnte redegørelse, ingen tvivl om, at MSD (dvs.  

 fremgangsmåden ifølge nærværende opfindelse) giver  

 et mælkepulver med særlige og overlegne egenskaber.
 Således betragter artiklen af Hols og Steenbergen  

 tydeligt MSD-produktet som hørende til en klasse for sig, med  

 overlegne egenskaber med hensyn til gennemsnitlig partikeldiameter,  

 fravær af fine partikler, befugtelighed og dispergerbar-  hed og endda  

 opløselighed (omend dette er mindre betydningsfuldt i  

 nærværende sammenhæng). Endvidere er den særdeles  

 overlegne befugtelighed opnået under anvendelse af væsentligt  

 mindre leci-thin, en hvad der bruges for at opnå væsentligt  

 ringere resultater med totrinstørringsproduktet (med eller uden  

 tilbageførelse af fines).
 Vi finder, at ovenstående, i kombination med den  

 yderligere forklaring i vort indlæg af 12. maj 192 og opfinderens  

 "Comments to the Opposition" af 14. april 1992 godtgør, at der ved  

 fremgangsmåden ifølge opfindelsen kan opnås særligt  

 gode produktegenskaber.
Indsigerne har søgt at rejse tvivl om Arne Skjold  

 Petersens erklærings omtale af produktets "outstanding reconstitution  

 properties and outstanding flowability". Disse egenskaber fremgår  

 imidlertid også af brochuren "Te Rapa Dairy Factory Expansion  

 Project", der er vedlagt som bilag til vort indlæg af 12.5.92 i  

 EPC-sagen.
Det drejer sig om en brochure fra et firma, som er  

 uafhængigt af ansøgerne, hvori man, efter at have haft  

 MSD-anlægget i drift i næsten en hel sæson, under  

 overskriften: "Te Rapa's Niro drier is unequalled in flexibility, capability  

 and customer-specific service" bruger bl.a. følgende udtryk til at  

 karakterisere kvaliteten af produktet:
-	exceptional flowability characteristics -	excellent instant properties -	good agglomeration -	very low amount of fines Samme sted anføres endvidere: "the multistage Niro  

 drier offers Te Rapa customers a number of major advantages".
Fremgangsmådens overlegenhed i procesmæssig  

 henseende affærdiger indsigerne blot med udtalelsen, at de ikke kan  

 stå for en nærmere prøvelse.
Da denne påstand er  

 anført ganske uden forklaring endsige dokumentation, skal vi  

 indskrænke os til blot som eksempel på procesmæssig  

 overlegenhed at fremhæve den forbedrede varmeøkonomi i forhold  

 til tørringsprocesser, hvor det fluidiserede leje ikke findes i bunden  

 af tørrekammeret, men uden for dette.
Ved fremgangsmåden  

 ifølge opfindelsen kan en større andel af tørringen ske  

 i det fluidiserede leje end ved disse kendte fremgangsmåder.
Endvidere  

 kan der ved fremgangsmåden ifølge opfindelsen anvendes en  

 højere temperatur for den primære tørreluft end for  

 nævnte kendte fremgangsmåde (og oven i købet med  

 væsentlig lavere afgangstemperatur), som følge af at de i  

 forstøvningstørringszonen værende partikler har  

 større fugtighedsindhold og derfor beskyttes bedre af  

 fordampningsvarmen mod varmebeskadigelse.
 Ingen fagmand vil bestride, at de nævnte to  

 forskelle bevirker en bedre varmeøkonomi.
 Med hensyn til fremgangsmådens overlegenhed til  

 tørring af særligt vanskelige produkter henvises til  

 forklaringen i vort vedlagte indlæg i EPO-appelsagen.
 Det er således fuldt ud dokumenteret, at  

 fremgangsmåden giver uforudsigelige, unikke produktkvaliteter og  

 endvidere driftsmæssige fordele.
III: Indsigernes generelle udtalelser om  

 agglomerering af mælkepulver I indsigelsesbegrundelsen af 8. oktober 1990  

 anfører indsigerne under punkterne 3.2.2 og 3.2.4 at  

 spørgsmålet om, hvorvidt der dannes monogranulære korn  

 eller agglomerater, ikke bestemmes af tørringsprocessen men af den  

 tørrede væskes egenskaber, samt at mælkekoncentraters  

 viskositet og befugtningsevne over for mælkepulver ikke åbner  

 mulighed for dannelse af monogranulære korn, idet der enten dannes  

 agglomerater eller en sammenhængende kage af mælkepartikler.
 Af indsigernes andet indlæg, afsnit 3,  

 fremgår, at man nu har erkendt, at denne påstand ikke var  

 holdbar.
I stedet hævder man nu, at mælkekoncentrater  

 ikke udviser de egenskaber, som er nødvendige for at der kan dannes  

 mælkeprodukter med løgskalstruktur.
Denne påstand er ikke  

 underbygget.
 Man henviser ganske vist til, at D3 (Kessler) angiver, at  

 der kan dannes monogranulære korn ved sintring af materialet i  

 termoplastisk tilstand, men dette er da ingen sandsynliggørelse af, at  

 der ikke skulle kunne dannes en løgskal-   struktur.
 I øvrigt er det i nærværende  

 forbindelse ganske ligegyldigt, om tunge, monogranulære partikler af  

 mælkeprodukter (hvis de overhovedet kunne fremstilles i et  

 Lykov-apparat) ville have løgskalstruktur eller ej, det  

 afgørende er, at de er uønskede.
 Indsigerne fremhæver, at vor tidligere indleverede  

 forsøgsrapport, som viser dannelse af monogranulære  

 vallepartikler, vedrøre en tørring i fluidiseret leje, hvor  

 væskedråber forstøves over dette.
Lykov-processen har imidlertid meget stor lighed med en  

 sådan tørring, idet der også her er en udbredt kontakt  

 mellem væskedråber og partikler, ved hvilken væsken  

 fordeles på partiklernes overflade og fordamper herfra under dannelse  

 af monogranulære korn.
Det fremgår i øvrigt af Lykovs  

 artikel, at hans udgangspunkt og forbillede, som han har modificeret til et  

 ændret apparat, var spray fluidizeren.
 Der er derfor ingen basis for at hævde, at  

 Lykov-processen af fagmanden ikke måtte opfattes som en  

 fremgangsmåde til opnåelse af monogranulære korn,  

 også hvis udgangsmaterialet var mælkeprodukter.
 I afsnittet 3.2.4 bruger indsigerne mange ord på at  

 forklare, at fagmanden under alle omstændigheder ville forudse, at det  

 ville være muligt at undgå dannelse af monogranulære korn  

 ved anvendelse af Lykov-metoden til tørring og agglomerering af  

 mælkeprodukter.
 Denne argumentation er for en væsentlig del  

 gentagelser, som vi tidligere har kommenteret i denne sag eller som er  

 kommenteret i vore indlæg i EPO-sagen, hvorfor vi til fremhævelse  

 af dens manglende relevans her blot skal fremhæve, at en  

 fremgangsmåde, som den i nærværende ansøgning  

 omhandlede, som giver et i høj grad agglomereret mælkepulver,  

 ikke kan udføres i et apparat som det, der beskrives af Lykov, som det  

 dokumenteres i det umiddelbart herefter følgende kapitel.
IV: De modholdte skrifter LYKOV omtales udførligt også i  

 indsigernes andet indlæg.
 Vi skal i denne forbindelse anholde den i indlæggets  

 afsnit 4.3.2 anførte "gengivelse", hvor indsigerne tilsyneladende  

 søger at vildlede Patentdirektoratet, idet man ved at gengive en tekst  

 i anførselstegn og med mindre liniebredde giver indtryk af, at der er  

 tale om et citat eller en direkte oversættelse af de  

 pågældende linier fra Lykov, hvortil der henvises.
 Den af indsigerne gengivne tekst er imidlertid ikke en  

 oversættelse, men en af indsigerne forfattet forklaring, som kun har  

 partiel modsvarighed hos Lykov.
 Vi har tidligere forklaret, hvorfor fagmanden, som  

 følge af den manglende specifikke henvisning til mælkepulver,  

 ikke vil opfatte "Products of the food industry" som omfattende dette,  

 ligesom vi har argumenteret, at fagmanden ikke har grund til at antage, at  

 Lykov's henvisning til "products of the food industry" refererer til andet  

 end fremstilling af monogranulære korn heraf, idet hele Lykov's  

 beskrivelse med den gentagne forklaring af betydningen af "embryos"  

 udelukkende er rettet på fremstilling af monogranulære  

 partikler.
 I modsætning til hvad indsigerne hævder i  

 afsnit 4.3.3, gør Lykov's fremhævelse af betydningen af  

 "embryos" som kerner for partikeldannelsen fremstillingen af  

 monogranulære korn til et karakteristisk træk ved  

 Lykov-processen.
I forbindelse med diskussionen af Lykov skal vi  

 fremhæve, at Lykov ikke anfører, at betingelser, som  

 muliggør agglomerering, kan tilvejebringes ved anvendelse af hans  

 apparat.
Dette skyldes ikke alene, at han ikke ønsker agglomerering  

 (der giver hurtigt opløselige produkter som følge af stor  

 overflade og evne til desintegrering i primærpartikler), men derimod  

 monogranulære korn (der er relativt langsomt opløselige, som det  

 kræves af gødning), men også at en fremgangsmåde som  

 den i nærværende ansøgning omhandlede, der resulterer i et  

 i høj grad agglomereret mælkepulver ikke kan  

 udføres i de af Lykov beskrevne apparater.
 For at bevise dette og for at demonstrere andre  

 væsentlig forskelle mellem Lykov og nærværende  

 ansøgning henviser vi til vedlagte Table 1: "Comparison of various  

 heat balance calculations on RKSG-2.8 and MSD" og til de tilhørende  

 sider, som oplyser om grundlaget for beregningerne i nævnte tabel 1.  

 MSD (multi stage drying) er betegnelsen for fremgangsmåden  

 ifølge nærværende ansøgning.
 De i Table 1 anførte resultater er beregnet  

 på basis af driftbetingelserne for apparatet RKSG-2.8 på side 17  

 hos Lykov (oversættelsens side 19). Baseret på de der  

 anførte betingelser er varmebalancen for apparatet RKSG-2.8 beregnet i  

 to tilfælde betegnet Case 1 og Case 2 svarende til de ekstreme  

 betingelser for grænserne, der anføres af Lykov.
 Case 3 er beregnet til simulering af tørring af  

 instant sødmælkspulver (IWMP) på RKSG-2.8, dvs. den  

 varmebalance, som fagmanden må beregne, før han overhovedet kan  

 udtale sig om mulighederne for at tørre mælk på  

 RKSG-2.8.
 Driftbetingelserne er som i nærværende  

 ansøgnings Eksempel 2.
 Kolonnen til højre i tabellen (betegnet MSD) viser  

 massebalancen som fås ved anvendelse af parametrene fra  

 nærværende ansøgnings Eksempel 2, men i et større  

 anlæg svarende til Case 1 for så vidt angår  

 produktkapacitet.
 Massebalanceberegningerne er udført under  

 anvendelse af principper, som er velkendte for fagmanden og under anvendelse  

 af de varmekapacitetsværdier, som er vist på de sider, der er  

 hæftet til tabel 1. Værdierne af cpair og  

 cpvapour, der er funktion at temperaturen, blev beregnet under  

 anvendelse af en alment kendt trediegradsligning.
Af Table 1 fremgår det, at hvis de betingelser, som  

 er anvendt i eksempel 2 i nærværende ansøgning, skal  

 opnås i Lykov-apparatet RKSG-2.8 til fremstilling af  

 sødmælkspulver (Case 3), vil den beregnede  

 fluidiseringshastighed (pkt. 29 i Table 1 betegnet som "Boiling speed m/s")  

 være kun 0,07 m/sek.
En så ringe tørrelufthastighed vil  

 ikke være i stand til at tilvejebringe nogen fluidisering overhovedet.  

 Det fluidiserede leje vil "dø". Endvidere vil gassens opholdstid (pkt.  

 33 i Table 1 betegnet som "Gas retention time s") være ca. 1 minut.  

 Dertil kommer at pulveret ikke vil agglomerere som følge af ekstrem  

 lav lufthastighed i fribordet (pkt. 35 i Table 1 betegnet som "Free board  

 velocity m/s"), der ellers er en af de dominerende faktorer for  

 agglomerering.
Det kan udledes flere årsager til, at RKSG-2.8  

 tørreapparatet ikke kan drives til opnåelse af instant  

 sødmælkspulver, men hvis fagmanden blot udfører de  

 refererede simple beregninger vedrørende mulighederne for  

 tørring af "heat sensitive products of food industry" på det  

 pågældende apparat, vil han aldrig kunne nå til den  

 slutning, at apparatet vil være egnet til dette formål.
UTAG (DE-OS 2122237) beskriver, at der anvendes to  

 tørringsfaser, hvor den første er en  

 forstøvningstørringsfase, medens den anden er et fluidiseret  

 leje.
At disse to faser skulle befinde sig i samme beholder er på ingen  

 måde antydet.
 Der har i forbindelse med den tilsvarende EPC-sag  

 været fremført det argument, at UTAG's fremgangsmåde kun  

 synes gennemførlig, hvis man forudsætter anvendelse af et  

 fluidiseret leje i samme beholder som den, hvori forstøvningen finder  

 sted.
 Af to årsager finder vi ikke dette argument  

 acceptabelt.
For det første er der intet i UTAG, der tyder  

 på, at man faktisk har gennemført fremgangsmåden.
I  

 så fald ville ansøgningen omfatte et  

 udførelseseksempel.
For det andet kunne fremgangsmåden lige så vel  

 tændkes gennemført med et apparatur, hvor bunden af  

 tørrekammeret, hvor modstrømstørringen finder sted,  

 udmunder i den ene ende af et fluidiseret leje, gennem hvilket pulveret  

 passerer under den anden tørringsfase, som det i sig selv er kendt.
Et  

 sådan lay-out ville ikke have nogen lighed med det i ansøgningen  

 omhandlede, og iøvrigt heller ikke med Lykov's arrangement.
Det ville være ganske urimeligt at indfortolke en  

 teknisk lære i UTAG, som faktisk ikke findes i dette skrift, blot fordi  

 oplysningerne i skriftet er så uklare og mangelfulde, som  

 tilfældet er.
Vi tillader os at henvise til vor yderligere kommentarer  

 hertil i appelbegrundelsen og vort andet indlæg i appelsagen, hvor vi  

 bl.a. henviser til en Board of Appeal afgørelse, som fastslår,  

 at kun en tekniske lære, der er så velbeskrevet, at fagmanden kan  

 udøve den, kan tjene som prior art.
Ud over de ovenstående indvendinger mod indsigernes  

 mistolkning af UTAG, skal vi bemærke, at dette skrift, der tydeligvis  

 ikke angår tørring af sødmælk, skummetmælk  

 eller valle, jvf. anvendelsen af for-tørret luft, indeholder en del  

 angivelser, som nærmest leder bort fra det i nærværende  

 ansøgning omhandlede.
Se f.eks. side 5, øverst, hvor der  

 angives en restfugtighed på 8-20% som værende nødvendig  

 til agglomereringen.
Endvidere anvendelse af tørringstemperaturer i  

 forstøvningstørringsområdet på mellem 60 og  

 120?C (krav 5), samt endelig mod-  

  strømstørringen, der selvsagt umuliggør den samvirken  

 mellem forstøversky og fluidiseret leje, som er væsentlig ved  

 fremgangsmåden ifølge nærværende  

 ansøgning.
V: Påstand Da opfindelsen ikke er nærliggende på  

 basis af Lykov's eller UTAG's skrifter eller ud fra en kombination af disse,  

 samt da den giver særligt fordelagtige, ganske uforudsigelige  

 produktegenskaber og endvidere har driftsmæssige fordele, ser vi ikke  

 rettere, end at opfindelsen som karakteriseret i de foreliggende krav  

 må være patenterbar.
Vor påstand er derfor, at ansøgningen fremmes  

 til patent med beskrivelse og krav svarende til  

 fremlæggelsesskriftets...." Patentdirektoratet besluttede ved skrivelse af 29. oktober  

 1993 at udstede patent, idet indsigelsen blev afvist med følgende  

 begrundelse:
 ".... 2. Opfindelsen angår en fremgangsmåde  

 til fremstilling af et agglomereret mælkeprodukt ved kombineret  

 forstøvningstørring og tørring i et fluidiseret leje,  

 på den i krav 1 angivne måde.
 3. Som det også fremgår af Deres brev af  

 08.10.90, er den gennemførte fremgangsmåde ny.
 Der kan derfor gives Dem medhold i, at det der skal  

 afgøres er, om fremgangsmåden adskiller sig væsentligt  

 fra, hvad der er kendt.
4. Som kendt teknik fremdrager De blandt andet en artikel  

 af M.
V.
Lykov, "Heat and mass Transfer Processes in Manufacture of Mineral  

 Fertilizers", Vol. 237, p. 3 - 25 (1980).
 I nævnte artikel er det i den engelske  

 oversættelse side 23, linie 4 angivet, at der kan tørres  

 varmefølsomme materialer, herunder næringsmidler ved den i  

 artiklen omhandlede tørreproces i en spraytørrer/fluid bed  

 tørrer-granulator (RKSG).
 5. I Deres brev af 8.10-90 og 27.04.92 konkluderer De, at  

 det er nærliggende for en fagmand at vælge Lykov-processens  

 lay-out i forbindelse med tørring af mælk, og at  

 procesparametrene, såsom gastemperaturer, gashastigheder etc. alene  

 udgør en rutinemæssig indstilling, som uden vanskelighed kan  

 gennemføres af en fagmand.
 6. Det er imidlertid ikke påvist kendt ved  

 tørring af mælk, at de to tørretrin:
-	forstøvningstørring i medstrøm i  

 den øvre del af et tørrekammer ved tørregastemperaturer  

 på 200 - 400?C kombineret  

 med -	tørring i modstrøm i den nedre del af  

 apparater i en fluid bed, hvor temperaturerne for den opad rettede  

 tørregas på 10 - 150?  

 C samvirker til opnåelse af særligt gode  

 produktegenskaber, såsom et agglomereret produkt med en  

 partikelstørrelsesfordeling i det væsentlige mellem 200 og 750  

 µ, under fravær af fine partikler, med overlegen befugtelighed,  

 dispergerbarhed risledygtighed og endda opløselighed.
 7. Det må medgives ansøgeren, at de  

 refererede simple beregninger vedrørende tørring af "heat  

 sensitive products of food industry" på det pågældende  

 apparat ikke vil tilskynde en fagmand til at udnytte Lykov processen i  

 forbindelse med tørring af mælk.
 8. Vi mener heller ikke, der i Lykov skriftet findes  

 angivelser, der tilskynder fagmanden til at udnytte processen specielt i  

 forbindelse med tørring af mælk, og vi kan derfor ikke give Dem  

 medhold i, at opfindelsen er nærliggende på basis af Lykovs  

 artikel.
 9. Det fremgår af Deres brev af 08.10.90, at det  

 ifølge UTAG (DE offentliggørelsesskrift nr. 2122237) er  

 velkendt for fagmanden, at fremstille letopløselige produkter i en  

 to-trinsproces med forstøvningstørring i første trin og  

 eftertørring-/agglomerering i fluidiseret leje i andet trin.
 Vi mener at den tekniske lære, der kan udledes af  

 dette skrift er, at det i modstrøm  

 forstøvningstørrede produkt (konglomerater) indeholder en  

 sådan restfugtighed 8-20%, at det i den anden tørringsfase  

 (hvirvellaget) gennem en vibrerende bevægelse kan omdannes til  

 agglomerater med restfugtigheder på 6 - 15%.
 De til forstøvningstørringen anvendte  

 temperaturer i første tørringsfase angives at være 50 -  

 160?C, i modsætning til  

 nærværende ansøgning, der benytter  

 forstøvningstemperaturer på 200 - 400?C og tørring i medstrøm.
 Vi kan ikke i skriftet finde angivelser der inspirerer  

 fagmanden til at etablere en samvirken mellem forstøversky og  

 fluidiseret leje, på den måde, som er angivet i  

 nærværende ansøgnings krav 1.
10. Vi mener derfor ikke, der i nævnte DE skrift  

 findes noget, der kan inspirere en fagmand til at ændre en mod-  

  strømstørring til en medstrømstørring, under  

 samtidig angivelse af de hertil nødvendige parametre.
Vi finder derfor  

 ikke at skriftet kan føre til den konklusion, at opfindelsen er  

 nærliggende på basis af dette skrift.
 11. Tilbage står herefter at bedømme om  

 kombinationen af den kendte teknik fra de 2 nævnte skrifter er  

 nærliggende.
 Det mener vi ikke er tilfældet, fordi det hverken af  

 UTAG processen (DE skriftet) eller Lykov-processen kan udledes hvilke  

 procesparametre, der skal vælges for at opnå agglomerater, der  

 udviser større risledygtighed og bedre  

 partikelstørrelsesfordeling.
Lykov-processen kan alene inspirere en fagmand til at  

 forsøge om processen udført på eget produkt, vil  

 medføre besparelser med hensyn til driftsomkostninger og  

 kapitalinveste-ringer.
Vi mener, at ved kombinationen af de mange forskellige  

 procesbetingelser for skånsom tørring med Lykov-processen, har  

 det været overraskende at opnå et produkt med nævnte gode  

 egenskaber.
12. Ganske vist anfører De i Deres brev af 27.04.92  

 at agglomerater med den angivne størrelse er kendt fra  

 forsøgsrapport nr. 251 fra Statens Forsøgsmejeri i  

 Hillerød, men der er i nævnte rapport ikke angivet noget om  

 hvordan de agglomererede produkter er fremstillet.
Der er således ikke  

 angivet, at disse produkter kan fremstilles driftsøkonomisk  

 tilfredsstillende.
13. De øvrige af Dem fremdragne skrifter giver  

 henvisninger på egnede temperaturer for fremstillingen af agglomerater  

 af mælk.
Det skønnes ikke ud fra kendskabet til denne almene  

 viden alene at udgøre en rutinemæssig indstilling af proces-  

 parametre, at kombinere Lykov-processen med UTAG processen samt de bedst  

 egnede temperaturer for fremstilling af agglomerater af mælkepartikler.
 14. Det er derfor vores vurdering, at det ikke er  

 umiddelbart indlysende først at fremfinde disse procesparametre og  

 derefter kombinere dem, som det er gjort ved fremgangsmåden  

 ifølge krav 1-10.
 Vi er derfor enige i ansøgerens opfattelse af  

 patenterbarhed også på baggrund af det materiale der er  

 fremdraget af Dem.
 15. Da vi mener at sagen er tilstrækkelige belyst  

 til at vi kan afgøre den, mener vi ikke en mundtlig forhandling vil  

 virke fremmende og har derfor besluttet ikke at følge Deres  

 henstilling om at få en sådan.
16. Vi har derfor vedtaget at meddele patent på  

 grundlag af fremlæggelsesskrift nr. 157053 uden ændringer." Denne afgørelse har klageren, APV Anhydro A/S,  

 Søborg v/Hofman-Bang & Boutard A/S ved skrivelse af 22. december  

 1993 indbragt for Patentankenævnet, idet man fortsat finder, at "....den i krav 1 omhandlede fremgangsmåde ikke  

 adskiller sig væsentligt fra den fremdragne kendte teknik samt SU  

 patent nr. 736935 (LIPATOV et al), kopi vedlagt, og at de øvrige krav  

 alene angår kendte og/-eller for en fagmand nærliggende  

 foranstaltninger." I klagebegrundelse af 28. marts 1994 har klageren fremsat  

 følgende påstande:
 "PRIMÆR PÅSTAND:
 Da afgørelsen i indsigelsessagen er forkert, idet  

 fremgangsmåden ifølge krav 1-10 ikke adskiller sig  

 væsentligt fra den kendte teknik, bør nævnte  

 afgørelse omstødes, og ansøgningen afslås i sin  

 helhed.
 SEKUNDÆR PÅSTAND:
Da afgørelsen i indsigelssagen er truffet  

 på et mangelfuldt grundlag, og uden at vi har haft mulighed for at  

 få sagen tilstrækkeligt belyst, bør nævnte  

 afgørelse ophæves og sagen sendes tilbage til Patentdirektoratet  

 til fornyet behandling som indsigelsessag...." Klageren udtaler endvidere:
"....3. Begrundelse for sekundær  

 påstand 3.1	Sagsfremstilling Da vi (via aktindsigt) havde modtaget  

 ansøgernes 2. indlæg af 22. december 1992, der, som der vil  

 blive givet en detaljeret redegørelse for i afsnit 4, indeholdt en  

 lang række nye fejlagtige og direkte vildledende oplysninger og  

 påstande, som ikke kunne stå ukommenterede, sendte vi den 18.  

 juni 1993 en fornyet anmodning om mundtlig forhandling, idet vi henviste til  

 samme anmodning i vort brev af 27. april 1992.
 Den 29. oktober 1993 afsendte Direktoratet sin  

 afgørelse om, at det havde vedtaget at meddele patent og gav  

 først da (i punkt 15) afslag på vores anmodning om mundtlig  

 forhandling.
3.2	Angående manglende mulighed for at  

 få sagen tilstrækkeligt belyst Direktoratet har begået en alvorlig  

 procedurefejl ved at afvise vor indsigelse og vor anmodning om mundtlig  

 forhandling i en og samme skrivelse.
 Den eneste korrekte håndtering af denne sag havde  

 været at afslå vor anmodning om mundtlig forhandling,  

inden afgørelse blev truffet, således at vi havde haft  

 mulighed for at tage stilling til og kommentere den lange række nye,  

 fejlagtige og direkte vildledende oplysninger og påstande, der blev  

 fremført i ansøgernes indlæg af 22. december 1992, i et  

 afsluttende indlæg uden derved at forstyrre den afsluttende  

 realitetsbehandling.
 Ved at afvise vor indsigelse og vor anmodning om mundtlig  

 forhandling i én og samme skrivelse har Direktoratet brudt et  

 fundamentalt retsprincip, idet det har truffet en afgørelse på  

 et for sagens udfald bestemmende grundlag, som det har forholdt os mulighed  

 for at tage stilling til og kommentere.
3.3	Angående mangelfuldt grundlag Med hensyn til ansøgers nye oplysninger og  

 påstande af 22. december 1992 og vore kommentarer hertil henviser vi  

 til følgende punkter i det efterfølgende afsnit 4:
4.3.2	Parametervalg, specielt 4.3.2.1-2 og 4.3.2.3 4.3.3	Produktegenskaber 3.4	Konklusion Som det vil fremgår af afsnit 4, bør  

 vores primære påstand tages til følge.
Som allerede  

 nævnt i vort indlæg af 27. april 1992 er vi stærkt  

 interesserede i at få en hurtig afgørelse af sagen, men hvis  

 Ankenævnet skulle finde det hensigtsmæssigt at sende sagen  

 tilbage til Patentdirektoratet til fornyet behandling som indsigelsessag,  

 således at der åbnes mulighed for, at en række for sagens  

 afgørelse væsentlige anbringender kan blive prøvet i to  

 instanser, vil vi ikke finde dette urimeligt.
4.	Begrundelse for primær påstand 4.1	Gennemgang af almen teknisk fagviden 4.1.1	Vedrørende de generelt kendte metoder til  

 fremstilling af forstøvningstørrede mælkeprodukter  

 henvises til vort indlæg af 8. oktober 1990.
 Her skal blot præciseres, at den proces, der  

 betegnes straight through agglomerering dels omfatter agglomeratopbygning ved  

 returnering af fines, dels den videre agglomerering, der foregår i  

 tørrekammerets koniske del og i det efterfølgende fluidiserede  

 pulverlag som følge af høj pulverfugt.
Denne proces og den alternative, alment kendte og  

 benyttede genbefugtnings-(rewet)metode til agglomerering af såvel  

 skummetmælk- som sødmælkpulver er nærmere beskrevet  

 f.eks. i hhv.
Statens Forsøgsmejeri, 202. Beretning p. 15-16 og i 219.  

 Beretning p. 5 ff.
 4.1.2	Det er kendt, at mælkepulver skal  

 agglomereres for at tilvejebringe gode funktionelle egenskaber, herunder  

 instant- og flowegenskaber (Masters (1979) fig. 15.3 og p. 576).
 4.1.2.1	Om straight through instantisering,  

 hedder det for skummetmælk (Masters 1979, p. 576):
 Initial agglomeration of fines is carried out in the  

 atomization zone... Further powder agglomeration is achieved by operating the  

 spray dryer so that powder is still moist on leaving the drying chamber. ....  

 powder possesses properties which readily promote agglomeration through  

 self-adhesion of particles.
 The final powder consists of granules of coarse size,  

 being free of fines and possesing a high degree of flowability, wettability  

 and dispersibility.
 The staihgt through instantizer system can be incorporated  

 with spray dryers utilizing either rotary or nozzle atomizers.
Man opnår herved (Masters 1979, p. 583) store  

 agglomerater (i middel 300-400 µm), der possesses a higher degree pf wettability and  

 dispersibility.
 4.1.2.2	De gode egenskaber kan også opnås  

 ved agglomerering ved genbefugtningsmetoden (rewet), hvor  

 tørre pulverpartikler befugtes på overfladen, således at  

 de bliver klæbrige og derefter bringes i mekanisk kontakt over og i en  

 fluid bed,hvor de atter tørres.
 Genbefugtningen kan ske enten ved kondensation af damp  

 på overfladen (Masters p. 585) eller ved direkt  

 påsprøjtning af vand gennem dyser (Statens  

 Forsøgs-mejeri, Beretning 202, 1973 p. 16).
 Om rewet-aglomerering af skummetmælk hedder det  

 (Masters 1979, p. 586 øverst):
The product consists of big porous agglomerates.
It is  

 this structure which gives the product excellent instant properties.
The  

 product is also non-dusty, due to absence of fines which gives the powder the  

 additional advantage of having a low bulk density.
Tilsvarende lære om sødmælk og valle  

 kan uddrages (jvf.
Masters 1979, p. 586 til 591).
 4.1.3	Der er ingen grundlæggende forskel mellem  

 1) at ag-  glomerere fugtige partikler som man er ved at tørre  

 (straight through) og 2) at agglomerere allerede tørre partikler, som  

 man befugter (rewet). Rewet giver en forbedring i de ønskede  

 funktionelle egenskaber (Masters p. 586 øverst), men det understreges  

 at rewet har den ulempe, at processen kræver to separate anlæg  

 (Master p. 583 midten).
 Lipatov (1978) oplyser hertil, at det er vanskeligt at  

 styre agglomereringsprocessen og opnå store agglomerater med gode  

 flydeegenskaber når spraytørrings- og fluid  

 bedagglomereringsanlæggene er adskilte (1. 9-16).
 4.2	Den foreliggende opfindelse:
 Der henvises til vort indlæg af 8. oktober 1990,  

 afsnit II, pkt. 2.
4.3	Manglende opfindelseshøjde 4.3.1	Lay-out 4.3.1.1	Gennemgang af Lipatov Lipatov (1978) viser et spraytørringskammer med  

 integreret fluid bed i kammerets nedre del til produktion af instant  

 mælkepulvere.
 Forstøvningen sker med centrifugalforstøver;  

 luften føres ud centralt i kammeret og fines udskilles i cyclone og  

 returneres til befugtning i fluid bed'en.
 I spraykammeret produceres pulver med relativt højt  

 vandindhold (4-7%). Pulveret i fluid bed'en befugtes yderligere lokalt med  

 dyser placeret umiddelbart over det fluidiserede pulverlag til opnåelse  

 af et endnu højere vandindhold (5-9%).
 Fines befugtes under tilbageføringen ligeledes med  

 en dyse, der sidder umiddelbart over fluid bed'en.
Det agglomererede pulver eftertørres i en ekstern,  

 vibrerende fluid bed, adskilt fra den interne bed med et spjæld og  

 køles herefter i endnu en fluid bed.
Spjældet anvendes til  

 regulering af højden af pulverlaget i den integrerede bed.
 Lipatovs fremgangsmåde er en kombination af straight  

 through spraytørring og rewet-agglomerering af mælkepulver, idet  

 han først lader spraykammeret producere agglomerater og herefter  

 supplerer ved at udføre en rewet-lignende proces ved befugtning med  

 to-stofdyser lokalt over og i et fluidiseret pulverlag i bunden af  

 spraykammeret.
 Han opnår herved at fremstille instant  

 mælkeprodukter med partikelstørrelse på 150 til 500 μm med gode egenskaber, nζrmere  

 betegnet:
 "Coarse, easily dispersed, easily flowing, dry  

 agglimerated milk products, also having fat contents in the final product"  

 (p. 3 midten).
 Ifølge Lipatovs fremgangsmåde er det  

 således muligt at fremstille instant agglomererede mælkeprodukter  

 - også med højt fedtindhold - med ønskede gode  

 funktionelle egenskaber ved at kombinere kendt spraytørring med kendt  

 agglomerering i et anlæg bestående af et spraykammer med  

 integreet fluid bed i bunden, hvor pulveret befugtes lokalt med dyser og  

 agglomererer som følge af højt fugtindhold.
4.3.1.2	Gennemgang af Lykov Lykov (1980, fig. 9) viser ligeledes et  

 spraytørringskammer med integreret fluid bed i kammerets nedre del.  

 Forstøvningen i spraydelen sker med dyser og al luft føres ud  

 decentralt i toppen af kammeret.
Fines udskilles i cyclone og returneres til  

 fluid bed'en.
 Det fremgår af figuren og af beskrivelsen p. 16, at  

 forstøverskyen med højt fugtighedsindhold trænger ned  

 centralt i fluid bed'en, hvor der sker agglomerering og at fine partikler  

 indfanges i forstøverskyen til dannelse af agglomerater.
 Lykov skaber rewet-lignende forhold med høj  

 pulverfugt lokalt over og i fluid bed'en og opnår herved agglomerering  

 direkte under anvendelse af spray-     kammerets forstøver uden  

 anvendelse af ekstra dyser.
 Lykov beskriver udførligt anvendelse af denne  

 fremgangsmåde til fremstilling af kompakte granulater, men  

 fremhæver (p. 23), at den ligeledes er velegnet til tørring og  

 agglomerering af termoplastiske, hygroskopiske og varmefølsomme  

 produkter, herunder levnedsmidler.
 Endvidere angiver Lykov, at fordelen ved at kombinere  

 sprayanlæg med fluid bed er, at man opnår et kompakt og mindre  

 kompliceret anlæg med reduceret energiforbrug.
4.3.1.3	Sammenfatning vedrørende lay-out Det er ovenfor påvist, at det er kendt at  

 fremstille agglomererede mælkepulvere ved at  

 forstøvningstørre og agglomerere i medstrøm i den  

 øvre del af et tørrekammer (straight through) også  

 kombineret med tørring i modstrøm i en integreret fluid bed i  

 den nedre del af kammeret, hvor agglomereringen sker som følge af et  

 lokalt højt fugtighedsindhold til opnåelse af særligt gode  

 produktegenskaber ved mælkepulveret (Lipatov). Det er endvidere kendt,  

 at en sådan lokal høj fugtighed med fordel kan opnås som  

 anvist af Lykov.
Fordelene herved (kompakt proces) er indlys-    ende.
 Det er ligeledes en kendt del af almen teknisk  

 fagviden, at agglomerering ved returnering af fines til forstøverzonen  

 (som i straight through, Masters p. 583) også kan opnås ved lav  

 udgangstemperatur for gassen fra forstøvningstørringszonen og  

 tilsvarende høj pulverfugt (Masters, p. 49, linie 6-11 f.n.) og ved  

 rewet (Lipatov eller Masters p. 585). Returnering af fines til fluid beden  

 med samme formål for øje er endvidere kendt fra Lykov, fig. 9.  

 Det er også kendt, at anvendelse af Lykovs design medfører en  

 række fordele med hensyn til energi, dimensioner og betjening.
Ud fra dette kendskab til straight through og til rewet,  

 specielt Lipatov, er det derfor nærliggende at fremstille  

 agglomereret mælkepulver efter Lykovs fremgangsmåde.
Det er  

 desuden nærliggende  at forvente at spraydelen og fluid bed  

 delen vil samvirke til opnåelse af gode pulveregenskaber.
Derfor er Patentdirektoratets opfattelse punkt 6,  

 første 9 linier ikke korrekt.
Resten af punkt 6 - parametre og  

 pulveregenskaber - behandles nedenfor.
4.3.2	Parametervalg 4.3.2.1	Ansøgeren argumenterer (22. december  

 1992, p. 8-9, med henvisning til Table 1 i indlæg 14. april 92) for at  

 Lykovs anlæg ikke vil kunne anvendes til fremstilling af  

 sødmælkpulver og Direktoratet godtager dette argument i sin  

 konklusion, 29. oktober 1993 punkt 7. Argumentet bygger imidlertid på  

 en række fejl og fejlvurderinger og det skal vises, at ganske simple  

 beregninger leder til den modsatte konklusion.
4.3.2.2	Ansøgeren overfører i Table 1,  

 Case 3 data fra den fremlagte ansøgnings eksempel 2 (tørring af  

 2283 kg/h sødmælkkoncentrat) til det hos Lykov viste anlæg  

 (figur 11) med en fluid bed diameter på 2.8 m.
I sin beregning  

 går ansøgeren uden nærmere begrundelse ud fra en  

 fødeproduktmængde på 1000 kg/h.
Han beregner herefter det  

 hertil svarende luftbehov, finder at luftmængden til fluid bed'en  

 bliver så lav (hastighed 0,07 m/s), at fluidisering ikke er mulig og  

 konkluderer, at Lykovs anlæg er uegnet for opgaven.
Denne betragtning  

 er ikke korrekt.
4.3.2.3.	Ansøgeren har i eksempel 2 anvendt et  

 kammer med diameter 5 m.
Fluid bed'ens størrelse er ikke angivet, men  

 den kan ved en simpel beregning ses at være omkring 1,73 m, se skema  

 1.
 Ved tørring i fluid bed er der som en følge  

 af linea- ritet i de indgående balancer ligefrem proportionalitet  

 mellem kapacitet og sipladeareal; forholdet mellem de to anlægs  

 kapaciteter skal derfor være det samme som forholdet mellem  

 sipladearealerne f = (2.8/1.73)2 = 2.62. RKSG 2.8-anlægget  

 har derfor en kapacitet på 2283 * f = 5980 kg/h, dvs. ca. 6000 kg/h i  

 stedet for de af ansøgeren anvendte 1000 kg/h.
 I skema 2 kolonne A og B er for illustration vist simple  

 masse- og energibalancer for hhv. 6 og 1 t/h i et RKSG-2.8-anlæg og med  

 fugt og temperaturer direkte overført fra ansøgningens eksempel  

 2. Forholdet mellem alle ekstensive variable er naturligvis 6:1 og  

 fluidiseringshastigheden i A er naturligvis 0,75 m/s, som også givet i  

 eksempel 2. Det er forkert, vildledende og iøvrigt ubegrundet at  

 arbejde med 1000 kg/h.
 Ansøgerens beregninger indeholder andre vildledende  

 fejl, der er nærmere dokumenteret i bilag 1.
Den nødvendige luftmængde til fluid bed'en  

 til tørring af 1000 kg feed ved eksempel 2-betingelser er 2853 kg/h  

 som vist i skema 2, B.
Ansøgeren har i Table 1 Case 3 imidlertid valgt  

 1700 kg luft/h fordi han tilsyneladende ønsker at gennemføre  

 sin beregning ved et bestemt forhold mellem luftmængderne til  

 henholdsvis spray og fluid bed (fodnote 9).
 Han vildleder hermed Patentdirektoratet ved at anvende en  

 forudsætning, der ikke har hjemmel i den fremlagte ansøgning  

 eller noget andet sted.
Tilmed angives luftmængden til fluid bed på  

 een gang at være både input og resultat af en varmebalance  

 (fodnote 6) og i øvrigt har han overført to temperaturer  

 forkert fra eksempel 2, se skema 2, B.
Også herfor er den fundne  

 fludidiseringshastighed på 0,07 m/s forkert og ansøgerens  

 konklusion forkert og vildledende.
Lykovs anlæg RKSG-2.8 vil fungere  

 præcis som angivet i eksempel 2, hvis man benytter den korrekte  

 fødemængde 6 t/h.
 4.3.2.4	Der findes andre grunde til at Lykov er et  

 særdeles interessant og relevant modhold.
 Forholdet mellem kammer og fluid bed diametre i  

 ansøgerens anlæg er det samme som i Lykovs RKSG-2.8 (5:1.73 =  

 8:2.8 = 2.9). Det betyder, at ansøgerens valg af kammer/fluid bed  

 diameter er fremkommet som en direkte nedskalering af Lykovs fig. 11, og  

 det betyder, at den af ansøgeren selv indførte - og for  

 agglomereringen påståede vigtige - lufthastighed i  

 kammertværsnit også bliver den samme når  

 ansøgningens fugt- og temperaturdata eksempel 2 anvendes i  

 RKSG-2.8.
 Den eneste forskel i skaleringen fra Lykov er, at  

 ansøgeren har valgt en relativt større afstand mellem dyser og  

 fluid bed, i god overensstemmelse med traditionelle straight through kamre og  

 med Lipatov's design, begge til fremstilling af mælkepulvere.
 Det kan således konstateres, at ansøgeren har  

 valgt samme forhold kammer/FB diametre som Lykov og at der derfor er  

 ligedannethed mellem kapaciteter og hastigheder i vandret tværsnit.
 Det er derfor nærliggende at antage, at Lykovs  

 RKSG-2.8-anlæg vil være endda særdeles velegnet til  

 opnåelse af agglomereret mælkepulver med en kapacitet på 6  

 t fødeprodukt/h og en fluidiseringshastighed på 0,75 m/s.  

 Hastigheden i kammertværsnit er den samme som valgt af  

 ansøgeren.
 4.3.2.5	Det skal nu vises, at man også  

uden kendskab til ansøgningen - for at løse en opgave  

 som den, der er illustreret i eksempel 2 - på basis af almen kendt  

 fagviden og simple rutineberegninger vil komme frem til at skulle operere som  

 angivet i ansøgningens krav 1 og eksempel 2.
 I vedlagte skema 3, A og B er taget udgangspunkt i  

 tørreparametre i US Patent 3 956 521 ("521", 1974) og der er valgt en  

 kammerdiameter 5 m som i ansøgningens eksempel 2. Kildeangivelse for  

 input er angivet i noter.
 Kolonne A er præcist overførte data fra "521"  

 til totrinstørring af sødmælk; i kolonne B er et eksempel  

 på hvordan en fagmand ville ændre tørreparametre, givet  

 den opgave ud fra totrinstørring, hvor agglomerering er  

uønsket, at fremstille et agglomereret produkt: lavere  

 udgangstemperatur i FB (øget vandfordampning i FB) og øget  

 fluidiseringshastighed (større partikelstørrelse).
 Det ses, at anlæggets fluid bed i begge beregninger  

 skal have en diameter på 1,75 m og at dets kapacitet er ca. 2300 kg/h  

 sødmælkkoncentrat.
 Det vil sige, at man ved anvendelse af alment kendte  

 parametre og simple rutineberegninger når frem til, at et kammer med 5  

 m diameter skal have en integreret fluid med samme størrelse som  

 beskrevet i eksempel 2 og at det får samme kapacitet som beskrevet i  

 eksempel 2.
Desuden fremgår det klart af "521", krav 2 og 4 at  

 man måtte forvente at skulle arbejde med tørretemperaturer  

 på mellem 190-429 ?C, hvor  

 ansøgningens krav 1 har 200-400 ?C.
Luft til fluid bed er i "521" fast 90 ?C, hvor ansøgningen har 10-250  

?C.
I "521" anføres restfugt  

 fra kammeret til intervallet 5-18%, hvor krav 1 anfører 2-16%! 4.3.2.6	Selv hvis man antog, at en fagmand før  

 1982 ikke ville vide hvilken fluidiseringshastighed han skulle  

 vælge i et spraytørringsanlæg med integreret fluid bed,  

 ville han vide, at der er ligefrem proportionalitet mellem  

 fluidiseringshastighed og fødeproduktmængde, således at en  

 ændret fluidiseringshastighed nemt og direkte kan modsvares af en  

 ændring i fødeproduktmængde - med alt andet  

 uændret.
 I skema 4 er eksempelvis demonstreret, at en variation af  

 fluidiseringshastighed i intervallet 0.3 til 1.5 m/s (ansøgningens  

 krav 1) kan modsvares af en ændring i fødeproduktmængde  

 (og luftmængde) i et og samme anlæg uden ændring i andre  

 parametre.
 Det vil sige, at en fagmand ved simple rutineberegninger  

 ikke alene vil finde Lykovs anlæg velegnet til fremstilling af  

 agglomererede mælkeprodukter, han vil også uden vanskelighed  

 kunne komme frem til de i krav 1 nævnte parameterintervaller og til den  

 i eksempel 2 beskrevne kombination af apparatdimensioner og kapacitet.
4.3.2.7	Ansøgerens valg af hastighed i  

 intervallet 0.3 til 1.5 m/s til fluidisering af mælkepulverpartikler  

 med størrelse 200 til 750 µm er særdeles nærliggende.
I  

 krav 8 i UTAG (DE OS 2 122 237) er anvist fra 0.2 til 1.0 m/s til  

 fluidisering af agglomereret mælkepulver.
Vedlagte diagram fra Kessler,  

 Molkereitechnologie viser sammenhængen mellem partikelstørrelse  

 og fluidiseringshastighed.
Det ses, at såvel Lykovs som  

 ansøgernes valg ligger inden for de anviste grænser, uanset  

 hvilken partikeldensitet mælkepulveret måtte have.
 4.3.2.8	Sammenfattende kan det konkluderes, at  

 ansøgerens beregninger og argumenter er teknisk fejlagtige og  

 vildledende og at ansøgningens anlæg og proces er foregrebet af  

 "521" og Lipatov/Lykov både med hensyn til mål (kontinuert spray-  

 og fluid bed tørring til fremstilling af et agglomereret,  

 støvfrit mælkeprodukt med gode produktegenskaber i en kompakt  

 konstruktion med forventeligt reduceret energiforbrug) og med hensyn til  

 midler (spraytørringsanlæg med integreret fluid bed,  

 tørregastemperaturer på 200-400/10-150 ?C, fugtighedsindhold af pulver ved overgang fra  

 spray til fluid bed på 2-16% og fluidiseringshastighed 0.3-1.5  

 m/s).
 4.3.2.9	Vedrørende pulver opholdstid, krav  

 4.
I en fluid bed som den i skema 3, A viste, med diameter  

 1.75 m og kapacitet på 2300 kg/h vil pulverets middelopholdstid  

 være 10 minutter.
Der ses ikke at være noget patentbegrundende i  

 krav 4.
4.3.3	Produktegenskaber I patentvedtagelsens punkt 6 fremhæver  

 Patentdirektoratet, at tørretrinene "samvirker til opnåelse af særligt gode  

 produktegenskaber, såsom et agglomereret produkt med en  

 partikelstørrelsefordeling i det væsentlige mellem 200 og 750  

 µm, under fravær af fine partikler, med overlegen befugtelighed,  

 dispergerbarhed, risledygtighed og endda opløselighed".
Det skal i det følgende punkt for punkt  

 påvises, at de opnåede produktegenskaber ikke er særligt  

 gode, og at de er uden relevans eller allerede var kommercielt almindelige  

 før ansøgningens indlevering.
Desuden skal det vises, at ingen  

 af de opnåede egenskaber er overraskende gode.
4.3.3.1	Partikelstørrelsefordeling Store agglomerater og deres sammenhæng med gode  

 pulveregenskaber er velkendt før 1982. Konventionelt fremstillet straight through-pulver er 300-400 μm  

 (Masters 1979, p. 583) og ved rewet-agglomerering fεs endnu  

 stψrre partikler (fig. 15.7).
Imidlertid er det åbenbart ifølge opfinderen  

 selv, at der slet ikke fremstilles pulver med store agglomerater på  

 anlægget ifølge opfindelsen.
Tre eksempler skal nævnes  

 her:
 I "New generation of spray dryers", april 83, tabel 1, er  

 typiske partikelstørrelser for alle mælkeprodukter fremstillet  

 ved den aktuelle metode i intervallet 200-250 µm.
 I et foredrag (Technologische Fortschritte.. 10. oktober  

 1986) oplyser ansøgeren, at middelpartikelstørrelsen for 6  

 forskellige sødmælkpulvere fremstillet ifølge opfindelsen  

 er mellem 200 og 270 µm.
 endelig oplyser ansøgeren ("20 years of instant  

 whole milk powder", 1990, 8 år efter ansøgningens indlevering,  

 4. spalte nederst), at fraktionen over 500 µm ikke bør være over  

 10%. I den fremlagte ansøgning er fraktionen over 500 µm imidlertid i  

 eksempel 1 på 25%, i eksempel 2 på 21% og i eksempel 4 på  

 55%.
 Man må konkludere, at enten kan anlægget slet  

 ikke producere den påståede store fraktioner af store partikler  

 direkte uønskede i kommercielt pulver.
Med hensyn til indhold af fine partikler og sammenligning  

 med måleresultater i Statens Forsøgsmejeri 251. Beretning skal  

 det pointeres, at de her refererede målinger ifølge beskrivelsen  

 er udført ved sigtning i 30 minutter mens ansøgerens  

 analysemetode A8a foreskriver sigtning i kun 5 min.
En egentlig sammenligning  

 er derfor ikke mulig, men det er utvivlsomt at alene af denne grund vil  

 ansøgningens pulver fremtræde med et relativt lavere indhold af  

 fine partikler.
 4.3.3.2	Befugtelighed, wettability (lave  

 værdier er bedst) anføres kun i ansøgningens eksempel 2,  

 sødmælk, til over to minutter (NA metode 5A, skal formentlig  

 være A5a). Denne oplysning var i den oprindelige, prioritetsgivende  

 ansøgning angivet i eksempel 1, skummetmælk.
 Ifølge analysebeskrivelsen (Remark 1) har der  

 været anvendt 40 ?C vand  

 under analysen.
 Ifølge Statens Forsøgsmejeri 219. Beretning  

 p. 11 (1976), har langt bedre pulvere (under 20 sek.) været kommercielt  

 almindelige før prioritetsdagen og Patentdirektoratets  

 bemærkning i punkt 6 om "overlegen befugtelighed" er altså  

 direkte forkert.
 Ansøgeren fremhæver (14. april 1992), at de  

 "considerably better and surprisingly improced properties" er opnået  

 med meget lav tilsætning af lecithin (der forbedrer befugtelighed),  

 0,12% mod normalt min. 0,20% (Steenbergen, august 91). Ifølge  

 ansøgeren "20 years", 1990 tilsættes der imidlertid  

 ifølge opfindelsen 0.23% (Tabel 1, spalte MSD).
 4.3.3.3	Dispergerbarhed, dispersibility:
(måles i %, 100 er bedst) De i ansøgningen angivne værdier for  

 dispergerbarhed er gode - og i overensstemmelse med standarden (IDF  

 foreskriver > 85%).
 4.3.3.4	Risledygtighed, flowability:
(måles i sek; lave tal er bedst) Risledygtighed målt efter ansøgerens metode  

 er kun sparsomt refereret i den åbne litteratur fra før 1982. Vi  

 skal derfor først referere nogle nyere referencer.
Ifølge "20 years" (Pisecky, 1990, 4. spalte) har  

 kommercielt instant sødmælkspulver en flowability mellem 20 og  

 250 sek; god flowability er under 80 sek.
Analysemetoden angives at  

 være objektiv.
I sine "Comments" (14. april 1992, p.2 1. 28) stiller  

 opfinderen imidlertid selv stort spørgsmål ved metodens  

 anvendelighed (reproducerbarhed) og oplyser, at forskelle på mere end  

 50% forekommer.
 Den kommercielle handelsvare, produceret på  

 anlæg ifølge opfindelsen i dag har "typical 50 sec." (in-  stant  

 skummetmælkspulver og instant og super instant  

 sødmælkspulver, Milco 1993).
Ved et foredrag (Technologische Fortschritte 10. oktober  

 86) har ansøgeren oplyst analyseresultater på 6 pulvere,  

 fremstillet ifølge opfindelsen.
Her ligger flowability i intervallet  

 23 til 50 sek.
De 10 kommercielle prøver, der er undersøgt  

 af Baldwin efter ansøgerens metode og refereret i Statens  

 Forsøgsmejeri, 251. Beretning er produceret ved straight  

 thoughprocessen i 1980 og er altså relevante i nærværende  

 sammenhæng, jfr.
Patentdirektoratets kommentar, punkt 12. Dokumentation  

 herfor er vedlagt i form af en erklæring fra Baldwin, 8 ud af disse  

 prøver ligger i intervallet 25 til 70 sek. og opfylder således  

 kriteriet < 80 sek. for god flowability.
 Afgørende er det imidlertid, at det i  

 ansøgerens egen analysemetode A23a (1978) angives, at "examples of the  

 performance of some common types of powders" er 10-20 sek. for  

 skummetmælk og 20-50 for sødmælk, begge fremstillet ved  

 straight through-processen.
 I ansøgningen angives opnået 10 sek. på  

 skummetmælk og 17 sek. på sødmælk.
Det bemærkes, at de 17 sek. er målt på  

 et mellemprodukt, der ikke er behandlet med lecithin, hvilken behandling  

 altid giver forøgede værdier for flowability.
Det må  

 derfor antages, at det færdige produkt har flowability som angivet i  

 analysevejledningen.
Det kan herefter vedrørende flydeegenskaber  

 konkluderes, at -	det ifølge opfindelsen producerede,  

 kommercielt tilgængelige pulver har ikke flydeegenskaber der er  

 væsentligt bedre end kommercielle prøver fra 1980, og at -	de i ansøgningen opnåede meget lave  

 værdier er ikke væsentligt bedre, end hvad fagmanden kunne  

 forvente at opnå i henhold til ansøgerens egen analysevejledning  

 fra 1978.
4.3.3.5	Opløselighed, solubility index, SI (lave tal er bedst) Det er ikke noget problem at opnå under 0.1 på  

 hverken skummetmælk eller sødmælk (Masters 1979, p.  

 584).
 Ansøgeren anfører 0.05-0.08 uden kommentarer  

 målt på 4 kommercielle prøver (Instant whole milk powder,  

 1978).
 I ansøgningens eksempel 1 og 2 er opnået hhv.  

 0.3 og 0.1. Der er således intet belæg for Patentdirektoratets  

 beslutningsgrundlag i punkt 6 vedrørende "....og endda  

 opløselighed".
4.3.3.6	Bulk density (Markedsafhængig) (er ikke kommenteret af Patentdirektoratet, men  

 nævnes her for fuldstændighedens skyld).
Skummetmælk, agglomereret Masters 1979,	straight through:	450-550  

 kg/m3 rewet	250-350 Ansøgningen		420 Sødmælk Masters 1979,	agglomereret	450-550 Pisecky 1978,	commercial instant	410-520 Statens Forsøgsmejeri		470 i middel Ansøgningen.
 Der ses ikke at være belæg for en  

 påstand om, at ansøgningens pulver skulle adskille sig  

 væsentligt fra hvad hidtil havde været almindeligt.
 4.3.3.7	Det kan konkluderes, at ingen af de i  

 ansøgningen refererede pulvere er overraskende gode:
Skummetmælkpulveret (eksempel 1) har vægtfylde  

 som en blanding af straight through og rewet pulver, der har ringe  

 opløselighed og det er alt for groft.
Kun risledygtighed og  

 dispergeringsevne er god, men ikkebedre end anført i standarderne.
Sødmælkspulveret (eksempel 2) har  

 vægtfylde som "commercial instant" fra 1978, opløselighed er  

 ringere end hos kommercielt pulver fra 1978, det er alt for groft og  

 befugteligheden er afgørende direkte dårlig.
Kun  

 risledygtigheden kunne siges at være god såfremt opfinderens egne  

 kommentarer havde været entydige.
 4.3.3.8	Med hensyn til vurdering af samlede egenskaber  

 vildleder ansøgeren endvidere ved selv at fremdrage sammenlignende  

 målinger af Steenbergen, "Agglomeration ...." og hævde, at de  

 demonstrerer MSD pulverets unikke egenskaber.
Det fremgår tydeligt af Steenbergen, at -	MSD-partikelstørrelse (MVD) er for stor: 450  

 µm mod "required" 250-350 (table 2, forkert gengivet i engelsk  

 oversættelse !).
 -	MSD-agglomeratstyrke lav i forhold til MSD med fines  

 ført til forstøver, fig. 5.
 Kun wettability og dispersibility (også her fejl i  

 oversættelse) kan siges at være god i de undersøgte  

 prøver.
 4.3.3.9	Det må sammenfattende konstateres, at  

 ansøgeren også hvad angår pulveregenskaber vildleder  

 Patentdirektoratet ved til stadighed at repetere sin påstand - som  

 godtages af Direktoratet - at der er tilvejebragt en metode til fremstilling  

 af et mælkeprodukt med overraskende fordelagtige egenskaber.
 Som påvist ovenfor punkt for punkt er dette ikke  

 korrekt og det er ikke hverken godt- eller sandsynliggjort, at der ved  

 fremgangsmåden skulle være fremstillet mælkepulver med  

 egenskaber, der adskiller sig væsentligt fra hvad fagmanden kunne  

 forvente at opnå før prioritetsdatoen.
 Endvidere skal det bemærkes, at selv hvis man havde  

 kunnet opnå særligt gode pulveregenskaber ved  

 fremgangsmåden ifølge den fremlagte ansøgning, ville en  

 sådan effekt ikke haft karakter af en bonus-effekt, som fagmanden  

 uundgåeligt ville opnå ved et nærliggende valg af lay-out  

 og procesparametre.
 Endelig skal det fremhæves, at den fremlagte  

 ansøgning kun vedrører en fremgangsmåde til fremstilling  

 af mælkepulver til anvendelse som foder, hvor pulverets fysiske  

 egenskaber endda er specielt uinteressante.
4.3.4	Konklusion Da det som vist i afsnit 4.3.1 er nærliggende at  

 arrangere en fluid bed i den nedre del af  

 forstøvningstørringskammeret i forbindelse med fremstilling af  

 et agglomereret pulverformet mælkeprodukt, da valget af de i krav 1  

 angivne parameterintervaller som vist i afsnit 4.3.2 er rent  

 rutinemæssigt, og da egenskaberne ved de ved fremgangsmåden  

 fremstillede produkter som vist i afsnit 4.3.3 ikke er bedre, endsige  

 overraskende bedre end egenskaberne ved produkter fremstillet ifølge  

 den kendte teknik, bør ansøgningen afslås i sin  

 helhed." Med skrivelse af 29. marts 1994 fremsendte klageren kopier  

 af Statens Forsøgsmejeris 202. og 219. beretning fra henholdsvis 1973  

 og 1976.
 I sin imødegåelse af klagebegrundelsen af 5.  

 september 1994 påstod ansøgeren stadfæstelse af  

 direktoratets afgørelse og anførte endvidere:
 "...Den fremgangsmåde, som er genstand for den  

 omstridte ansøgning, er karakteriseret ved en kombination af en  

 række foranstaltninger og parametre som defineret i ansøgningens  

 krav 1. Udviklingen siden ansøgningens indlevering for mere end 12  

 år siden har vist, at opfindelsen inden for det store og  

 betydningsfulde område: "Forstøvningstørring af  

 mælk og mælkeprodukter" har haft en så stor betydning, at  

 det ikke er overdrevet at betegne den som revolutionerende.
 Dette vil blive berørt nærmere nedenfor i  

 afsnit V - Produktegenskaber - men skyldes ikke alene de særligt gode  

 produktkvaliteter, som kan opnås ved fremgangsmåden, men  

 også overlegenhed i forhold til alternative løsninger, hvad  

 angår investeringsomkostninger og driftsudgifter.
 Da Ankenævnet tidligere har tilkendegivet, at man  

 frem for en fuldstændig sagsfremstilling i parternes indlæg til  

 Nævnet gerne ser en begrænsning af gentagelser af forklaringer,  

 som allerede findes i sagen fra dennes behandling ved første instans,  

 idet sådanne forklaringer kan betragtes som værende bekendte for  

 Nævnet, skal vi, til undgåelse af sådanne gentagelser  

 tillade os at henvise til opfindelsesforklaringen i  

 fremlæggelsesskriftet, til vore to indlæg i indsigelsessagen for  

 Patentdirektoratet samt til vor til Direktoratet ligeledes indleverede  

 appelbegrundelse i den af indsigerne i nærværende sag indbragte  

 europæiske sag.
I forbindelse med denne europæiske sag skal vi  

 oplyse, at der fortsat ikke er truffet afgørelse i appelsagen, men i  

 øvrigt fremhæve, at den afgørelse, efter hvilken patentet  

 blev omstødt efter indsigelse i første instans, er truffet  

 under henvisning til kendt teknik (opfinderens egen offentliggørelse),  

 der som følge af offentliggørelsestidspunktet ikke kan  

 modholdes nærværende ansøgning.
Dette er nærmere  

 forklaret i vor imødegåelse af indsigelsen, indleveret til  

 Patentdirektoratet den 9. september 1991.
III: Kendt teknik Ved indsigelsessagens behandling for  

 Patentdirektoratet har navnlig følgende kendte teknik været  

 diskuteret:
 Lykov: "Heat and Mass Transfer Processes in manufacture  

 of Mineral Fertilizers", vol. 237, side 3-25 (1980).
Ifølge denne artikel fremstilles  

 monogranulære korn (dvs. ikke agglomerater) af kunstgødning ved  

 en proces, der kombinerer forstøvningstørring og tørring  

 i fluidiseret leje i et enkelt kammer.Til opnåelse af korn med den  

 ønskede monogranulære struktur drives processen således,  

 at partiklerne har stor fugtighed, når de overgår i det  

 fluidiserede leje, hvor en forholdsvis stor del af tørringen derfor  

 finder sted.
Den manglende relevans af denne artikel i forbindelse med  

 tørring af mælkeprodukter til opnåelse af agglomerede  

 produkter er detaljeret beskrevet i vore indlæg i indsigelsessagen og  

 fremgår yderligere af nedenstående afsnit IV - Sammenlignende  

 beregninger.
 Vi bemærker, at Klagebegrundelsens forklaring side  

 8, 3. afsnit af Lykov, p. 23, ikke er korrekt, idet man gengiver ordet  

 "granulation" som "agglomerering". Den opbygning af korn ud fra kerner, som  

 Lykov foretager, er ikke en agglomerering.
DE-OS 2 11 237 (UTAG) beskriver på meget  

 mangelfuld og uklar måde en kombination af en  

 forstøvningstørring i modstrøm med en  

 eftertørring/agglomerering i fluidiseret leje.
Det er ikke oplyst, om  

 de to processer tændkes udført i samme beholder, der  

 nævnes intet om eventuel anvendelse til tørring af mælk,  

 og de foreslåede temperaturer afviger væsentligt fra, hvad der  

 kommer i betragtning ved fremgangsmåden ifølge  

 nærværende opfindelse.
Også i forbindelse med dette skrift  

 kan vi derfor henholde os til diskussionen i vore tidligere indlæg.
Forsøgsrapport nr. 21 fra Statens  

 Forsøgsmejeri har indsigerne fremdraget for at dokumentere  

 produktegenskaber af mælkepulver fremstillet efter kendt teknik, og har  

 i forbindelse med Klagebegrundelsen indleveret en erklæring fra  

 forfatteren, som bekræfter, at analyseresultaterne refererer til  

 pulverprøver fra kommercielle anlæg.
Vi skal imidlertid nedenfor  

 i forbindelse med diskussion af produktegenskaberne i afsnit V vise, at  

 resultaterne fra nævnte forsøgsrapport angiver en underlegenhed  

 i forhold til produkter, som fremstilles ifølge opfindelsen.
Klageren har i øvrigt nu indbragt en yderligere  

beretning fra Statens Forsøgsmejeri, nemlig nr. 219 (samt til  

 uddybning af denne nr. 202). Formålet hermed er, under  

 henvisning til side 9, at vise, at man allerede i 1976 kendte agglomereret  

 sødmælkspulver med god befugtelighed.
Imidlertid er den anvendte  

 prøvemetode, der anvender 2,5 g pulver, så forskellige fra NIRO  

 ATOMIZER's metode nr.
A5a, som benytter 13 g sødmælkspulver, at  

 sammenligningen ikke har nogen mening.
Endelig har Klagerne nu indbragt et yderligere sovjetisk  

 modhold, nemlig et opfindercertifikat med Lipatov et al. som  

 opfindere.
Dette skrift angår et tørreanlæg til  

 fremstilling af letopløseligt mælkepulver, i hvilket der  

 først foretages en forstøvningstørring af mælk,  

 hvorpå det dannede pulver genfugtes i et fluidiseret leje i bunden af  

 forstøvningstørringskammeret til agglomerering deraf, og  

 eftertørres og afkøles i vibrerende fluidiserede lejer uden for  

 forstøvningstørringskammeret.
Dette anlæg afviger på mindst to  

 væsentlige punkter fra de principper, som udnyttes ved  

 fremgangsmåden ifølge nærværende opfindelse.  

 Således sker udtagningen af brugt tørregas fra  

 forstøvningstørringskammeret fra et område i den nedre  

 del af dette kammer, medens det er helt afgørende for det  

 strømningsmønster, som udnyttes ved fremgangsmåden  

 ifølge opfindelsen, at denne udtagning finder sted i kammerets  

 øvre perifere del.
Der er således ikke mulighed for ved  

 Lipatov's arrangement at opnå den samvirken mellem den nedadrettede sky  

 af forstøvet materiale og det fluidiserede leje samt  

 tilbageføring af fine partikler afdrevet fra det fluidiserede leje til  

 kammerets øvre el, som har betydning for opnåelse af det unikke  

 produkt.
Hertil kommer, at anvendelse af genfugningtsprincippet ikke alene  

 medfører en kvalitetsforringelse som følge af de  

 ændringer, som genbefugtningen og den fornyede afdampning  

 medfører, men også selvsagt indebærer et øget  

 energiforbrug til bortdampning af genbefugningsvæsken.
Dette stemmer  

 overens med, at genbefugtning ikke anvendes meget i forbindelse med  

 agglomerering (Hols & Steenbergen, oversættelsen s. 6, 2 afsnit -  

 Bilag D (kopi af denne oversættelse vedlægges som Bilag D, selv  

 om den allerede blev indleveret med behandlingen for Patentdirektoratet, idet  

 det da indleverede eksemplar indeholdt nogle skrivefejl i Tabel 2)).
 Der ses ikke ud fra Lipatov at kunne hentes nogen  

 inspiration til at modificere Lykov's proces i retning af det i  

 nærværende ansøgning omhandlede, således som  

 Klagerne synes at antyde.
Klagerne indbringer også ansøgernes US  

 patent 3 956 521 i forsøg på at vise nærliggenhed for  

 nærværende opfindelse i forhold til en kombination af Lipatov,  

 Lykov og nævnte US patentskrift. hertil er imidlertid blot at  

 bemærke, at en sådan argumentation forudsætter, at det  

 skulle være nærliggende overhovedet at foretage en sådan  

 kombination.
Der er imidlertid intet, der kunne tilskynde fagmanden hertil.  

 Dette vil fremgå ikke alene af den i sagen værende diskussion af  

 Lykov og de nedenfor beskrevne beregninger baseret derpå, men er  

 også en følge af, at litteraturen herunder patentlitteraturen,  

 gengiver talrige tørringsprocesser for mælkepulver, hvori f.eks.  

 temperaturerne er væsentligt forskellige fra, hvad der anføres i  

 US patentskriftet, se f.eks. det ovenfor omtalte modhold UTAG.
Klageren  

 anfører ikke, hvorfor fagmanden skulle vælge specielt det  

 pågældende US patent frem for andre af de kendte  

 procesbeskrivelser til sin kombination med Lykov og Lipatov.
Vi finder, at  

 den af Klageren foreslåede kombination er udtryk for bagklogskab.
IV: Sammenlignende beregninger I vor Duplik af 22. december 1992 præsenterede  

 vi nogle beregninger til påvisning af, at Lykov's anlæg ikke er  

 egnet til gennemførelse af fremgangsmåden ifølge  

 opfindelsen.
I Klagebegrundelsen, Bilag 1, angribes nogle  

 talværdier i forudsætningerne for disse beregninger.
Det drejer  

 sig dog om ret uvæsentlige detaljer, som ikke ændrer ved det  

 faktum, at det let beregnes, at Lykov's apparat, som betegnes RKSG-2.8, er  

 uegnet til at fremstille agglomereret sødmælkspulver.
Ikke alene  

 muliggør det ikke opnåelse af de særlige pulveregenskaber,  

 som er karakteristiske for produktet, som fremstilles ifølge  

 opfindelsen, men det kan faktisk slet ikke benyttes til fremstilling af  

 agglomereret sødmælkspulver.
 Klageren kritiserer (Klagebegrundelsen, side 10), at vi i  

 et tænkt eksempel ved beregning af varmebalancen for RKSG-2.8 ved  

 tørring af sødmælk har valgt en  

 fødeproduktmængde på 1000 kg/time uden nærmere  

 begrundelse.
 Vi skal nedenfor forklare valget af denne værdi, men  

 det vil dog først være hensigtsmæssigt at fremdrage nogle  

 få af de mange faktorer, som har afgørende betydning for  

 fremstilling af mælkepulver ved MSD (dvs. efter fremgangsmåden  

 ifølge opfindelsen):
1. Pulveret, som fra det første tørretrin  

 (dvs. forstøvningstørringstrinnet) når det fluidiserede  

 leje i bunden af tørrekammeret, indeholder op til 16% fugtighed og er  

 klæbrigt og vanskeligt at fluidisere.
Derfor må  

 fluidiseringshastigheden (der også betegnes boiling speed) justeres  

 afhængigt af det faktiske fugtighedsindhold for pulveret, som kommer  

 fra det første tørretrin.
Den skal være mere end 1,0  

 m/sek, hvis fugtighedsindholdet i pulveret fra første trin er 16% (men  

 under opnåelse af ringere resultater), men ikke desto mindre  

 udgør 0,3 m/sek den absolutte minimumsværdi, som kræves,  

 for at holde pulveret fluidiseret.
Hvis hastigheden er mindre, vil det  

 fluidiserede leje "dø", som det hedder i fagslang.
I praksis er den  

 realistiske minimumshastighed 0,5 m/sek af hensyn til opnåelse af  

 tilfredsstillende produktegenskaber.
En anden vigtig faktor er hastigheden i fribordet, dvs.  

 hastigheden for den afgående luft i kammerets øvre cylindriske  

 del.
Denne hastighed har både minimums- og maksimumsgrænser.
En  

 for lav hastighed medfører, at for mange fine partikler tilbagebliver  

 i pulveret og dermed forringer kvaliteten deraf, medens en for høj  

 hastighed bevirker, at pulvercirkulationen og tilbageførelsen bliver  

 for stor med risiko for at cyklonerne tilstoppes.
Med  

 sødmælkspulver skal fribordshastigheden være 0,20-0,35  

 m/sek.
Opholdstiden for luften i kammeret, som betegnes GRT (gas  

 retention time) er en faktor af stor betydning i alle  

 forstøvningstørringssystemer.
Den afhænger af mange  

 faktorer.
Generelt er de faktorer, som muliggør en reduktion af  

 gasopholdstiden følgende: Effektiv blanding af de forstøvede  

 væskedråber med den varme tørreluft understøttet  

 også af stor indførelseshastighed for tørreluften, en  

 lang bane for dråber/partikler fra forstøveren til  

 afgangsåbningen (i det specielle tilfælde det fluidiserede leje)  

 samt en høj afgangstemperatur for tørregassen.
I  

 RKSG2.8-apparatet er ingen af disse betingelser opfyldt, tværtimod er  

 de meget langt fra at være dette.
Indgangshastigheden for  

 tørreluften kan beregnes ud fra luftfordelerens diameter, som på  

 Lykov's tegning er 3,5 m.
Derfor vil indgangshastigheden for  

 tørreluften i alle de beregnede eksempler være mellem 0,15 og  

 1,31 m/sek.
Endvidere er afstanden fra dyserne til det fluidiserede leje c. 3  

 m, hvorfor dråberne selv med denne ringe hastighed vil ramme det  

 fluidiserede leje inden for få sekunder.
Luftfordelerens konstruktion  

 tyder også på en dårlig blanding af de forstøvede  

 dråber med den varme luft, hvilket giver det indtryk, at  

 konstruktøren af det pågældende system har betragtet  

 forstøvningstørringstrinnet som kun af sekundær  

 betydning.
I konventionelle forstøvningstørrere er GRT mellem  

 20 og 30 sek.
I de såkaldte Tall-form tørreanlæg med  

 kammerhøjde ca. fem gange diameteren kan GRT reduceres til 10 sek.
Ved  

 tørring af sødmælk på RKSG-2.8 kan den  

 nødvendige GRT under de relevante betingelser imidlertid antages at  

 skulle være mindst 60 sekunder.
Varmebalanceberegningen med en  

 fødeproduktmængde på 1000 kg/time var ikke den eneste  

 beregning, der blev foretaget.
Vi udførte beregning af 18  

 tilfælde med varierende fødeproduktmængde stigende i trin  

 på 1000 kg/time fra 1000 kg til 6000 kg/time og for forhold mellem  

 primær og sekundær tørreluft (main air/fluid bed air)  

 på 2,75, 1,77 og 0,42. Førstnævnte af disse forhold er  

 det, der sædvanligvis anvendes på MSD-systemet, 1,77 er den  

 værdi, som Klageren har benyttet i sine beregninger, og 0,42 er  

 gennemsnitsværdien for de RKSG-2.8-driftsbeskrivelser, som findes hos  

 Lykov.
Resultaterne af disse beregninger, under angivelse af  

 ovennævnte afgørende faktorer nemlig fluidiseringshastighed,  

 fribordshastighed og gasopholdstid samt fugtighedsindhold i pulver ved  

 overgang i fluidiseret leje, er angivet i vedlagte Bilag A.  

 Beregningerne er denne gang udført med de af Klageren benyttede tal.  

 Det vil ses, at intet af dise beregnede tilfælde giver realistiske  

 driftbetingelser.
Hvad angår GRT er det eksempel, som anvender en  

 fødeproduktmængde på 1000 kg/time og forholdet 2,75  

 tættest ved at kunne give et fluidiserbart pulver som resultat af  

 første tørretrin, og dette er grunden til, at dette eksempel  

 blev anvendt (den oprindelige værdi for opholdstiden var 57,6 sek, men  

 ved anvendelse af Klagerens tal fås 53 sek). Imidlertid selv med denne  

 lave kapacitet og store  GRT er de øvrige faktorer uden for  

 grænserne, og systemet  er således uegnet ikke alene til  

 agglomereret sødmælkspulver, men til en hvilken som helst type  

 mælkepulver.
Ved anvendelse af et forhold mellem primær og  

 sekundær tørreluft (main air/fluid bed air) på 0,42, som  

 er det forhold, Lykov anvender, vil pulverfugtigheden fra  

 forstøvningstørringstrinnet være 30,7%. Det er selvsagt  

 umuligt af håndtere et sådant pulver i det fluidiserede leje, og  

 det antyder kraftigt, at Lykov's apparat er en slags spray fluidizer, hvori  

 forstøvningstørringstrinnet kun spiller en sekundær  

 rolle.
Dette er i øvrigt i fuld overensstemmelse med de af Lykov  

 ønskede produktkarakteristika, som fremkommer som et resultat af, at  

 partiklerne opbygges med løglignende struktur som følge af, at  

 der endnu findes fri væskefase på partiklerne, som når det  

 fluidiserede leje.
 Ifølge nærværende ansøgnings  

 krav 3 er forholdet mellem de kinetiske energier af den nedadgående  

 strøm af tørreluft og af den opadgående strøm af  

 tørreluft i området 1000-15000. ud fra ovennævnte  

 varmebalance beregnet for 18 driftssituationer for RKSG-2.8 på  

 sødmælk blev dette forhold beregnet at være mellem 0,08 og  

 22,54, dvs. en ganske ringe brøkdel af, hvad der benyttes ved  

 fremgangsmåden ifølge opfindelsen.
Den sidste tabel viser beregning for varmebalancen for  

 MSD-tørreren ved fremgangsmåden ifølge opfindelsen.
Det  

 er de samme beregninger, som præsenteret i vor Duplik, men suppleret  

 med ovenfor diskuterede parametre.
Det vil ses, at alle de afgørende  

 faktorer falder inden for de krævede områder.
 På basis af det ovenfor forklarede og Bilag A kan vi  

 således fastholde, at de for fagmanden sædvanlige beregninger,  

 udført på grundlag af de i Lykov givne informationer, ikke ville  

 give fagmanden inspiration til at anvende Lykov-lignende processer til  

 mælkeprodukter.
 Vi må kraftigt protestere mod Klagerens udtalelser  

 side 11, om at ansøgerens valg af kammer/fluid bed diameter er  

 fremkommet som en direkte nedskalering af Lykov's fig. 11. De  

 pågældende diametre er et resultat af beregninger med  

 udgangspunkt i de for processen væsentlige parametre, og det skyldes en  

 tilfældighed, at det i ansøgningens eksempler benyttede apparat  

 har det samme diameterforhold som en af de af Lykov viste  

 udførelsesformer.
 At den konklusion, Klageren side 12, 3. afsnit drager ud  

 fra denne sammenligning af diameterforholdene, er forkert, fremgår af  

 vore beregninger i Bilag A.
v: Produktegenskaber På trods af de entydige beviser for de ved  

 fremgangsmåden ifølge opfindelsen opnåelige  

 produktegenskaber, som vi har præsenteret i vore indlæg til  

 Patentdirektoratet samt i Appelbegrundelsen i den europæiske sag,  

 fortsætter Klageren med at rejse tvivl om de overlegne resultater,  

 fremgangsmåden medfører med hensyn til produktegenskaberne.
 Klageren river enkelte tal ud fra ansøgernes  

 eksempler på pulveranalyser, offentliggjort i forskellige publikationer  

 og foredrag, med det formål at vise, at kvaliteten af pulveret, som  

 fås med MSD-anlægget (dvs. ved at arbejde efter  

 fremgangsmåden ifølge opfindelsen), ikke altid svarer til, hvad  

 han betragter som de bedste kvalitetskrav.
 Klageren sammenligner analyseresultater, der som  

 følge af forskelle med hensyn til produkter eller analyseresultater er  

 usammenlignelige.
Det skal i øvrigt bemærkes, at alle  

 prøver af de analyserede pulvere stammer fra industriel produktion fra  

 flere anlæg og firmaer og resultaterne er vist nøjagtigt, som de  

 blev analyseret i laboratoriet.
Hvis en producent har været  

 interesseret i lidt andre værdier for kvalitetsparametrene, end de som  

 er typiske for MSD-pulver, giver fremgangsmåden tilstrækkelig  

 fleksibilitet til, at det kan lade sig gøre.
Tilsvarende gælder,  

 at hvis producenten af en eller anden grund, f.eks. et traditionelt  

 ønske fra kunden, ønsker at bruge mere lecithin end  

 nødvendigt, kan han gøre dette, og Klageren kan ikke med rette  

 bygge et argument herpå.
Producenter af mælkepulver er naturligvis i en vis  

 grad bundet til at fremstille pulver, som svarer til det, som i dag betragtes  

 som officiel eller uofficiel kvalitetsstandard.
Ansøgeren har selv  

 været meget involveret i en skabelse af en sådan standard.
Den  

 stammer fra begyndelsen af 70'erne, hvor ansøgeren med sin opfindelse  

 (dansk patent nr. 123 067 plus talrige parallelle udenlandske patenter) af  

 processen til fremstilling af instant sødmælkspulver har  

 grundlagt de kvalitetskrav, som er gyldige indtil nu, idet den absolut  

 største andel af instant sødmælk, som er produceret i de  

 sidste 20 år er fremstillet efter denne proces.
De kvalitetsparametre, som stammer fra ca. 1972, afspejler  

 med hensyn til pulverstrukturen de muligheder, som var opnåelige  

 dengang, og er opnåelige ved hjælp af den gamle proces.
Det  

 drejer sig først og fremmest om gennemsnitlig  

 partikelstørrelse, MPS (mean particle size), der skulle være  

 mindst 180 µm, dog ikke meget højre, for at opnå gode  

 pulveregenskaber.
Lavere MPS har resulteret i  

 for mange fines (dvs. partikler mindre end 100 eller 125 μm). Bεde  

 befugtelighed og dispergerbarhed bliver  

 dεrlig, hvis fraktionen mindre ned 100 µm er større end  

 15%. MPS højere end 200 µm har resulteret i for mange  

 overstørrelsespartikler, dvs. for mange partikler større end  

 355 µm, som giver en dårlig dispergerbarhed.
Klageren prøver at bevise ved hjælp af  

 beretning nr. 251 fra Statens Forsøgsmejeri (forfatter A.
Baldwin), at  

 pulver med gode pulveregenskaber har været fremstillet allerede  

 dengang.
I vedlagte Bilag B  omfatter tabel 1 et uddrag fra  

 nævnte rapport.
Både fraktionen af fines (dvs.  

 vægtfraktionen af partikler mindre ned 100 og 125 µm) og  

 overstørrelsesfraktionen (dvs. partikler større end 355 µm) er  

 præsenteret og fremgår af kurverne nederst på bilaget.
Det  

 ses, at kun en enkelt prøve ud af ti har en gennemsnitlig  

 partikelstørrelse større end 180 µm, nemlig prøve nr. 5,  

 og to prøver har nøjagtig størrelsen  180 μm.
 Endvidere ses, at fraktionen af fine partikler er meget  

 afhængig af den gennemsnitlige partikelstørrelse, og det er  

 netop kun de tre ovennævnte prøver plus en prøve med  

 gennemsnitlig partikelstørrelse på 170 µ, som har en fraktion af  

 fine partikler (< 100 µm) mindre end 20%.
 Endelig ses det, at overstørrelsesfraktionen (>  

 355 µm) også er meget afhængig af den gennemsnitlige  

 partikelstørrelse - der ses en stærk stigning af kurven,  

 når den gennemsnitlige partikelstørrelse bliver større  

 end 180 µm.
MSD-pulver har som påvist i vore tidligere  

 indlæg en helt enestående kvalitet, som for nogen egenskabers  

 vedkommende ligger uden for det område, der i dag stadigvæk  

 betragtes som standardkvalitet.
Dette gælder først og fremmest  

 den gennemsnitlige partikelstørrelse, som er større, og efter  

 ønske kan være betydeligt større, end nuværende  

 standard 180 ìm.
Også overstørrelsesfraktionen kan  

 være meget større end den som i konventionelle produkter  

 medfører dårlig dispergerbarhed.
Agglomerater, selv de  

 allerstørste, i MSD-pulver er nemlig stadigvæk porøse og  

 kan let dispergeres.
Fraktionen af fine partikler i MSD-pulver er kun en  

 brøkdel af den, som findes i de konventionelle pulvere.
Bilag D viser tydeligt, at MSD-pulvere er helt  

 enestående med hensyn til funktionelle egenskaber som  

 opløselighedsindex, befugtelighed, dispergerbarhed og mængden af  

 fines, samt ved at den krævede licithinmængde var næsten  

 kun halvdelen af den mængde, som normalt er nødvendig ved  

 fremstilling af instant sødmælkspulver efter den konventionelle  

 proces.
Hols og Steenbergen præsenterer klart MSD-produktet som  

 hørende til en klasse for sig (side 8, 2. afsnit).
Denne artikel angiver også (Table 2), at  

 rumvægt og gennemsnitlig partikelstørrelse af MSD-pulver var  

 henholdsvis 350 kg/m3  og 450  

 μm, medens "required" er 450-500 kg/m3 og 250-350 μm.
Udtrykket "required" skal  

 i denne forbindelse forstås som krævet med nuværende  

 kvalitetsstandard gældende pulvere fremstillet efter konventionelle  

 processer.
 Klageren har som bilag brugt Milco's datablade for  

 mælkepulver fra 1993. Vi vedlægger som Bilag C et mere  

 komplet sæt af disse datablade omfattende sødmælkspulver  

 af fabrikaterne Milex og Dano og vedhæftet en erklæring fra  

 direktør Jørgen Siegaard, hvoraf fremgår, at udtrykket  

 "super instant" blev brugt som betegnelse for produkter, der blev fremstillet  

 på et MSD-anlæg, da der på et sådant kunne  

 fremstilles produkter, som havde bedre "instant quality" end tilsvarende  

 konkurrerende produkter, i det mindste på daværende  

 tidspunkt.
De pågældende datablade afspejler imidlertid  

 ikke MSD-processens muligheder fuldt ud, idet databladene er udtryk for  

 Milco's garanti, som hos alle producenter selvsagt er væsentligt  

 ringere end den opnåelige kvalitet.
Det skal i øvrigt  

 bemærkes, at om der med et MSD-anlæg skulle være  

 fremstillet mælkeprodukter med kun middelmådige egenskaber i en  

 eller flere henseender, kan dette være et bevidst resultat af  

 økonomiske eller kommercielle overvejelser, der i virkeligheden blot  

 viser processens fleksibilitet.
 I forbindelse med denne diskussion af produktegenskaberne  

 skal vi endvidere henvise til erklæringen af Arne Skjold Petersen med  

 bilag, der blev indleveret som Annex II til vor Appelbegrundelse i den  

 europæiske parallelsag.
 Det er således hævet over enhver tvivl, at der  

 ved fremgangsmåden ifølge ansøgningen kan opnås  

 overlegne produktegenskaber, og at den omstændighed at Klageren kan  

 fremdrage nogle produkter fremstillet efter fremgangsmåden, som har  

 enkeltegenskaber, som ikke afviger synderligt fra tilsvarende egenskaber af  

 konventionelle produkter, ændrer af ovennævnte grunde ikke dette  

 forhold.
 Da de særligt gunstige produktegenskaber ikke  

 på nogen måde kunne forudsiges, bidrager de selvsagt til at  

 begrunde patenterbarheden af den omhandlede fremgangsmåde, og netop som  

 følge af denne uforudsigelighed har det ikke været  

 nærliggende for fagmanden at foretage den kombination af  

 foranstaltninger, som udgør fremgangsmåden ifølge  

 opfindelsen.
 Klagerens bemærkning side 21, nederst, at  

 ansøgningen "kun vedrører en fremgangsmåde til  

 fremstilling af mælkepulver til anvendelse som foder, hvor pulverets  

 fysiske egenskaber endda er specielt uinteressante" er irrelevant alene af  

 den grund, at overvejelser vedrørende  

 håndhævelsesmuligheder for patentet ikke hører hjemme i  

 nærværende argumentation.
Hertil kommer, at mælkepulveret ikke  

 nødvendigvis behøver at anvendes til foder, men også kan  

 anvendes til andre formål som f.eks. nydelsesmidler.
Endelig er  

 pulverets fysiske egenskaber ved anvendelse til foder, f.eks. kalveforder  

 særdeles væsentlige.
VI: Indsigernes subsidiære  

 påstand Klageren finder, at Patentdirektoratet har  

 begået en alvorlig procedurefejl og brudt et fundamentalt retsprincip  

 ved ikke at have indbudt Klageren til mundtlig forhandling.
Vi føler egentlig ikke, at det er vor opgave at  

 forsvare Direktoratet mod denne kritik, og det er vel heller ikke  

 nødvendigt.
Man har blot fulgt sædvanlig praksis, og Klageren  

 har ikke haft nogen som helst grund til at forvente, at den fremsatte  

 begæring om mundtlig forhandling på det pågældende  

 tidspunkt ville blive imødekommet.
 Navnlig da Klagerens udtalelse om, at vort indlæg af  

 22. december 1992 skulle indeholde direkte vildledende oplysninger og  

 påstande jo er åbenbart urigtig, synes Klagerens voldsomme  

 reaktion på den manglende indbydelse til mundtlig forhandling noget  

 uforståelig.
 Vi henstiller derfor, at Klagerens subsidiære  

 påstand med deraf resulterende forsinkelse af patentudstedelsen ikke  

 tages til følge.
VII: Resumé og konklusion I det ovenstående har vi påvist, at den af  

 Klageren påberåbte kombination af skrifter ikke gør den  

 til grund for ansøgningen liggende fremgangsmåde  

 nærliggende, da:
Lykov tydeligt angår en proces af anden art, nemlig  

 en om en spray fluidizing mindende metode, hvor en langt større del af  

 fordampningen sker i det fluidiserede leje, end hvad tilfældet er ved  

 fremgangsmåden ifølge opfindelsen, hvilket fører til om  

 en kerne opbyggede, kompakte monogranulære korn, dvs. en struktur som  

 er absolut uønsket i mælkeprodukter; for fagmanden sædvanlige beregninger viser  

 umiddelbart Lykov-apparaturets uanvendelighed til mælkeprodukter; UTAG er uklar, benytter forstøvningstørring  

 i mod-   strøm, intet nævner om mælk og angiver  

 temperaturer, som afviger væsentligt fra de i ansøgningen  

 definerede; Lipatov har et ganske andet  

 strømningsmønster i tørrekammeret, hvorfor der til  

 agglomerering foretages en genbefugtning ved indsprøjtning af vand  

 over det fluidiserede leje.
Lipatov betegner derfor ikke nogen  

 væsentlig supplering af det materiale, som har ligget til grund for  

 Patentdirektoratets afgørelse; samt da intet ville tilskynde fagmanden til at kombinere de  

 ovennævnte samt andre af Klageren nævnte skrifter, og det i  

 øvrigt er svært at se, at en sådan kombination skulle  

 kunne føre til det i nærværende ansøgning  

 omhandlede.
Vi har endvidere tilbagevist Klagerens udtalelser om, at  

 fremgangsmåden ikke skulle muliggøre opnåelse af en ganske  

 særlig produktkvalitet.
Vore bilag C (erklæringen fra Dir.  

 Siegaard, Milco) og D (Hols & Steenbergen) samt den tidligere indleverede  

 erklæring af Anne Skjold Petersen viser, at fremgangsmådens  

 muligheder for opnåelse af særegne produktegenskaber er anerkendt  

 at fagfolk.
Da det for fagmanden har været ganske  

 uforudsigeligt, at fremgangsmåden kan give særegne og  

 fordelagtige produktegenskaber, er den alene af denne grund patenterbar, hvor  

 Patentdirektoratets afgørelse er korrekt, og vor i indledningen  

 nævnte påstand velbegrundet." Indsiger har herefter i skrivelse af 28. april 1995  

 kommenteret ansøgers ovennævnte imødegåelse som  

 følger:
"....Angående afsnit II: Opfindelsen Patentdirektoratets afgørelse af 29.10.93  

 bør omstødes, og ansøgningen bør afslås i  

 sin helhed, fordi fremgangsmåden ifølge krav 1-0 ikke adskiller  

 sig væsentligt fra den fremdragne kendte teknik, specielt "521", Lykov  

 og Lipatov, hvad enten disse skrifter betragtes enkeltvis eller i  

 vilkårlige kombinationer.
Angående afsnit II: Opfindelsen p. 2, 1. afsnit:
 Ansøgerens bemærkninger om opfindelsens (ikke  

 nærmere specificerede) betydning er irrelevante i relation til  

 vurderingen af dennes patenterbarhed.
 p. 2, 2. afsnit:
Ansøgerens påstand om  

 MSD-fremgangsmådens overlegenhed i relation til  

 investeringsomkostninger og driftsudgifter er udokumenteret.
En eventuel  

 overlegenhed ville dog ikke være overraskende, men tværtimod  

 forventelig, jvf.
LYKOV p. 23, 1. 7-8 (Specific consuption of electric power  

 is reduced by 10-20%, of metal 5-8 times).
 p.  2, 3. afsnit:
 Vi henviser til vor indsigelse af 05.02.90, vor  

 indsigelsesbegrundelse af 08.10.90, vort indlæg af 23.10.92 i  

 indsigelsessagen mod det tilsvarende europæiske patent, der  

 førte til dettes fald, vort indlæg af 27.04.92 i den danske  

 indsigelsessag samt vor Klagebegrundelse af 28.03.94.
Angående afsnit III: Kendt teknik p. 3,1. 4:
Vi har i indsigelsen citeret en artikel af M.
V.
Lykov med  

 titlen: Metods and Apparatus for Processes Comprising Drying and  

 Granulation.
Ansøgernes påstand om, at denne artikel  

 udelukkende vedrører fremstilling af kunstgødning, er  

 tydeligevis forkert, jvf. bl.a.
Lykov, p. 23.
 p. 3, 1. 12:
 Ansøgerens påstand, om at "en forholdsvis  

 stor del af tørringen finder sted" i Lykov's fluid bed er også  

 forkert:
 Lykov finder eksperimentelt, at mellem 10 og 30 % af  

 vandfordampningen sker i fluid beden (p. 27 l. 23). 10-30 % kan ikke med  

 rette betegnes som en "forholdsvis stor del".
 Ifølge ansøgningens Eksempel 2 foregår  

 13 % af den samlede vandfordampning i fluid beden (151 kg af i alt 989 + 151  

 kg, se Klage, Bilag 2, Skema 1), altså netop i det af Lykov angivne  

 interval.
 Ansøgernes påstand er således forkert.  

 Relevansen af Lykov vil yderligere fremgå af vore kommentarer til  

 ansøgerens sammenligning med Spray Fluidizer, p. 9, 1. 19.
 3, 4. afsnit:
Ansøgerens påstand om, at Lykov's proces ikke  

 kan betegnes som agglomerering er forkert.
Den indskrænkende  

 definition, som ansøgeren ønsker at anvende på begrebet  

 agglomerering, kan ikke udledes af almindeligt anvendt sprogbrug.
I et standardværk, P.
J.
Sherrington: Granulation  

 (1981, p. 3-6) defineres granulering som "the generic term". Agglomerering er  

 "the general heading for granulation by agitation or random motion of a bed  

 of particles". For Lykov's proces foretrækkes betegnelsen "random"  

 eller endda "Layering agglomeration". Granulering er altså et  

 overbegreb, og Lykov's proces betegnes agglomerering.
Relevante sider fra  

 Sherrington er vedlagt som Bilag X.
I Danmark har man ganske vist søgt at  

 indføre en særlig sprogbrug, hvor man skelner mellem henholdsvis  

 porøse "agglomerater" og løgskals-"granulater",  

 der begge er fremstillet ved befugtning i en fluid bed, jvf. f.eks.
Due  

 Jensen, 1975 og fremlæggelsesskriftet p. 4, 1. 10.
B.
Nielsen fremstillede således "granulater"  

 af chemical products og "agglomerater" af food additives i én  

 og samme "granulator", jvf. 1978, Dairy Industries International,  

 dokument D9. Denne granulator blev over for mælkeindustrien beskrevet  

 som et forstøvningstørringsanlæg med dyse i loftet og en  

 fluid bed integreret i bunden, akkurat ligesom ansøgerens  

 anlæg.
 Vi mener, at Lykov i sin artikel (1980) anvendte  

 betegnelsen "drying and granulating" fordi denne normalt anvendte brug  

 af ordet granulating skulle indikere den korrekte, generiske  

 (fælles-)betegnelse.
I vedlagte brev, Bilag Y, bekræfter M.
V.
Lykov  

 tilmed, at et PKSG-anlæg som det i artiklen omtalte (i  

 oversættelse) "was used for drying and granulating of milk  

 products.
As it has been expected, under certain hydrodynamic and thermal  

 conditions the ready dry product consists of agglomerated particles of  

 porous structure".
 Lykov's terminologi er altså helt i overensstemmelse  

 med den almindeligt anvendte sprogbrug.
 Det er således korrekt at betegne  

 forstøvnings- og fluid bed tørring og granulering af  

 mælkepulver efter Lykov's metode som en agglomereringsproces.
 Heraf følger endvidere, at en fagmand, der  

 før prioritetsdagen ønskede at fremstille agglomereret  

 mælkepulver, naturligvis ikke  ville finde Lykov's artikel  

 irrelevant, blot fordi Lykov har betegnet sin proces som en "granulation"  

 proces.
 p. 3, sidste afsnit:
 Relevansen af UTAG fremgår tydeligt af vort  

 indlæg i den tilsvarende Europæiske sag af 23.10.92, afsnit 5 C  

 "What is disclosed in UTAG". Vi skal desuden erindre om, at UTAG tydeligt  

 omtaler tørring af diverse mælkeprodukter p. 7, 1. 9.
 p. 4, 1. afsnit:
Vedrørende Rapport nr. 251 (ikke nr. 21) fra  

 Statens Forsøgsmejeri henviser ansøgeren til, at han "nedenfor i forbindelse med diskussion af produkt-  

 egenskaber (skal) vise, at resultaterne fra nævnte  

 forsøgsrapport angiver en underlegenhed....".
Ansøgerens "diskussion" er indskrænket til  

 betragtningerne på p. 12, 2-4. afsnit, hvor ansøgeren foretager  

 en sammenligning af usammenlignelige angivelser af  

 partikelstørrelsesfordelinger.
I øvrigt påviser  

 ansøgeren ikke nogen underlegenhed, og henvisningen er derfor uden  

 mening.
 Forfatteren til Rapport 251, Baldwin, har i sin  

 erklæring af 15. januar 1992, jvf. bilag 3 til vor Klage,  

 bekræftet, at prøve 5 og 6 er taget fra kommercielt  

 tilgængelige produkter, der er fremstillet ved straight through  

 metoden.
 Rapporten er bl.a. fremdraget, fordi forfatteren her  

 refererer den måske eneste offentliggjorte måling af  

 flydeegenskaber på kommercielt produceret sødmælkpulver,  

 udført efter ansøgerens analysemetode.
 Det fremgår klart af rapporten, at de kommercielle  

 pulvere havde flydeegenskaber (25 sekunder), der er mindst lige så gode  

 som eller bedre end flydeegenskaber målt på pulvere, der er  

 fremstillet ifølge den foreliggende opfindelse.
 p. 4, 2. afsnit:
 Vedrørende befugtelighed: Som anført i pkt.  

 4.3.3.2 i Klagen er værdien for denne parameter - uden nærmere  

 begrundelse - under sagsbehandlingen blevet flyttet fra ansøgningens  

 Eksempel 1 (skummetmælk, indleveret ansøgning) til Eksempel 2  

 (sødmælk, fremlagt ansøgning).
 Ansøgeren påstand om at de af os foretagne  

 sammenligninger mellem målinger af befugtelighed af  

 sødmælkspulver ikke har nogen mening er ikke korrekt:
Iflg.
Masters pl. 584 er typiske værdier for  

 befugtelighed mellem 5 og 30 sekunder for et konventionelt  

 agglomereret og lecithineret sødmælkpulver produceret ved  

 straight through-metoden.
Analysemetoden er IDF87 fra 1979 og udføres  

 med 10 g pulver i 25EC vand.
 Befugteligheden af ansøgerens Eksempel 2-pulver er  

 målt til over 2 min (udført efter ansøgerens metode A5a  

 med 13 g pulver i 40EC varmt vand). Dette kan  

 under ingen omstændigheder kaldes overlegent eller enestående, og  

 ansøgerens påstand om at sammenligningen ikke har nogen mening  

 er forkert, specielt da anvendelse af varmere vand ved analysen skal give  

 lavere værdier, se f.eks. 219. Beretning p. 11. Vi må desuden  

 kritisere, at analysen kun er gengivet for et mellemprodukt og ikke for det  

 færdige, lecithinerede pulver.
 Ansøgeren henviser senere (p. 13, 2. afsnit) til  

 Hols/Steenbergen, der imidlertid ikke angiver nogen analysemetode.  

 Forfatterne har en fodnote (3) under figur 1, men denne vedrører alene  

 en oversigt over metoder og intet specifikt om den faktisk anvendte  

 metode.
 Ansøgeren henviser ligeledes (p. 13, 4. afsnit) til  

 Milex instant (50 sek.) eller Milex super instant (20 sek.), og de hermed  

 identiske Dano-pulvere, alle målt efter IDF87. Ingen af disse  

 værdier kan imidlertid som hævdet (p. 13, 2. afsnit) betegnes som  

 værende enestående, tværtimod, hverken ved sammenligning  

 med Masters (5 til 30 sekunder) eller med ansøgerens egen standard (20  

 til 50 sekunder).
 Det kan derfor fastslås med sikkerhed, at  

 ansøgeren ikke har præsenteret ét troværdigt  

 eksempel på overlegen befugtelighed af pulver, fremstillet  

 ifølge ansøgningen, uanset analysemetode.
 p. 4, 4. afsnit:
Vi indførte i Klagen et opfindercertifikat af  

 Lipatov.
Dette skrift er relevant, fordi det her vises, at det allerede i  

 1978 var kendt at fremstille agglomererede mælkepulvere med gode  

 funktionelle egenskaber i medstrøms  

 forstøvningstørringsanlæg med integreret fluid bed i  

 bunden.
Vedrørende tolkning i øvrigt af Lipatov henviser vi til  

 vor Klage, side 6 og 7, samt vore bemærkninger i resume og  

 konklusion.
 p. 5, 2. afsnit:
De i Imødegåelsens foregående afsnit  

 nævnte ulemper ved genbefugtningsprincippet hos Lipatov  

 (kvalitetsforringelse og forøget energiforbrug ved genbefugtning) vil  

 netop give fagmanden inspiration til at modificere Lipatovs  

 fremgangsmåde og apparat, således at der anvendes et apparat med  

 Lykov's layout til fremstilling af agglomererede mælkeprodukter.
Valget  

 af værdierne for driftsparametrene ved en sådan  

 fremgangsmåde er af rent håndværksmæssig art, jvf.  

 vore kommentarer nedenfor.
I øvrigt er det ikke nødvendigt at  

 modificere Lykov's apparat RKSG-2.8 til fremstilling af agglomereret  

 mælkepulver, som ansøgeren antyder.
Dette har vi allerede  

 dokumenteret i Klagen p. 10-11, det fremgår desuden af Lykov's  

 erklæring (Bilag Y), og det vil yderligere fremgå af vore  

 kommentarer til afsnit IV nedenfor.
Den eneste modifikation, ansøgeren har foretaget  

 på RKSG-2.8 anlægget for at nå frem til det anlæg,  

 der er skematisk vist på ansøgningens tegning, består i en  

 forøgelse af højde/diameterforholdet.
Dette relativt  

 større forhold anvendes ved alle traditionelle  

 forstøvningstørringsanlæg til mælk, se f.eks.  

 talrige tegninger hos Masters, kapitel 15. Modifikationen er derfor triviel  

 og repræsenterer ikke nogen selvstændig opfinderisk indsats.
 p. 5, 3. afsnit - p. 6, 1. afsnit:
 Ansøgeren anfører, at det efter hans mening  

 ikke skulle være nærliggende at indføre US Patent  

 3,956,521 ("521") i sagen og anvende dette skrifts oplysninger om  

 temperaturer og fugtighedsgrader ved valget af driftsparametre til en  

 fremgangsmåde til tørring og agglomerering af  

 mælkeprodukter i et apparat med Lykov's lay-out.
Vi skal erindre om, at dette skrift er omtalt i  

 ansøgningens beskrivelse, jvf. p. 1, 1. 18 ff.. Her nævnes det,  

 at det er kendt "521", at det ved tørring af mælkekoncentrater  

 og lignende væsker er fordelagtigt (i henseende til varmeøkonomi  

 og produktkvalitet) at dele tørringsprocessen i et spray og et fluid  

 bed trin, men at den i "521" beskrevne proces dog er behæftet med den  

 ulempe, at man, når "pulveret skal udtages fra tørrekammeret (..), for  

 at undgå klæbning af fugtigt pulver på kammervægge  

 (..) må tørre pulveret mere vidtgående i kammeret, end  

 hvad der er optimalt...", p. 1, 1. 29-36, hvilket medfører, at man må arbejde inden for  

 en række nærmere angivne grænser for acceptable  

 temperaturer og fugtighedsgrader, nærmere betegnet følgende:  

 temperatur for tørregas til første trin (spraytørring i  

 medstrøm): 190-270 C/210-420 C, fortrinsvis 240-260 C/265-285 C;  

 fugtighedsgrad for materiale fra første trin: 4-10 vægt-%/5-18  

 vægt-%, fortrinsvis 5-7 vægt-%/4-6 vægt-%, for  

 sødmælk/skummetmælk, jvf. krav 2-5.
 En fagmand vil umiddelbart indse, at man netop kan  

 eliminere ovennævnte ulempe ved "521", når man, som det er kendt  

 fra og demonstreret hos både Lykov og Lipatov, lader pulveret fra  

 første tørringstrin, dvs. spraytørringszonen, lande  

 direkte i en i spraytørringskammerets bund anbragt ("integreret")  

 fluid bed, hvori andet tørringstrin gennemføres.
 Det er endvidere en ren rutinesag at bestemme, hvorledes  

 elimineringen af denne ulempe influerer på rammerne for valget af  

 acceptable temperaturer og fugtighedsgrader, og i denne sammenhæng er  

 det netop særdeles nærliggende at tage udgangspunkt i de i "521"  

 angivne grænser for temperaturer og fugtighedsgrader, der tydeligvis  

 netop med fordel kan overskrides i en proces med integreret fluid bed.
 "521" er desuden citeret som et let tilgængeligt og  

 overskueligt kildeskrift, der angiver typiske værdier for talrige  

 relevante driftsparametre, herunder temperaturer og fugtighedsgrader, ved  

 fremstilling af ikke-agglomererede (og agglomererede) mælkepulvere, som  

 alle tilhører den alment kendte tekniske fagviden inden for denne  

 teknologi, jvf. især tabel I og II.
 Ansøgerens henvisning, p. 6, 1. 1, til UTAGs  

 angivelser af lufttemperaturer i spraytørringszonen er ikke relevant.  

 UTAG's proces vedrører tørring i modstrøm, hvor  

 man naturligvis må arbejde med helt andre temperaturer for  

 tørreluften i spraytørringszonen end ved den foreliggende  

 spraytørring i medstrøm.
 Bortset fra denne irrelevante henvisning til UTAG er  

 ansøgernes påstand om at temperaturangivelserne i "521" skulle  

 være atypiske for spraytørring af mælkeprodukter i  

 medstrøm fuldstændig udokumenteret.
Vi er ikke bekendte med, at der skulle eksistere nogen  

 væsentlig modstid mellem temperaturangivelserne i henholds- vis "521"  

 og den øvrige litteratur ang. forstøvningstørring af  

 mælkeprodukter i medstrøm.
Tværtimod er både  

 temperatur- og fugtighedsangivelserne i "521" i klar overensstemmelse med  

 tilsvarende angivelser i afsnit 1.2.4 og 15.1.1. i Masters, 1979, der som  

 bekendt er standardværket inden for den foreliggende  

 teknologi.
 Uden nærmere dokumentation for en sådan  

 påstået modstrid kan der derfor ikke rejses tvivl om relevansen  

 af den tekniske lære i "521".
 Dette træk er tydeligt beskrevet af Lykov, se p. 16  

 og fig. 9.
 Et tredie teknisk træk er omtalt i  

 beskrivelsen:
 "...det ved opfindelsen tilsigtede, som bl.a.  

 forudsætter, at der i tørrekammerets bund findes et fluidiseret  

 leje, som er i stand til at optage klæbrige partikler fra  

 forstøvningstørrezonen", p. 4, 1. 33-35.
 Dette træk er ligeledes beskrevet af både  

 Lykov og - i forbindelse med mælk - Lipatov.
Endelig fremgår det af beskrivelsens side 7,  

 1.11-17, at der er et specielt samvirke mellem de to tørretrin, idet  

 tørregasmængder og -hastigheder skal afpasses således,  

 at "den nedadrettede strøm af tørregas og  

 partikler, på det tidspunkt, hvor den når det fluidiserede leje,  

 stadig har tørrekapacitet og tilstrækkelig hastighed til at  

 trænge ned i det fluidiserede leje, og sammen med den gas, som  

 indføres fra neden, bidrager til den tørring, som finder sted i  

 det fludiserede lag".
 Også dette tekniske træk er kendt fra Lykov,  

 se p. 17, 1.21 og fig. 9.
 Resume:
 Det er hermed godtgjort, at de omtalte skrifter er  

 relevante, at de ovenfor omtalte tekniske træk er kendte fra disse, at  

 det er både relevant og nærliggende at tage udgangspunkt i de i  

 "521" angivne værdier for procesparametre, og at kombinationen af "521"  

 med Lykov og/eller Lipatov netop er nærliggende og ikke - som  

 påstået af ansøgerne- et udtryk for bagklogskab.
 Det er desuden vist, at det er nærliggende for en  

 fagmand at nå frem til opfindelsen udfra den i Lipatov og/eller Lykov  

 angivne lære og under anvendelse af almen teknisk fagviden.
Angående afsnit IV: Sammenlignende  

 beregninger p. 6, 3. afsnit:
Ansøgeren påstår, at vi i  

 Klagen "(angreb) nogle talværdier", der karakteriseres som  

 værende "ret uvæsentlige detaljer".
 Det er imidlertid et faktum, at vi klart har påvist,  

 at ansøgeren i sin Duplik af 22.12.92 begik en række  

 fundamentale og særdeles graverende fejl.
Vi påviste ved simple beregninger, baseret på  

 data fra eksempel 2 i ansøgningen, at Lykov's RKSG-2.8-apparat ved  

 fremstilling af agglomereret sødmælkspulver i henseende til  

 samtlige intensive variable vil fungere præcist som angivet i Eksempel  

 2, når der arbejdes med en kapacitet på 6.000 kg koncentrat pr.  

 time.
Vi påviste desuden, jvf.
Klagens pkt. 4.3.2.2 og 4.3.2.3, at  

 ansøgerens valg af en kapacitet på 1000 kg/h ikke blot var  

 ubegrundet, men også inkonsistent med de øvrige valg af  

 parameterværdier, således at den heraf følgende konklusion  

 ("fluid beden vil dø") var forkert.
På vor begæring blev vores enkle beregninger  

 nøje gennemgået af den tidligere vicerektor og anerkendte  

 forfatter til lærebøger i enhedsoperationer L.
Alfred Hansen.  

 Denne erklærede, at:
"de trufne forudsætninger og de anvendte  

 beregningsmetoder er korrekte, de beregnede størrelser er korrekte og  

 der er ikke fundet fejl i de anførte konklusioner.", jvf.
Klagen,  

 Bilag 3.
 Det skulle hermed være tilstrækkeligt  

 dokumenteret, at et anlæg med dimensioner som RKSG-2.8 måtte  

 forventes at være velegnet til fremstilling af agglomereret sød-  

 og skummetmælkspulver, og at ansøgerens påstand om at  

 "fluid beden ville dø" var forkert.
 Som eneste kommentar hertil fremfører  

 ansøgeren i sin Imødegåelse, Bilag A en række nye  

 beregninger, hvori han ikke blot begår en række nye fejl, men  

 tilmed gentager en del af de tidligere påpegede fejl.
 Som vist i det følgende kan ansøgerens nye  

 beregninger i Bilag A ikke stå for en nærmere  

 prøvelse:
 p. 7, 1. afsnit:
 Ansøgeren indfører her et første  

 frasorteringskriterium for fluidiseringshastighed:
 "I praksis er den realistiske minimumshastighed 0.5 m/s".  

Dette kriterium har imidlertid hverken basis i ansøgningens  

 beskrivelse eller krav.
 Ifølge krav 1 og beskrivelsen er den minimale  

 fluidiseringshastighed 0.3 m/s.
 Det er både utilladeligt og vildledende, at  

 ansøgeren her uden noget som helst belæg i  

 ansøgningsteksten (hverken eksplicit eller implicit) ændrer et  

 af de essentielle tekniske træk, der tjener til definition af  

 opfindelsen, nemlig den nedre grænse for fluidiseringshastigheden fra  

 0.3 til 0.5 m/s, specielt fordi kassationen af en driftstilstand med en  

 fluidiseringshastighed på 0.46 m/s senere (p. 9, 1.2, Bilag A, forhold  

 2.75, 6000 kg/h), indgår som et væsentligt element i  

 ansøgerens argumentation.
 p. 7, 2. afsnit:
 Her indfører ansøgeren et andet  

 frasorteringskriterium:
"Med sødmælkspulver skal fribordshastigheden  

 være 0.20-0.35 m/sek.", som heller ikke har basis i ansøgningens  

 beskrivelse eller krav.
 Tilmed anvendes dette kriterium på en klart  

 inkonsistent måde:
Ved tørring af 6000 kg/h  

 sødmælkskoncentrat i Lykov's RKSG-2.8 fås en  

 fribordshastighed på 0.26 m/s (jvf.
Klagen skema 2A), som altså  

 er accepteret af ansøgeren og indikerer, at Lykov's anlæg er  

 egnet.
 Anvendelse af dette frasorteringskriterium fører  

 på den anden side til elimination af den af ansøgerens selv  

 beregnede og accepterede (!) driftstilstand (1000 kg/h, Klagen, Skema 2  

 B).
 p. 7, 3. afsnit:
 Ansøgeren opregner her en række faktorer, der  

 har sammenhæng med luftens middelopholdstid, men forbigår den  

 måske væsentligste: at tørringsanlæggets bruger  

 altid ønsker en bestemt rest fugt i det færdige pulver.
Til orientering vedlægges i Bilag Z (K.
Masters:  

 Spray Drying Handbook, Third Ed. (1979), p. 140-143) en beskrivelse af denne  

 sammenhæng, der vil blive nærmere uddybet nedenfor under  

 diskussion af opholdstid.
 p. 8, 1. 3-7:
Ansøgerens beregning af den nedadgående  

 gashastighed i RKSG-2.8 er ikke korrekt.
Lykov angiver (p. 16, 1. 69 en  

 gashastighed i forstøverzonen omkring dyserne på 100-250 m/s,  

 hvilket (jvf. de på side 19 angivne driftsdata) medfører, at  

 luftfordeleren må have en diameter på mindre end 1 meter.
Lykov beskriver udførligt p. 16, at disse  

 høje hastigheder er væsentlige, idet de for det første  

 bevirker, at dråbeskyen og tørreluften suger fine partikler til  

 sig, penetrerer ned i beden og danner agglomerater, og for det andet  

 bevirker, at tørreluften ovenfra kan bidrage til  

 tørringsprocessen i fluid beden.
Dette fremgår desuden tydeligt  

 af de viste hastighedsprofiler og strømningsangivelser i Lykov's figur  

 9.
Ansøgeren har tilsyneladende aflæst  

 diameteren af et ikke nærmere omtalt skørt i Lykov's fig. 11 og  

 forvekslet dettes diameter (3.5 m) med luftfordelerens udløbsdiameter,  

 der som ovenfor forklaret i overensstemmelse med både beskrivelse,  

 procesforklaring og strømningsskitse må være mindre end 1  

 m.
Heraf følger, at ansøgerens beregninger af nedadgående  

 lufthastighed er mindst 3.52 = 12.25 gange for lav.  

 Ansøgerens beregninger af forholdet mellem kinetiske energier, oven-  

 hhv. nedenfra er derfor også forkert og mindst 3.54 = 150  

 gange for lavt.
 p. 8, 1. 10:
Ansøgeren hævder uden nogen form for  

 begrundelse, at Lykov's luftfordeler skulle give en dårlig opblanding  

 af dråber i den varme tørreluft.
Følgeslutningen, nemlig  

 at "konstruktøren ... har betragtet  

 forstøvningstørringstrinnet som kun af sekundær  

 betydning", er lige så uforståelig, jvf. vores kommentar til p.  

 3, 1. 12.
 p. 8, 1. 15 til 20:
 Ansøgeren fremsætter her en række  

 påstande vedrørende luftens opholdstid i tørrekammeret,  

 men tager fejlagtigt udgangspunkt i driftsdata for traditionelle  

 tørrere, der producerer færdigt pulver i eet tørretrin.  

 Ansøgeren overser, at Lykov (og ansøgeren selv i "521") opdeler  

 tørringsprocessen, således at spraykammeret producerer fugtigt  

 pulver, der efterfølgende tørres til færdigt pulver ved  

 lang tørretid i fluid beden.
Det er velkendt, jvf.
Masters, 1979, p. 141-143, vedlagt  

 som Bilag Z, at der er en éntydig sammenhæng mellem  

 pulverrestfugt og luftopholdstid, GRT.
Vi erindrer om, at øget  

 pulverrestfugt opnås ved øget luftmængde og deraf  

 følgende lavere opholdstid.
 Ansøgerens påstand om nødvendigheden  

 af lang opholds- tid for tørreluften (mindst 60 sekunder) i et  

 Lykov-apparat i forhold til opholdstiden i konventionelle  

 1-trinstørrere (20-30 sekunder) er derfor helt forkert, idet  

 opholdstiden som forklaret ovenfor tværtimod bør være  

kort i forhold til 20-30 sekunder.
 Ansøgeren overser også, at den  

 afgørende faktor ved fremstilling af pulver ved  

 forstøvningstørring er den tid partiklerne er udsat for  

 tørring, og ikke (som påstået af ansøgeren) den tid  

luften opholder sig i tørrekammeret.
Ansøgerens Eksempel-2-anlæg er, som  

 påvist i vor Klage (p. 11, 5. afsnit), ligedannet med Lykov's RKSG-2.8  

 i vandrette tværsnitsarealer i både fluid bed og kammer.  

 Alt andet lige vil de to anlæg derfor have samme separationshastigheder  

 i tværsnit og vil derfor også give partiklerne samme  

 middelopholdstider.
Partiklernes opholdstid i spraydelen er længere end  

 luftens, jvf.
Bilag Z, og er i fluid beden antagelig mindst 10 minutter  

 (Klage, Bilag 2, Skema 3). Også derfor er ansøgerens  

 betragtninger forkerte.
 Ikke desto mindre indfører ansøgeren her et  

tredje frasorteringskriterium:
 "at den nødvendige gasopholdstid, GRT, under de  

 relevante betingelser () antages at skulle være mindst 60  

 sekunder".
 Dette er endnu en arbitrær betingelse, der  

 hverken har basis i beskrivelse eller patentkrav.
Med hensyn til valget af størrelsen af GRT  

 antyder Masters mulighed for fra 5 sekunder og opefter, foretrukket 20-40  

 sekunder; en anden kilde, f.eks.
A.
Williams-Gardner (Industrial Drying,  

 1971, p. 213, bilag Ø), indikerer 4-10 sekunder for små (op til  

 5 m diameter) og 10-20 sekunder for større kamre.
 Ansøgerens valg af værdien mindst 60 er  

 således teknisk forkert, teknisk ubegrundet og uden basis i beskrivelse  

 og krav.
 Ansøgeren anvender herefter kriteriet "GRT mindst  

 60 sekunder", på en inkonsekvent og uforståelig måde:
 For det første accepterer ansøgeren (hvidt  

 felt i Bilag A) opholdstider på 53, 49 og 36 sekunder, jfr. 1., 2. og  

 4. side, altså i modstrid med det kriterium, han netop har  

 opstillet.
For det andet kan luftens opholdstid i den fremlagte  

 ansøgnings Eksempel 2 beregnes til 13.5 sekunder (kammervolumen 67  

 m3, gasflow ud (11502 + 6513) kg/h, rho = 1, jfr.
Klagen Skema 1).  

 Heraf følger bl.a., at Eksempel 2 repræsenterer en kassabel  

 driftstilstand, hvis man skal følge ansøgerens egne  

 frasorteringskriterier.
Helt absurd er det, at ansøgeren, der i sin Duplik  

 (22.12.92, p. 9, 1. 21) udtrykkeligt har hævdet, at en opholdstid  

 så høj som 60 sekunder i RKSG-2.8 er en årsag til at  

 "tørreapparatet ikke kan drives", nu i Imødegåelsen  

hævder præcis det modsatte,  

 nemlig at opretholdelsen af en sådan høj opholdstid er en  

 nødvendig betingelse for at apparatet kan drives! Det skal endvidere påpeges, at ansøgeren i  

 sammenligningsgrundlaget anvender definitionen GRT = kammervolumen divideret  

 med udgående hovedluftvolumenflow, mens der i Bilag A som flow anvendes  

 den totalt udgående luftmængde, dvs. hovedluft plus luft  

 fra fluid bed m.m.
Det betyder, at de beregnede gasopholdstider i Bilag A  

 overslagsmæssigt bliver mellem 1.5 og 3.6 gange for lave i forhold til  

 de værdier, ansøgeren sammenligner med.
 Da opholdstidskriteriet som vist er forkert opstillet,  

 inkonsekvent anvendt (oven i købet med forkert beregnede  

 værdier) og desuden mangler basis i beskrivelse og krav, er det  

 både ukorrekt og meningsløst at anvende det som  

 frasorteringskriterium i de 18 gennemregnede eksempler.
 p. 8, 2. afsnit:
 Ansøgeren forklarer, at hans beregninger af de 18  

 tilfælde og det heraf følgende valg af fødemængden  

 1000 kg/h er udført før indleveringen af hans Observations, maj  

 1992.
 Dette kan imidlertid ikke være tilfældet, idet  

 ansøgeren har anvendt parameterværdier (luftmængdeforhold:  

 1.77), som først er blevet indført med vor Klage af 28. marts  

 1994.
 Desuden skal vi her erindre om følgende alment  

 kendte principper vedrørende design og drift af en fluid bed til en  

 given opgave:
Først vælger  

 konstruktøren/operatøren en hensigtsmæssig  

 fluidiseringshastighed til en given opgave.
Dette gør han ikke for at  

 opnå et bestemt luftmængdeforhold, men for at få en  

 velfungerende fluidisering med ønsket partikelbevægelse,  

 varmeovergang og opholdstid.
 Derefter vælger han den temperatur for  

 tørreluften til fluid beden, der giver den ønskede  

 vandfordampning og pulverrestfugt.
 Dersom han ønsker at opnå en  

 lavere/højere vandfordampning, kan han nogenlunde frit  

 reducere/øge temperaturen af tørreluften til beden, vel  

 at mærke uden at ændre fluidiseringshastigheden.
Det er derfor vildledende, når ansøgeren i  

 samtlige 18 beregninger i Bilag A fastsætter lufttemperaturen til fluid  

 beden til at være 128 C.
En gennemsnitsfagmand ville have ændret  

 indgangstemperaturen og herved have undgået de uacceptabelt lave  

 fluidiseringshastigheder.
Den af os foreslåede fødemængde  

 på 6000 kg/h sødmælkskoncentrat til RKSG-2.8 svarer til en  

 indgangstemperatur for tørreluften til fluid beden på 128 C og  

 en fluidiseringshastighed på 0.75 m/s, ligesom i Eksempel 2. (Klage,  

 Skema 2 A). De af ansøgeren valgte 1000 kg/h svarer ved samme  

 fluidiseringshastighed til en indgangstemperatur for tørreluften  

 til fluid beden på 80 C (nemlig 70 + (128 - 70) : 6). Fluid beden vil  

 altså også kunne fungere ved tørring af 1000 kg/h, og i  

 begge tilfælde (6000 kg/h og 1000 kg/h) vil alle relevante  

 procesparametre ved drift  RKSG-2.8 falde inden for samtlige de i krav 1  

 angivne grænser.
Også derfor er ansøgerens ejendommelige  

 påstand om at "fluid beden vil dø" forkert.
 Som dokumenteret i vedlagte Bilag Y har Lykov tilmed  

 selv foretaget forsøg med tørring og agglomerering af  

 mælkekoncentrat i RKSG og herved i praksis fundet dette anlæg  

 velegnet til fremstilling af agglomererede mælkepulvere.
 p. 9, 1. 2-4:
Ansøgerens påstand, at "intet af disse beregnede tilfælde giver realistiske  

 driftbetingelser" er forkert:
Tilstandene ved luftmængdeforholdene 2.75 og 1.77  

 med feed rates henholdsvis fra 4000 til 6000 kg/h og fra 3000 til 6000 kg/h,  

 i alt 7 tilstande opfylder kravet om realistiske driftbetingelser,  

 idet A.	fluidiseringshastighederne 0.31, 0.34, 0.38, 0.46,  

 0.57 og 0.68 m/s klart falder inden for krav 1's rammer, og kassationen af  

 driftstilstande med fluidiseringshastigheder mindre end 0.5 m/s, som  

 forklaret i vore kommentarer til p. 7, 1. afsnit, mangler ethvert grundlag  

 ; B.	"GRT-værdi større end eller lig med 60  

 sekunder" som nævnt ikke kan anvendes som frasorteringskriterium, for  

 det første fordi dette kriterium hverken har basis i krav eller  

 beskrivelse, for det andet fordi GRT-værdierne er forkert beregnet, og  

 for det tredje fordi selve kriteriet er forkert, jvf. vore kommentarer til  

 side 8, 1. 15-20; C.	forholdet mellem kinetiske energier for det  

 første ikke kan anvendes som kriterium, da det ikke optræder i  

 krav 1 og for det andet er forkert beregnet med en faktor 150, jfr. vore  

 kommentarer til side 8, 1. 3-7; D.	"fribordshastighed mellem 0.2 og 0.35 m/sek. som  

 nævnt ikke kan anvendes som frasorteringskriterium, jvf. vore  

 kommentarer til p. 7, 2. afsnit.
 p. 9, 1. 4-7:
Ansøgerens påstand, at "1000 kg/h og forholdet 2.75 er tættest ved at kunne  

 give et fluidiserbart pulver som resultat af første  

 tørretrin" er forkert.
Ansøgeren finder jo samme vandindhold,  

 både i pulveret fra spray til fluid bed (11.8%) og i pulveret fra fluid  

 beden (4.1%), i alle beregninger ved luftmængdeforholdet 2.75,  

 altså også i hele fødemængdeintervallet 1000 til  

 6000 kg/h: Derfor kan ingen fødemængde være tættere  

 end en anden til at give fluidiserbart pulver.
Der er derfor heller intet  

 belæg for denne påstand.
 Iøvrigt er disse betragtninger stærkt  

 inkonsistente med ansøgerens tidligere bemærkninger:
 Af ansøgerens Duplik (2.12.92, Table 1, Case 3,  

 note 9) fremgår det af kolonnen med 1000 kg/h fødeprodukt, at  

 den er baseret på:
"Calculation of RKSG-2.8 heat balance when trying to  

 operate under conditions as the Patent Application no. 83303441.6 on instant  

 whole milk powder and achieving the same ratio of PGR/BGR as in case  

 10." Forkortelsen står for luftmængdeforholdet og  

 bortset fra at case 10 ikke eksisterer, kan denne note kun tolkes  

 således, at valget af 1000 kg/h var et resultat af et ønske  

 om et bestemt  luftmængdeforhold (der som tidligere  

 nævnt heller ikke har nogen basis i den danske ansøgning, men er  

 tilføjet i ansøgerens EP-ansøgning).
 I Imødegåelsen hævder ansøgeren  

 nu 2 år senere, at have foretaget 18 beregninger og lagt en  

vurdering af fluidiserbarhed til grund for valget af en kapacitet  

 på 1000 kg/h, jvf. p. 9, 1. 7 "dette er grunden til, at dette eksempel  

 blev anvendt".
 Begge forklaringer kan ikke være sande.
 Hvad enten man følger den første eller den  

 anden forklaring, er der imidlertid ikke givet nogen plausibel begrundelse  

 for ansøgerens valg af en driftstilstand med en kapacitet på  

 1000 kg/h, et tørreluftforhold "som i case 10" og en  

 indgangstemperatur for tørreluften til fluid beden på 128 C,  

 jvf. også vore kommentarer til p. 8, 2. afsnit.
 p. 9, 1. 10 til 13:
Vedrørende Lykov's anlæg konkluderer  

 ansøgeren her, at "selv med denne lave kapacitet og store GRT er de  

 øvrige faktorer uden for grænserne og systemet er således  

 uegnet ikke alene til agglomereret sødmælks- pulver men til en  

 hvilken som helst type mælkepulver".
 Imidlertid er samtlige præmisser forkerte, se f.eks.  

 ved ansøgerens vurdering af 6. kolonne (forhold 2.75, 6000 kg/h):  

 fluidiseringshastigheden 0.46 m/s er i overensstemmelse med krav 1, der er  

 intet teknisk sagligt grundlag for at kassere en (i øvrigt forkert  

 beregnet) luftopholdstid på 9.5 sekunder, fribordshastigheden er 0.24  

 m/sek., altså inden for det arbitrært opstillede interval  

 0.2-0.35, og det kinetiske energiforhold er ikke 22.54, men ca. 150   22.54 = 3400, hvilket er i overensstemmelse med krav  

 3. Derfor er ansøgerens konklusion forkert.
 Det er desuden helt ubegrundet, at ansøgeren i 1.  

 13 udstrækker sin konklusion til at gælde alle typer  

 mælkepulver, idet sammenligningsberegningerne alene vedrører  

 sødmælk.
 p. 9, 1. 19:
Ansøgeren antyder her "kraftigt", "at Lykov's anlæg er en slags spray fluidizer, hvori  

 forstøvningstørringstrinnet kun spiller en sekundær  

 rolle".
 Denne sammenligning er vildledende og forkert.
Vi skal erindre om, at "Spray Fluidizer" er den  

 betegnelse ansøgeren anvender i sin markedsføring af et  

 apparat, hvori den væske, der ønskes tørret,  

 forstøves ned over et fluidiseret lag af allerede tørre  

 partikler.
Formålet er - i følge ansøgerens eget  

 brochuremateriale - at kombinere tørring med granulering i en  

1-trinsproces.
Relevant dokumentation formodes ansøgeren  

 bekendt, til orientering for Ankenævnet vedlægges som et  

 eksempel, jvf.
Bilag Æ, en udateret brochure fra NIRO.
Processen findes  

 desuden beskrevet i Jenses "Agglomerating...", der er omtalt i  

 ansøgningen p. 4, 1. 10, samt i Lykov's omtale af fig. 6.
 I en Spray Fluidizer sidder forstøverdysen  

 umiddelbart over pulverlaget, og den til tørringen nødvendige  

 energi tilføres nedefra via varm fluidiseringsluft.
I en Spray Fluidizer tilføres der således  

 ikke tørreluft ovenfra, og den indeholder derfor ikke noget trin med  

 forstøvningstørring.
Da hele vandfordampningen sker i det  

 fluidiserede pulverlag, er sammenligningen af Lykov's anlæg med en  

 Spray Fluidiser meningsløs.
 Lykov's anlæg er et spraytørringsanlæg  

 med integreret fluid bed, hvor mindst 1/3 af den totale luftmængde  

 anvendes oppefra til spraytørring, medens resten anvendes nedefra til  

 færdigtørring i fluid bed, ligesom i ansøgerens  

 MSD-anlæg.
 Ansøgeren har selv beregnet, at ved 6.000 kg/h  

 koncentrat sker 90 % af tørringen i spraytørringsdelen (2735  

 kg/hspray/262 kg/hfluid, Bilag A, 1. side) og Lykov har  

 som anført ovenfor, jvf. vore kommentar til p. 3, 1. 12,  

 eksperimentelt fundet, at 70 til 90 % af fordampningen foregår i  

 spraytørringsdelen.
 Der eksisterer således intet belæg for  

 ansøgerens påstand, at "Lykov's anlæg er en slags spray  

 fluidizer" (p. 9, 1. 19) eller "en om en spray fluidizing mindende metode"  

 (p. 15, 1. 28).
Det er ligeledes uforståeligt, at ansøgeren  

 på den ene side kan påstå, at pulver med 30.7 % restfugt  

 fra forstøvningstørretrinnet "er selvsagt umuligt at håndtere i det  

 fluidiserede leje", og på den anden side samtidig antyder, at netop  

 denne håndtering er mulig i et - i denne sammenhæng  

 identisk fluidiseret leje - i en Spray Fluidizer.
 Begge udsagn fra ansøgeren kan ikke være  

 sande.
 p. 9, 2. afsnit:
 Her indfører ansøgeren et fjerde  

 frasorteringskriterium:
"forholdet mellem de kinetiske energier af den  

 nedadgående strøm af tørreluft og af den opadgående  

 strøm af tørreluft i området 1.000 - 15.000", som ikke fremgår i krav 1, men alene af krav 3.
 De i Bilag A beregnede forhold er i øvrigt som vist  

 ovenfor, jvf. vore kommentarer til p. 8, 1. 3-7, mindst 150 gange for  

 lave.
 p. 10, 1. 1:
 I ansøgerens afsluttende beregning (Bilag A, sidste  

 side) er både "Outlet temperature" og "Product temperature" forkerte,  

 idet de begge skal være 70 EC som i  

 ansøgningens Eksempel 2.
 Den anførte "Fines recirculation rate" er ikke  

 defineret (det er uvist om der regnes på faststof eller gas og hvorhen  

 fines føres), men størrelsen er angiveligt fejlagtigt hentet  

 hos Lykov p. 24 sidste linie, hvor den refererer til en i den aktuelle  

 sammenhæng fuldstændig irrelevant tromletørrer (note 5 i  

 Table 1, 12.05.92).
Beregningen hævdes øverst p. 10 at være  

 analog til MSD-beregningen i Duplikken.
Alligevel er luftens opholdstid  

 pludselig af uforklarlige grunde ændret fra 28.56 sekunder (i Duplik)  

 til 36.04 sekunder (i Imødegåelse). Det er ikke muligt at  

 gennemskue, hvorledes ansøgeren har foretaget disse dunkle  

 beregninger.
 p. 10, 3. afsnit:
 Ansøgeren protesterer mod vor bemærkning om  

 at ansøgerens valg af kammer/fluid bed diameter for MSD-anlægget  

 er fremkommet ved en direkte nedskalering af Lykov's RKSG-2.8.
 RProtesten ændrer ikke ved det faktum, at  

 anlæggene er ligedannede, hvilket tydeligt  

 sandsynliggør, at RKSG-2.8 anlægget er velegnet til produktion  

 af agglomereret sødmælkpulver med præcis samme egenskaber  

 som de, der opnås på ansøgerens anlæg, jvf. i  

 øvrigt bilag Y, hvori Lykov giver en eksperimentelt baseret  

 bekræftelse af, at RKSG-anlægget er velegnet til en sådan  

 produktion.
 Det er et faktum, at det på tegningen til  

 ansøgningen viste MSD-anlæg kan betragtes som en  

 rutinemæssig tilpasning af et eksisterende, kendt anlæg, nemlig  

 Lykov's RKSG-2.8, hvor den eneste, nærliggende modifikation  

 består i at spraykammerets højde/diameter-forhold er valgt som  

 normalt ved kendte anlæg til spraytørring af  

 mælkeprodukter.
 p. 10, 4. afsnit:
 De konklusioner ansøgeren drager med henvisning til  

 "beregninger i Bilag A" er som vist forkerte.
 Resumé:
Det er hermed godtgjort, såvel ved beregninger  

 som ved fremlæggelse af bevismateriale, jvf.
Bilag Y, at RKSG-2.8 er  

 velegnet til fremstilling af agglomereret sødmælkpulver.
Det er desuden godtgjort, at ansøgerens  

 konkluderende påstand, at "de for fagmanden sædvanlige beregninger,  

 udført på grundlag af de hos Lykov givne informationer, ikke  

 ville give fagmanden inspiration til at anvende Lykov-lignende processer til  

 mælkeprodukter" (p. 10, 1. 6) ikke blot bygger på falske forudsætninger og  

 tekniske fejlberegninger, men også på anvendelse af de 4 ovenfor  

 anførte frasorteringskriterier, der ikke figurerer i hovedkravet  

 (hverken eksplicit eller implicit), og - bortset fra det 4. kriterium - end  

 ikke har nogen basis i hverken beskrivelse, krav eller tegning.
Såfremt opfyldelsen af disse kriterier skulle  

 være esentiel for realiseringen af den foreliggende opfindelse,  

 bør ansøgningen afslås, fordi beskrivelsen i så  

 fald "ikke er så tydelig, at en fagmand på grundlag  

 deraf kan udøve opfindelsen", jvf.
Patentloven ? 8.
 Såfremt opfyldelsen af disse kriterier ikke er  

 essentiel for opfindelsen, kan de heller ikke anvendes som  

 frasorteringskriterier.
 Angående afsnit V: Produktegenskaber.
 p. 10. sidste afsnit:
 Vi har i Klagen side 14-21 præsenteret en klar  

 dokumentation for, at egenskaberne ved det ved fremgangsmåden  

 ifølge opfindelsen fremstillede pulver hverken er overraskende eller  

 overlegne, og vi må afvise ansøgerens påstand om at vi  

 skulle have gjort dette ved at "rive enkelte tal ud fra ansøgernes  

 eksempler".
Tværtimod har vi korrekt citeret eksempler på,  

 hvad blandt andre ansøgeren selv har offentliggjort af pulverdata,  

 både før og efter prioritetdagen, som resultater af anvendelse  

 af ansøgerens egne analysemetode.
Eksemplerne dokumenterer, at der ved  

 fremgangsmåden ikke er fremstillet pulver med egenskaber, der adskiller  

 sig væsentligt fra, hvad en fagmand måtte kunne forvente at  

 opnå før prioritetsdagen.
 p. 11, 1. 4:
 Det er ikke korrekt, at vi skulle have sammenlignet  

 usammenlignelige produkter eller analyserresultater.
Det produkt, der anvendes ved vore sammenligninger er  

 sødmælkskoncentrat, der i denne sammenhæng er  

 veldefineret.
Det er udvalgt af ansøgeren selv, og ansøgeren  

 kan ikke med nogen rette påstå, at det skulle være uegnet  

 for sammenligninger.
 Med hensyn til analysemetoder og de opnåede  

 resultater gælder følgende fem fakta:
 1:	Flowability: Analysemetoden giver resultater  

 med en vis usikkerhed, men er klart defineret, dvs. indiskutabel.  

Før prioritetsdatoen har ansøgeren oplyst, at 20-50  

 sekunder var "common" for straight through sødmælkpulver, og  

 Baldwin har målt en værdi på 25 sek. på prøver  

 af sådanne kommercielt tilgængelige pulvere.
 Efter prioritetsdatoen har ansøgeren  

 publiceret målte flowability-værdier for  

 MSD-sødmælkspulver fra 23 sek. og opefter, med typiske  

 værdier omkring 50 sekunder.
 Sammenligningerne er korrekt udført, og det  

 fremgår således klart, at ansøgeren - trods talrige  

 påstande om det modsatte - ikke har sandsynliggjort, endsige  

 vist overlegne flowability-egenskaber ved MSD-sødmælkpulver.
 2:	Wettability: Analysemetoden er  

 indiskutabel.
 Som vist i vore kommentarer til p. 4, 2. afsnit er de  

 oplyste data for wettability under ingen omstændigheder overlegne,  

 uanset analysemetode.
 3:	Partikelstørrelse: Analysemetoden er  

 ikke angivet i ansøgningen.
 Vi har (i Klagen pkt. 4.3.3.1) sammenlignet 3  

 angivelser af middelpartikelstørrelse målt efter  

 ansøgerens metode (1978) med angivelser fra Masters (1979), uden  

 angivelse af målemetode, hvilket vi finder forsvarligt.
4:	Dispergerbarhed.
Analysemetoden er  

 indiskutabel.
 Måleresultater er ikke til diskussion i den her  

 givne sammenhæng.
 5:	Opløselighed: Analysemetoden er  

 indiskutabel, og resultaterne er sammenlignelige.
 En opløselighed på 0.1 har uden videre  

 kunnet opnås siden 1978 (Masters p. 584). Ansøgeren kan ikke med  

 nogen rette hævde at MSD pulver skulle have overlegen  

 opløselighed, specielt ikke da 0.1 er analysemetodens nedre  

 detektionsgrænse.
 Der er således intet belæg for  

 ansøgerens påstand om, at vi skulle sammenligne usammenlignelige  

 produkter eller analyseresultater (eller metoder).
Man kunne spørge om den fremstillede pulverkvalitet  

 alt i alt er bedre end den, der kunne forventes opnået med kendt  

 teknik.
Vi har dokumenteret, at nogle af MSD pulverets egenskaber er gode, at  

 andre ikke er gode, og at ingen er overlegne, endsige overraskende gode.
 p. 12, 2-4. afsnit:
Ansøgeren sammenligner her  

 partikelstørrelsesfordelinger målt efter Baldwins metode  

 (sigtning i 30 min) med fordelinger målt efter egen metode (sigtning i  

 5 min). Det er klart, at mekanisk sigtning af porøse agglomerater,  

 dannet ved de her diskuterede metoder, medfører nedbrydning af  

 skøre og løstsiddende delpartikler, såkaldt attrition.  

 Ved måling efter sigtning i 30 minutter må der - alt andet lige -  

 nødvendigvis påvises et større indhold af fine partikler  

 og et ringere indhold af store partikler end ved måling efter sigtning  

 i blot 5 minutter.
Forskellen mellem sådanne målinger vil  

 være en funktion af en i nærværende sammenhæng ikke  

 nærmere beskrevet agglomeratstyrke.
Målinger af  

 partikelstørrelsesfordelinger efter Baldwins metode er altså  

 usammenlignelige med målinger efter ansøgerens metode, og  

 ansøgerens konklusioner er derfor forkerte.
Det skal udtrykkeligt pointeres, at Baldwins prøve  

 5 er taget fra et kommercielt fremstillet produkt, fremstillet før  

 1982 ved straight through-metoden, jvf.
Baldwins erklæring af 15.  

 januar 1992 (Bilag til Klagen). Baldwins analyseresultater kan således  

 ikke anfægtes.
For det første viser de utvetydigt, at  

 prøve 5 har en gennemsnitlig partikelstørrelse på 200  

 micron, og at 12 vægt-% af dette materiale har en størrelse  

 mindre end 100 micron, og for det andet giver de bl.a. en klar dokumentation  

 af forekomsten af meget lave værdier for flowability, som er målt  

 efter ansøgerens egen forskrift og derfor er egnet til  

 sammenligning.
 p. 13, 2. afsnit:
Ansøgeren henviser til Bilag D, der er en yderst  

 generel og overfladisk artikel om agglomerering.
Det eneste der siges om  

 MSD-processen, er, at "an optional agglomeration takes place" (p. 8, 2.  

 afsnit), men der gives ingen tekniske detaljer om hverken  

 produkter, apparatdimensioner, tørrelufttemperaturer eller andre  

 driftsparametre.
Der står heller intet i artiklen om - som  

 ansøgeren påstår - at det herved fremstillede pulver  

 skulle være enestående, og ansøgerens påstand, at  

 forfatterne Hols og Steenbergen "præsenterer klart MSD-produktet som hørende  

 til en klasse for sig".
 er mildest talt en overfortolkning.
 Tværtimod leder ansøgerens uddybende  

 forklaring af udtrykket "required" i Table 2 til nogle konklusioner, der er  

 præcis de modsatte af ansøgerens:
Det står i Table 2, at konventionelle processer giver bulk density 400 til 450  

 kg/m3; "required" er åbenbart højere:  

  450 til 500; MSD-processen giver imidlertid lavere  

 værdi:	350 Kg/m3.
Der står ligeledes, at gængse processer giver partikel-størrelser  

 på 150 eller 250 micron "required" er åbenbart lidt  

 større:	250-350; MSD-processen giver imidlertid meget for stort: 450  

 micron.
Ansøgerens konklusioner med hensyn til bulk density  

 og partikelstørrelse er altså i simpel modstrid med tabellens  

 faktiske indhold.
Bilag D kan således ikke tillægges nogen  

 vægt som støtte for ansøgerens påstande.
 p. 13, 4. afsnit:
 Det er overflødigt, at ansøgeren  

 vedlægger et såkaldt "mere komplet sæt", Bilag C, idet der  

 ikke herved tilføres yderligere teknisk information.
Ansøgeren har imidlertid hermed præsenteret  

 et sæt analyser, der netop ikke angiver hverken  

 overraskende eller overlegne egenskaber.
Det ses umiddelbart (Milex  

 super/instant), at den angivne opløselighed på 0.15 til 0.25 er  

ringere end hvad var "nemt opnåeligt" i 1978 (Masters). Den  

 angivne befugtlighed på 50/20 sekunder er som nævnt ovenfor ikke  

 på nogen måde fremragende.
Den angivne dispersibility er blot som  

 forlangt i standarderne, og den angivne flydeevne 50 sek. lever kun netop op  

 til "typiske værdier" (20-50) i analysemetoden fra 1978. Pulverne har  

 altså ikke én eneste overlegen egenskab.
Ansøgeren henviser herefter til en erklæring  

 fra H.
Jørn Siegaard, som imidlertid ikke kan tillægges nogen  

 vægt.
Erklæringen mangler angivelse af hvilke produkter,  

 hvilke instant egenskaber og hvilken tid, udtalelsen vedrører.
Det, at  

 hr.
Siegaard har fundet de omtalte produkter bedre end nogle tilfældige  

 konkurrerende produkter på et tilfældigt marked, giver i  

 øvrigt ikke nogen indikation for teknisk overlegenhed i forhold til  

 den kendte teknik.
 p. 14, 4-9:
 Ansøgeren kan ikke med nogen ret hævde, at  

 middelmådige pulveregenskaber skulle være et bevidst resultat af  

 økonomiske eller kommercielle overvejelser, det er end ikke antydet i  

 hvilken henseende eller med hvilken vægt sådanne overvejelser  

 skulle influere på pulverkvalitet.
 Den fagmand, der i dag læser Bilag C kan konstatere,  

 at han med fremgangsmåden i følge opfindelsen kan forvente en  

 "instant" og en "super instant" sødmælk-pulverkvalitet der,  

 målt i analysetal, i bedste fald vil være lige så god som  

 den forventlige allerede i 1978.
Ansøgeren henviser også til erklæringen  

 af hr.
Arne Skjold Petersen.
Her kan man på side 2 læse  

 følgende 5 påstande om sødmælkpulver (og kun  

 disse):
1:	"novel with respect to granulometry in that their  

 mean particle size can be as high as 250 micron", 1. 8-10 2:	"their bulk density is higher", 1. 13 3:	"fines contents are lower", 1. 13 4:	"outstanding reconstitution properties", 1. 14' 5:	"outstanding flowability", 1. 16.
 Hertil har vi følgende kommentarer:
Ad 1:	påstanden er forkert, se f.eks.  

 ovenfor Hols/Steenbergen, konventinelt pulver = 250 micron; Ad 2:	påstanden er forkert, bulk density  

 bliver mindre, se Hols/Steenbergen ovenfor eller Klagen p. 19 nederst; Ad 3:	"fines" er ikke defineret; Ad 4:	påstanden er uspecificeret; Ad 5:	påstanden er forkert, se  

 ovenfor, Baldwin.
 Arne Skjold Petersens erklæring kan således  

 ikke tillægges nogen betydning som understøtning for  

 ansøgerens påstande.
 p. 14, 3. afsnit:
Det er et faktum, at de sammenligninger vi har foretaget  

 vedrørende produktegenskaberne: opløselighed, befugtelighed,  

 dispergerbarhed, partikelstørrelse og risledygtighed alle er baserede  

 på informationer, ansøgeren selv har publiceret eller ladet  

 publicere til brug for branchen.
Sammenligningerne bygger altså  

 på ansøgerens eget materiale.
Desuden har vi refereret til  

 publikationer fra Statens Forsøgsmejeri til yderligere underbyggelse  

 af disse informationer.
 Det er ligeledes et faktum, at disse informationer  

 også f.eks. omfatter Masters p. 583-84 og flow-analysevejledningen, der  

 allerede i 1979 som typiske værdier for instant  

 sødmælk angav: opløselighed på 0.1, befugtelighed  

 på 5-30 sek., dispergerbarhed 95-98%, partikelstørrelse 300-400  

 micron og risledygtighed 20-50 sek.
Dette er, havde den læsende fagmand blot ud fra  

 disse to generelle kilder uden videre måtte forvente at kunne  

 opnå allerede i 1979, og der findes ingen antydning af, at disse  

 egenskaber ikke skulle kunne opnås samtidig i een og samme  

 prøve.
Det fremgår således at det ovenfor  

 fremførte, at kombinationen af - og ikke blot enkelte af -  

 disse egenskaber ved ansøgerens produkter ikke afviger synderligt fra  

 egenskaberne ved konventionelle produkter før  

 ansøgningsdagen.
 Det er således vist, at ansøgerens  

 påstand om overlegne produktegenskaber er forkert.
 I denne forbindelse skal vi endvidere erindre om, at selv  

 hvis de opnåede produktegenskaber havde været overraskende gode  

 eller overlegne, ville tilvejebringelse af produkter med sådanne  

 egenskaber ikke per se  være patentbegrundende, eller  

 (anderledes formuleret):
 at tilvejebringelse af overraskende gode eller overlegne  

 produktegenskaber hverken er en nødvendig eller en tilstrækkelig  

 betingelse for opfindelseshøjde.
 Kriteriet for opfindelseshøjde er jo ikke,  

 at der er tilvejebragt et (evt. overraskende) teknisk fremskridt,  

men derimod at spørgsmålet:
ville en fagmand, som var stillet over for den  

 til grund for opfindelsen liggende opgave og havde kendskab til den  

 fremdragne kendte teknik, nå frem til løsningen ifølge  

 opfindelsen under anvendelse af sin almene tekniske fagviden? kan besvares benægtende.
 I denne forbindelse henvises dels til pkt. 6 i den  

 klassiske hjørnestensafgørelse T 21/81 fra EPO's Board of  

 Appeal:
"The board considers, however, that if (having regard to  

 the state of art) it would already have been obvious that a person skilled in  

 the art would arrive at something falling within the terms of the claims  

 because an advantageous effect could be experted to result from the  

 combination of the teachings of the prior-art documents, such claim lacks  

 inventive step, irrespective of the circumstance that an extra effect  

 (possible unforeseen) is obtained." dels til December 1994 udgaven af EPO's Guidelines, Part  

 C, Chapter IV, 9.5) (GuLi C, IV, 9.5):
 "When assessing inventive step the examiner normally  

 applies the problem and solution approach.
 In the problem and solution approach there are three main  

 stages:
1.	determining the closest prior art, 2.	establishing the thechnical problem to be solved,  

 and 3.	consiering whether or not the claimed invention,  

 starting from the closest prior art and the technical problem, would have  

 been obvious to the skilled person.
 .............................................................................  

 .............................................................................  

 ..........
 .............................................................................  

 .............................................................................  

 ..........
In the third stage the question to be answered is whether  

 there is any teaching in the prior art as a whole that would (not  

 simply could, but would) prompt the skilled person, faced with the technical  

 problem, to modify or adapt the closest prior art while taking acount of that  

 teaching, thus arriving at something falling within the terms of the claims,  

 and thus achieving what the invention achieves." Idet vi endvidere minder om, at man i det første  

 trin fastlægger "the closest prior art" som:
"that combination of features derivable from one single  

 reference that provides the best basis for considering the question of  

 obviousness." (GuLi C, IV, 9.5), og i det andet trin definerer the technical problem to  

 be solved på en objektiv måde, nemlig som:
"the aim and task of modifying or adapting the closest  

 prior art to provide the technical effects that the invention provides over  

 the closest prior art." (GuLi C, IV, 9.5), kommer man under anvendelse af disse klassiske regler til  

 følgende analyseresultatet:
 TILFÆLDE A: Nærmest liggende kendt  

 teknik: "521".
 Problem: Modifikation af den i "521" beskrevne  

 fremgangsmåde (ved hvilken der fremstilles ikke-agglomereret  

 mælkepulver ved en totrinstørringsproces, hvor der i en  

 første tørringszone foretages spray tørring til dannelse  

 af et pulver med en fugtighedsgrad, som er 2-15% større end  

 fugtighedsgraden af slutproduktet - dog så lav at agglomeration af  

 dette pulver praktisk taget undgås, hvorefter dette pulver  

 overføres til en anden tørringzone, hvor det  

 færdigtørres i en separat anbragt fluid bed) til en  

 fremgangsmåde til fremstilling af agglomerede mælkepulvere, med  

 henblik på udnyttelse af totrinstørringens fordele og samtidig  

 elimination af den i 1. 20-36 på ansøgningens p. 1 omtalte  

 ulempe.
 Løsning: Fremgangsmåden ifølge krav  

 1.
 Fagmanden ville komme frem til denne  

 løsning, fordi han ved læsning af "521", jvf. f.eks. col. 5, 1.  

 14-23, vil finde en klar henvisning til at arbejde med en høj  

 temperatur for tørregassen i spraytørringszonen, og med en  

 fugtighedsgrad for det mellemprodukt, der forlader spraytørringszonen,  

 der endog er højere end den, der er angivet i "521" (hvor man jo  

 ønsker at undgå agglomerering). Han ville endvidere se, at  

 problemerne hidrørende fra et klæbrigt mellemprodukt fra  

 spraytørringszonen netop vil blive elimineret ved anvendelsen af en  

 integreret fluid bed som foreslået af Lykov.
 TILFÆLDE B: Nærmest liggende kendt  

 teknik: Lykov.
 Problem: Modifikation af procesparametre, bl.a.  

 tørregastemperaturer, fluidiseringsgashastighed,  

 materialefugtighedsindhold, fra Lykov's eksempel med tørring og  

 granulering af fosfater til tørring og agglomerering af  

 mælkeprodukter med henblik på at udnytte Lykov-lay-out'ets  

 fordele i henseende til investeringsomkostninger og driftsudgifter.
 Løsning: Fremgangsmåden ifølge krav  

 1.
 Fagmanden ville komme frem til denne  

 løsning, fordi denne parametertilpasning, som forklaret i pkt. 4.3.2.5  

 og 4.3.2.6 i vor klage, er en ren rutinesag for en fagmand, idet der tilmed  

 som nævnt i pkt. 4.3.2.5 er et massivt overlap mellem  

 parameterværdierne ifølge den foreliggende opfindelse og  

 angivelserne i "521" (gastemperatur til spray drying zone: "521": 190-420 C,  

 opf.: 200-400 C; restfugt i pulver fra spray drying zone: "521": 5-18%, opf.:  

 2-16%; gastemperatur til fluid bed: "521": 90 C, vide col. 8, 1. 59, og ca.  

 110 C, vide col. 10, 1.68, opf.: 10-150 C).
 TILFÆLDE C: Nærmest liggende kendt  

 teknik: Lipatov.
 Problem: Elimination af de i 1. afsnit på side 5 i  

 Imødegåelsen nævnte, velkendte ulemper ved  

 genbefugtningsmetoden (Kvalitetsforringelse og højt  

 energiforbrug).
 Løsning: Fremgangsmåden ifølge krav  

 1.
Fagmanden ville komme frem til løsningen,  

 fordi han ved læsning af Lykov ikke ville kunne undgå at  

 bemærke, at man netop ved anvendelse af Lykov's lay-out vil undgå  

 Lipatovs "overtørring" og påfølgende genbefugtning af det  

 fra spraytørringszonen kommende materiale, og således netop  

 herved vil eliminere ovennævnte ulemper.
Valget af temperaturer for  

 tørregas, fugtighedsgrad for det overførte materiale og de  

 øvrige procesparametre er som ovenfor forklaret ren rutine for en  

 gennemsnitsfagmand.
Resumé Det hermed godtgjort, at egenskaberne ved de  

 ifølge fremgangsmåden fremstillede pulvere er ikke bedre,  

 endsige overraskende bedre end egenskaberne ved produkter fremstillet  

 ifølge den kendte teknik.
 Det er endvidere godtgjort, at selv hvis de ved  

 fremgangsmåden fremstillede produkter havde udvist overraskende gode  

 egenskaber ville disse blot have haft karakter af den i T 21/81 omtalte  

 ikke-patentbegrundende "extra effect".
 Hvadenten man vælger "521", Lykov eller Lipatov som  

 den nærmest liggende kendte teknik, ville fagmanden nemlig som  

 ovenfor vist komme frem til den i krav 1 angivne løsning, som derfor  

 mangler opfindelseshøjde.
 RESUME OG KONKLUSION:
 Det er hermed godtgjort:
-	at "521", Lykov og Lipatov er relevante skrifter i  

 den foreliggende tekniske sammenhæng, -	at fremgangsmåden ifølge krav 1 ikke  

 adskiller sig væsentligt fra den fremdragne kendte teknik, hvadenten  

 man vælger "521", Lykov eller Lipatov som den nærmest liggende  

 kendte teknik, -	at ansøgernes påstand om, at Lykov's  

 RKSG-apparat er uegnet til fremstilling af agglomererede  

 mælkeprodukter, er forkert, for det første fordi de  

 procesberegninger ansøgerene præsenterer til underbyggelse af  

 denne påstand er stærkt fejlbefængte og tilmed bygger  

 på antagelser, der både i teknisk og formel henseende mangler  

 ethvert grundlag, for det andet fordi den er i strid med virkeligheden, jvf.  

 Lykov's erklæring i Bilag Y, -	at det stadig hverken er godt- eller sandsynliggjort,  

 at der ved fremgangsmåden ifølge krav 1-10 tilvejebringes  

 produkter med "særegne og fordelagtige" egenskaber, -	at sådanne egenskaber iøvrigt ikke ville  

 have været patentbegrundende, selv hvis de rent faktisk havde  

 foreligget, idet de i så fald blot ville have haft karakter af  

 ikke-patentbegrundende "extra effect" i T 21/81's forstand.
Derfor bør Patentdirektoratets afgørelse af  

 29.10.93 omstødes, og ansøgningen bør afslås i sin  

 helhed." Ankenævnet har behandlet sagen på sit  

 møde den 23. januar 1997.
 For klageren (indsiger) mødte civilingeniør  

 Mogens Hegner og akademiingeniør Jens Getler.
For indklagede (ansøger) mødte  

 civilingeniør Christian Simonsen, civilingeniør Steen Holch og  

 dr.
Jan Pisecky.
 Sagen procederedes af henholdsvis civilingeniør  

 Mogens Hegner og civilingeniør Christian Simonsen, som begge i det  

 væsentlige henholdt sig til og uddybede de til Direktoratet og  

 Ankenævnet afgivne skriftlige indlæg.
 En indgående drøftelse af sagen fandt  

 sted.
 Ankenævnets bemærkninger:
 Der er mellem nævnets medlemmer enighed om at afvise  

 at tage stilling til en af klageren den 15. januar 1997 fremsendt skrivelse  

 med tilhørende bilag under henvisning til materialets sene  

 fremkomst.
3 medlemmer (A.
Sørensen, Lindberg Møller og  

 Hans Chr.
Thomsen) udtaler:
Opfindelsens tørringstekniske princip må  

 anses for foregrebet i modholdet forfattet af M.
V.
Lykov (jvf. pp. 16-23  

 samt figur 9 i dette skrift), idet der her er beskrevet et  

 tørringsprincip, hvor fødestrømmen forstøves i en  

 centralt nedadrettet strøm af tørregas (jvf.  

 ansøgningens krav 1 pkt. a), hvor der i den nedre del af tørrekammeret  

 opretholdes et fluidiseret partikellag i en opadrettet strøm af en gas  

 (jvf. ansøgningens krav 1 pkt. b), hvor der fra et ikke-centralt sted i den øvre del  

 af tørrekammeret udtages en strøm omfattende gassen fra den  

 centrale nedadrettede strøm og den opadrettede  

 fluidiseringsstrøm (jvf. ansøgningens krav 1 pkt. d), hvor der udtages partikler fra det fluidiserede leje i en  

 sådan mængde, at højden af det fluidiserede lag holdes  

 konstant (jvf. ansøgningens krav 1 pkt. e), og hvor den udgående gasstrøm fra  

 tørrekammeret medriver fine partikler, der opsamles og  

 tilbageføres til det fluidiserede lag i tørrekammeret (jvf.  

 krav 6 pkt. c, d og e).
 Nævnte modhold anfører endvidere i lighed med  

 ansøgningen vigtigheden af, at der sker en sammenblanding af den  

 nedadrettede strøm og det fluidiserede leje.
 Den foreliggende ansøgning vedrører en  

 fremgangsmåde til fremstilling af et agglomereret pulverformigt  

 mælkeprodukt ved kombineret forstøvningstørring og  

 tørring i et fluidiseret leje, hvorimod Lykovs skrift primært  

 vedrører tørring af kunstgødning.
 Det anføres imidlertid i artiklen, at det beskrevne  

 tørringsapparat har karakteristiske træk, der tillader, at  

 tørrings- og granuleringsprocessen kan gennemføres med bedre  

 tekniske og økonomiske parametre ved tørring af termoplastiske,  

 hygroskopiske og varmefølsomme stoffer inclusive produkter indenfor  

 fødevareindustrien.
De i ansøgningens krav anførte  

 procesbetingelser såsom temperatur- og gashastighedsområder,  

 højden af det fluidiserede leje samt fordelingen af tørringen  

 på hhv. den primære gasstrøm og det fluidiserede leje  

 findes ikke at række ud over, hvad en fagmand på området  

 efter et passende udviklingsarbejde vil kunne specificere på grundlag  

 af dels kendskab til Lykovs arbejde, dels kendskab til egenskaberne for det  

 mælkeprodukt, der ønskes behandlet ved processen Skønt den af Lykov beskrevne proces ved anvendelse  

 på kunstgødninger resulterede i et agglomereret produkt med en  

 løgskalsstruktur, der ville være uønsket for de i  

 ansøgningen omhandlede mælkeprodukter, ses der ingen årsag  

 til at forvente, at behandlingen af mælkeprodukter ved den i modholdet  

 beskrevne proces skulle resultere i en løgskalsstruktur, idet  

 resultatet ved agglomering af partikler af mælkeprodukter er velkendt  

 fra andre, lignende agglomereringsprocesser.
Herefter findes den ansøgte opfindelse ikke at ad-  

  skille sig væsentligt fra, hvad der er beskrevet i det modholdte  

 skrift af M.
V.
Lykov.
Ansøgningen kan derfor ikke patenteres.
 1 medlem (Herborg) udtaler:
 Der findes ikke af klageren anført noget, som kan  

 begrunde en tilsidesættelse af Direktoratets afgørelse.
Centralt i problemstillingen har været tolkningen af  

 den lære, man kan drage fra artiklen af M.
V.
Lykov "Heat and mass  

 Transfer Processes in the Manufacture of Mineral Fertilizers", Vol, p 3-25  

 (1980), når det drejer sig om en fremgangsmåde til fremstilling  

 af det af fremlæggelsesskriftet nr. 157053 omhandlede agglomererede  

 mælkeprodukt.
 Lykov angår varme- og  

 masseoverføringsprocesser ved fremstilling af gødningsstoffer  

 med særlig omtale af fremstillingen af granulater ved en 1-trins  

 proces.
Det nævnes side 2, at der som første  

 tilnærmelse kan defineres 3 grundlæggende strukturer af de  

 producerede granuler, nemlig a)	agglomerater dannede ved befugtning af tørt  

 pulver med en ujævn overflade, forskellig partikelstørrelse,  

 mange kapilærer og i overensstemmmelse hermed, stærkt  

 porøse med lav mekanisk styrke.
b)	granuler bestående af i det store hele  

 ensartet store partikler, som er af regulært omfang og pakker  

 tæt, karakteriseret ved mindre porøsitet og deraf  

 følgende mere ensartet struktur, hvorved den mekaniske styrke  

 forbedres (udseende som hindbær) c)	granuler i hvilke materialet er påført  

  lag ved successiv indkapsling om en kærne af samme eller andet stof  

 under tørringsprocessen, med minimal porøsitet og med  

 egenskaber, der nærmer sig krystallers.
 Det nævnes, at agglomerater sædvanligvis  

 fås ved våd granulering af pulvere i "twin shaft" blandere og  

 udstyr af tromle-og skivetypen (p 3 linie 1-3), mens b) og c) dannes i  

 tromleapparater eller i apparater med fluid bed.
 Lykov synes at skelne mellem agglomerat og granuler, punkt  

 a) imod punkterne b) og c), men der synes ikke at være en så klar  

 sammenhæng for deres dannelse, at man med henvisning til Lykov vil  

 ledes til en fremgangsmåde til fremstilling af agglomerater af  

 mælkepartikler, uanset Lykov angiver de omhandlede metoders  

 anvendelighed også til levnedsmiddelprodukter.
 De til grund for denne agglomeratdannelse procesparametre  

 er ikke påvist kendt.
 Jeg kan derfor i sin helhed henholde mig til  

 Patentdirektoratets afgørelse af 29. oktober 1993.
 Der træffes afgørelse efter  

 stemmeflertallet.
 Herefter bestemmes:
 Patentansøgning nr. 2670/1982 afslås.
