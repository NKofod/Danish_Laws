Bekendtgørelse om udbetaling af befordringstilskud fra  

  

 Arbejdsgivernes Elevrefusion til elever omfattet af  

  

 skolepraktik, jf. lov om erhvervsuddannelser kapitel 7 a I medfør af § 15 i lov om Arbejdsgivernes  

 Elevrefusion, jf. lovbekendtgørelse nr. 185 af 11. marts 2001 fastsættes:
Kapitel 1 Retten til befordringstilskud.
 § 1.  

  

 Ret  

 til befordringstilskud har elever, der er omfattet af skolepraktik, jf. lov  

 om  

 erhvervsuddannelser kapitel 7 a.
 Stk. 2.  

  

 Der ydes  

 ikke befordringstilskud for perioder, hvor eleven er omfattet af en  

 uddannelsesaftale med en virksomhed.
 § 2.  

  

 Der  

 ydes befordringstilskud beregnet på grundlag af afholdte befordringsudgifter  

 til elever under såvel skolepraktik som ordinære skoleophold.
 § 3.  

  

 Der  

 ydes befordringstilskud for hele skolevejen, når den samlede længde er mindst  

 20 km pr. dag (rejsedag). Den samlede skolevej er den nærmeste vej fra bopæl  

 eller indkvarteringssted til skole, mellem flere undervisningsafdelinger af  

 en  

 skole og tilbage til enten bopæl eller indkvarteringssted.
 Stk. 2.  

  

 For  

 indkvarterede elever ydes befordringstilskud for rejsen til og fra  

 indkvarteringsstedet og for rejsen mellem dette og den sædvanlige bopæl i  

 forbindelse med weekend samt påske‑ og juleferie, såfremt den i  

 stk. 1 omtalte afstandsbetingelse i øvrigt er opfyldt.
Kapitel 2 Beregning og fastsættelse af  

 befordringstilskud.
 § 4.  

  

 Tilskuddet  

 beregnes på grundlag af afholdte udgifter, dog højst af udgifterne til  

 billigste befordring med offentlige befordringsmidler, jf. § 3.
Stk. 2.  

  

 Befordringstilskuddet under skolepraktik udgør 90 % af de afholdte udgifter,  

 dog højst 90 % af udgifterne til billigste befordring med offentlige  

 befordringsmidler.
Befordringstilskuddet under ordinære skoleophold udgør de  

 afholdte udgifter, dog højst udgifterne til billigste befordring med  

 offentlige  

 befordringsmidler.
Kapitel 3 Udbetaling til eleverne.
 § 5.  

  

 Hvis  

 eleven opfylder betingelserne, jf. §§ 1 ‑ 3, udbetaler skolen  

 befordringstilskud til eleven efter ansøgning.
Kapitel 4 Udbetaling til skolerne.
 § 6.  

  

 Arbejdsgivernes Elevrefusion udbetaler en gang om måneden til skolerne de  

 beløb, der er udbetalt i henhold til § 5. Ved skolens anmodning om  

 udbetaling benyttes en blanket fælles for de udgifter, skolen får refunderet  

 direkte fra Arbejdsgivernes Elevrefusion.
 Stk. 2.  

  

 Udbetalingen finder normalt sted den 10. i hver måned og omfatter blanketter  

 modtaget senest den 5. i samme måned.
Kapitel 5 Forskellige bestemmelser.
 § 7.  

  

 Klager over afgørelser om udbetaling af befordringstilskud kan inden fire  

 uger  

 efter meddelelse af afgørelsen indbringes for Ankenævnet for Arbejdsgivernes  

 Elevrefusion.
Stk. 2.  

  

 Ved  

 indgivelse af klage betales et gebyr på 300 kr.
Klage anses for indgivet, når  

 gebyret er modtaget af ankenævnets sekretariat.
Gebyret tilfalder  

 Arbejdsgivernes Elevrefusion.
 Stk. 3.  

  

 Får klageren  

 helt eller delvist medhold af ankenævnet, tilbagebetales gebyret af  

 Arbejdsgivernes Elevrefusion.
 § 8.  

  

 Ansøgning  

 om udbetaling af befordringstilskud skal afleveres til skolen senest 2  

 måneder  

 efter udgiften er afholdt.
 Stk. 2.  

  

 Skolerne  

 kan i særlige tilfælde se bort fra en overskridelse af fristen i op til 2  

 måneder.
Kapitel 6 Ikrafttræden.
 § 9.  

  

 Bekendtgørelsen træder i kraft den 1. januar 2002.
 Stk. 2.  

  

 Samtidig  

 ophæves Regler for udbetaling af befordringstilskud fra Arbejdsgivernes  

 Elevrefusion til elever omfattet af lov om skolepraktik i  

 erhvervsuddannelserne, fastsat af bestyrelsen den 21. januar 1993.
