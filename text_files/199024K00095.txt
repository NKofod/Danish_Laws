Nr BTL 95 Betænkning over Forslag til lov om kiropraktorer m.v.   

 Nr L 95 1990-91, 2. samling Afgivet: 19910516 Udvalget har, efter at lovforslaget ved 2. behandling blev henvist til fornyet udvalgsbehandling, behandlet lovforslaget i to møder og har herunder stillet spørgsmål til sundhedsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse i den affattelse, hvori det foreligger efter 2. behandling.
Ændringsforslag Af et mindretal (S), tiltrådt af et mindretal (SF, FP, CD og  

 KRF):
Til § 2 1) I stk. 3 ændres »Sundhedsstyrelsen« til:  

 »Sundhedsministeren«.
Til § 7 2) I stk. 2 ændres »Sundhedsstyrelsen« til:  

 »Sundhedsministeren«.
Bemærkninger Til nr. 1 og 2 I lægeloven er kompetencen til at fastlægge nærmere regler for supplerende  

 grunduddannelser af læger henlagt til sundhedsministeren.
I tandlægeloven er kompetencen til at fastsætte nærmere regler for  

 tandlægers virksomhed ligeledes henlagt til sundhedsministeren.
Der henvises  

 til ministerens besvarelse af spørgsmål 19 og 20.
 I lovforslagets § 2, stk. 3, og § 7, stk. 2, er fastsat bestemmelser,  

 hvorefter Sundhedsstyrelsen fastsætter nærmere regler dels for den  

 supplerende praktiske uddannelse, dels for kiropraktisk virksomhed.
Ændringsforslagene henlægger kompetencen til sundhedsministeren og bringer  

 kiropraktorloven i overensstemmelse med læge- og tandlægeloven og vil  

 samtidig sikre, at sundhedsministeren får det fulde ansvar for de regler, der  

 fastsættes inden for de omhandlede områder.
Ministeren vil ikke være afskåret  

 fra at delegere sin kompetence helt eller delvist til Sundhedsstyrelsen, men  

 ændringerne vil præcisere, at ministeren over for Folketinget har det  

 endelige ansvar for administrationen af de omhandlede bestemmelser.
 Vedrørende § 7, stk. 2, er det fortsat flertallets opfattelse, at  

 bestemmelsen ikke giver adgang til vedrørende kiropraktorers behandling af  

 børn under 1 år at indføre et forbud, der helt vil afskære befolkningen fra  

 at søge en behandling, som den ønsker, og som under de hidtil gældende regler  

 har været anset for at være fuldt forsvarlig.
 Flertallet ønsker herved at henvise til flertallets udtalelse i betænkning  

 afgivet af Sundhedsudvalget den 16. maj 1991.
