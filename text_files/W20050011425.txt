Skrivelse om, hvorvidt en  

 stedfortræder, der har været indkaldt til et møde i X kommunalbestyrelse, og  

 som er dømt for overtrædelse af straffelovens § 276, er valgbar (Valgbarhedsnævnets  

 skrivelse af 26. august 2005 til en kommunalbestyrelse) Ved brev af 2. juni 2005 fra X Kommune har  

 Valgbarhedsnævnet modtaget indberetning i henhold til den kommunale valglovs  

 §  

 101, stk. 3, om, at NN, der har været indkaldt til et møde i X  

 Kommunalbestyrelse den 24. maj 2005 som stedfortræder, ved dom afsagt af  

 retten  

 i Y den 6. august 2003 er blevet straffet for overtrædelse af straffelovens §  

 276.
 Det fremgår af sagen, at den pågældende ved dom afsagt den  

 6. august 2003 ved retten i Y er blevet idømt 30 dages betinget fængsel for  

 tyveri efter straffelovens § 276, jf. § 285, ved på et tidspunkt i perioden  

 mellem den 4. oktober 2002 kl. 23.59 til den 5. oktober 2002 kl. 09.00 med  

 rette nøgle uberettiget at have skaffet sig adgang til Z Bodega, og stjålet  

 88  

 flasker vin, 18 flasker spiritus og ca. 1.000 kr. i kontanter.
 I den anledning skal man meddele, at Valgbarhedsnævnet har  

 fundet, at den begåede handling i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende kan derfor ikke anses for valgbar.
