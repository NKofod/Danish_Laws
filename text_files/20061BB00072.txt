Fremsat den 9. januar 2007 af Morten Homann (SF),  

 Poul Henrik Hedeboe (SF) og Ole Sohn (SF) Forslag til folketingsbeslutning om  

 etablering af et letbanesystem i Århus Folketinget pålægger regeringen inden udgangen af første halvår  

 2007 at indlede forhandlinger med de lokale myndigheder i Århus om etablering  

 af et letbanesystem i byen med en statslig medfinansiering af  

 anlægsudgifterne  

 på ikke under 500 mio. kr.
Bemærkninger til forslaget Etableringen af et sporvejs- eller letbanesystem har stået højt  

 på den trafikpolitiske dagsorden i Århus-området i årtier.
Det har været et  

 tilbagevendende tema i debatten om den  i øvrigt stadig fraværende  

  samlede  

 kollektive trafikplan for Århusområdet.
I takt med byområdets vækst er trafikbelastningen steget  

 voldsomt, og med de nuværende trafikprognoser vil problemet forværres  

 betragteligt i de kommende år.
Det giver en lang række gener, lige fra  

 trængselsproblemer over udledning af CO2  

 og partikelforurening til  

 forringet trafiksikkerhed.
Derfor er der behov for en fremtidsorienteret investering, der  

 gør de kollektive trafiktilbud væsentligt mere attraktive, så biltrafik kan  

 konverteres til kollektiv trafik.
Det kræver en udbygning med sporvogne eller  

   

 oftest brugt synonymt hermed  letbaner.
En opgave af national interesse Et letbanesystem i Århus er selvfølgelig en lokal opgave, men  

 det er det ikke alene.
Trafiksituationen i landets næststørste by er af  

 national interesse, og investeringerne i et letbanesystem er af en sådan  

 størrelsesorden, at ingen kommune kan forventes at løfte byrden alene.
Internationalt er det også stort set reglen, at staten deltager  

 i finansieringen af trafikprojekter af denne størrelse.
Derfor er det  

 naturligt, at staten deltager i finansieringen af et letbanesystem i Århus,  

 ligesom staten selvfølgelig har skullet engagere sig i byggeriet af den  

 københavnske metro, om end investeringerne her har været i en helt anden  

 størrelsesorden.
Eksisterende planer Århus Kommune har arbejdet uhyre seriøst med planerne om at  

 indføre sporveje i Århus.
En arbejdsgruppe bestående af Århus Kommune,  

 Trafikministeriet, Århus Sporveje, Århus Amt, Banestyrelsen og COWIcon-sult  

 udarbejdede i 2000 en grundig rapport, »Sporvogne i Århus?«, der beskrev  

 mulige  

 sporvejssystemer og anbefalede en løsning med tre linjer (alle via Nørre  

 Allé/Park Allé):
  

 	  

 Torsøvej-City Vest via Randersvej og Viborgvej   

 	  

 Ikea-Gunnar Clausens Vej via Randersvej og  

 Skanderborgvej   

 	  

 City Vest-Gunnar Clausens Vej via Skanderborgvej og  

 Viborgvej Siden har Århus Kommune i samarbejde med Århus Amt udarbejdet  

 endnu en plan  »Vision om letbaner i Århus-området« fra 2005  for  

 et  

 letbaneprojekt med henblik på at betjene det udvidede Skejby Sygehus og det  

 kommende byudviklingsområde i Lisbjerg.
Selv om dette væsentligt mindre  

 projekt  

 ikke tilbyder nær den samme dækning af byområdets trafik som f.eks. planerne  

 fra 2000 og derfor heller ikke vil have nær den samme trafikale betydning,  

 vil disse  

 planer ikke desto mindre være en vigtig styrkelse af den kollektive trafik i  

 Århusområdet, og de kan betragtes som en første fase i etableringen af et  

 egentligt  

 nærbanesystem.
Begge rapporter findes på Århus Kommunes hjemmeside,  

 www.aarhuskommune.dk.
 Hvis planer som disse bliver til virkelighed, vil Århus være  

 den første danske by, der kobler sig på den internationale trend at  

 genintroducere sporvejene som en hurtig, sikker og miljøvenlig transportform.
Århus er ikke det eneste sted i landet, hvor det vil være  

 hensigtsmæssigt at indføre et letbanesystem.
Særlig har der været en række  

 konkrete forslag til etablering af letbaner i hovedstadsområdet, som vil  

 kunne  

 styrke den kollektive trafik væsentligt.
Det er forslagsstillernes håb, at  

 etableringen af en århusiansk letbane og erfaringerne herfra vil kunne bane  

 vejen for yderligere udbygning af denne trafikform.
SFs foretrukne model SF stiller sig ikke tilfreds med en discountmodel for letbaner,  

 hvor der blot køres med sporvognsmateriel på eksisterende jernbaner. Århus  

 har  

 brug for mere kollektiv trafik på skinner  ikke bare at flytte rundt på  

 den  

 eksisterende.
Derfor ønsker SF en stærkere udbygning med letbaner end i den  

 minimale model, som Århus Kommune har fremlagt sammen med Århus Amt.
 Det er også afgørende for SF, at letbanesystemet kædes  

 hensigtsmæssigt sammen med det øvrige banenet i regionen, herunder  

 Grenåbanen,  

 Odderbanen og nærbanen mod Skanderborg.
 SF foreslår derfor en samlet finansieringsplan for etableringen  

 af sporveje i Århus:
   

 	  

 Halv statslig finansiering og halv kommunal  

 finansiering af anlægsudgifterne.
   

 	  

 Den  

 statslige finansiering tages fra trafikforligets reservepulje.
   

 	  

 Der  

 ydes statslån til den kommunale del af finansieringen.
   

 	  

 Lån  

 til projektet fragår ikke kommunens låneramme, og der skal ikke deponeres for  

 lånet.
   

 	  

 Anlægsprojektet  

 fritages for moms.
Det skal understreges, at dette alene er SFs oplæg til de  

 videre drøftelser om letbaneudbygningen.
Det foreliggende forslag lægger sig  

 ikke fast på, hvilken model der skal vælges.
Lokal opbakning Både Århus Byråd og Århus Amtsråd har bakket enstemmigt op om  

 ideen om etablering af et letbanesystem i Århus.
I 2002 tog Århus Byråd en  

   

 enig  principbeslutning om, at der på sigt skal etableres sporvogne i  

 Århus.
 Konkret gælder opbakningen såvel den seneste, simple model   

 senest har både by- og amtsråd således vedtaget oplægget »Vision om letbaner  

 i  

 Århus-området« fra 2005  som de mere ambitiøse forslag, som bl.a.  

 fremgik af  

 projektet fra 2000.
Beslutningsforslagets indhold samlet set Uanset SFs foretrukne modeller og overordnede visioner for  

 udbygningen af den kollektive trafik i Århus og i resten af landet er det  

 foreliggende forslag ganske åbent.
Formålet med beslutningsforslaget er ikke  

 at  

 pege på endemålet for processen med at skabe et sammenhængende letbanesystem  

 i  

 Århus, men at sætte processen i gang.
Forslaget indeholder således blot  

 følgende tre elementer:
   

 	  

 En konstatering af, at et letbanesystem i Århus er et  

 rigtigt og nødvendigt projekt, og af, at det er en opgave, der både er et  

 lokalt og et statsligt ansvar.
   

 	  

 Der  

 afsættes et beløb på minimum 500 mio. kr.  men efter SFs  

 vurdering og afhængigt  

 af det konkrete projekt gerne væsentligt mere  til statslig  

 medfinansiering af  

 et letbanesystem i Århus.
   

 	  

 Regeringen  

 forpligtes til snarest muligt at indlede drøftelser med Århus Kommune om den  

 konkrete udformning af letbanesystemet.
SF har i ovenstående afsnit peget på en mulig finansiering af  

 projektet, men det vil selvsagt være op til en nærmere drøftelse, hvorledes  

 de  

 500 mio. kr. skal finansieres.
SF ser dog med fortrøstning på denne opgave.  

 SF har  

 som nævnt ikke alene selv forslag til finansiering og vil fordomsfrit drøfte  

 alternative forslag, men har også noteret sig, at partier repræsenterende et  

 flertal i Folketinget offentligt har givet tilsagn om, at staten bør yde  

 mindst  

 de 500 mio. kr. til projektet.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af et letbanesystem i Århus.
(Beslutningsforslag nr.
B 72).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
