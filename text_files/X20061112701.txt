Udbytteudlodninger gennemført i forbindelse  

 med en skattefri fusion spørgsmål om skatteretlig kvalifikation Spørgsmål Der ønskedes  

 gennemført en række udbytteudlodninger i forbindelse med gennemførelsen af en  

 skattefri fusion, hvorfor der ønskedes Skatterådets svar på følgende  

 spørgsmål:
Kan Skatterådet  

 bekræfte, at de nedenfor omtalte udbytteudlodninger fra B, C, E og F ikke  

 udgør  

 kontantvederlag i den kommende fusion mellem B, D og E med E som det  

 modtagende  

 selskab? Faktum Et ultimativt  

 moderselskab, A, ejede samtlige aktier i datterselskaberne B og C.  

 B-koncernen  

 bestod endvidere blandt andet af det af B 100 pct. ejede datterselskab D.  

 C-koncernen bestod endvidere blandt andet af det af C 100 pct. ejede  

 datterselskab  

 E.
Herudover ejede A, B og E i fællesskab aktierne i F.
 De for  

 besvarelsen relevante dele af A-koncernen så således ud som følger:
Der var  

 foretaget omfattende opkøb, frasalg og omstruktureringer i A-koncernen, og  

 koncernen påtænkte at gennemføre en række yderligere omstruktureringer m.v.
I  

 denne forbindelse ønskedes blandt andet gennemført følgende trin angivet i  

 kronologisk  

 rækkefølge:
 Vedrørende  

 baggrunden for udbytteudlodningerne var blandt andet følgende oplyst:
Koncernen havde  

 etableret en cash-pool ordning, der blandt andet medførte, at koncernens  

 likviditet/finansfunktion  

 blev styret via A.
Udbytteudlodningerne størrelse var således fastsat dels på  

 grundlag af omfanget af overskudslikviditet, dels med henblik på  

 tilvejebringelse af en hensigtsmæssig kapitalstruktur, idet der var foretaget  

 en vurdering af, hvorledes de involverede selskaber skulle være  

 kapitaliseret.  

 Endvidere var udbytteudlodninger et led i en tilpasning af likviditet og  

 kapitalstørrelser under hensyntagen til selskabernes hidtidige og fremtidige  

 kapitalbehov  

 og under hensyntagen til, at finansfunktionen, herunder ekstern oplåning,  

 blev  

 varetaget af A.
Svar og  

 begrundelse Skatterådet  

 besvarede spørgsmålet med et ja for så vidt angik udbytteudlodningerne  

 gennemført  

 forud for fusionen, mens spørgsmålet måtte afvises for så vidt angik  

 udbytteudlodningerne gennemført efter fusionen.
 Begrundelsen  

 herfor var blandt andet følgende:
 "...Spørgsmålet  

 om, hvorvidt udbytteudlodningen skal kvalificeres som en egentlig  

 udbytteudlodning  

 eller som kontantvederlag i forbindelse med den skattefri fusion er således  

 med  

 andre ord et spørgsmål om, hvorvidt udbytteudlodningen skattemæssigt skal  

 behandles som skattefri eller skattepligtig.
 Udgangspunktet i  

 en fusion er, at det modtagende selskab skal vederlægge aktionæren i det  

 indskydende  

 selskab, og at vederlæggelsen fastsættes på baggrund af værdien af det  

 indskydende selskab sammenholdt med værdien af det modtagende selskab.
Dispositioner,  

 der påvirker bedømmelsen af vederlaget til aktionæren i det indskydende  

 selskab,  

 kan således eventuelt undergives en nærmere prøvelse, herunder skatteretligt  

 kvalificeres på en anden måde end den selskabs- og civilretlige kvalifikation  

 tilsiger.
Skatteretlige kvalifikationer, der divergerer fra de selskabs- og  

 civilretlige kvalifikationer, er anerkendt i praksis eksempelvis ved  

 afgørelserne  


  

 SKM2003.221.ØLR  


  

 og  


  

 SKM2005.87.LSR  


.
De forudgående  

 udbytteudlodninger 1.  

 Udbytteudlodning fra C til A.
Der er tale om  

 en udbytteudlodning fra aktionæren i det modtagende selskab på  

 udbytteudlodningstidspunktet  

 til aktionæren i det indskydende selskab.
Aktionæren i det modtagende selskab  

 vil efter udbytteudlodningen men inden vedtagelsen af fusionen overdrage  

 aktierne i det modtagende selskab til aktionæren i det indskydende selskab.
Udbytteudlodningen  

 sker fra den hidtidige aktionær i det indskydende selskab til den aktionær,  

 der  

 skal vederlægges i forbindelse med fusionen.
Udbytteudlodningen kan dog  

 eventuelt ses som en integreret del af en videreudlodning fra E til C, jf.  

 punkt 3 nedenfor, i hvilket tilfælde udbytteudlodningen stammer fra det  

 modtagende selskab i fusionen.
Udbytteudlodningen kan derfor eventuelt  

 påvirke  

 vederlagsfastsættelsen i forbindelse med fusionen.
2.  

 Udbytteudlodning fra F til sine aktionærer, dvs.
A, B og E.
Der er tale om  

 en udbytteudlodning fra et datterselskab til dets aktionærer, dvs. det  

 modtagende selskab, et af de indskydende selskaber og aktionæren i det  

 indskydende selskab.
Efter udbytteudlodningen men inden vedtagelsen af  

 fusionen  

 vil E og B overdrage aktierne i F til C.
Datterselskabet  

 indgår indirekte i værdiansættelsen af det indskydende og det modtagende  

 selskab.
Herudover kan udbytteudlodningen eventuelt ses som en integreret del  

 af en videreudlodning fra såvel det indskydende som det modtagende selskab  

 til  

 aktionæren i det indskydende selskab, dvs. den aktionær, der skal vederlægges  

 i  

 forbindelse med fusionen.
Udbytteudlodningen kan derfor eventuelt påvirke  

 vederlagsfastsættelsen i forbindelse med fusionen.
 3.  

 Udbytteudlodning fra E til C.
 Der er tale om  

 en udbytteudlodning fra det modtagende selskab til aktionæren på  

 udbytteudlodningstidspunktet.  

 Efter udbytteudlodningen men inden vedtagelsen af fusionen vil aktionæren  

 imidlertid  

 have overdraget aktierne i det modtagende selskab til aktionæren i det  

 indskydende  

 selskab.
Udbytteudlodningen  

 påvirker værdien af det modtagende selskab.
Herudover kan udbytteudlodningen  

 eventuelt ses som en integreret del af en videreudlodning fra C til A, i  

 hvilket tilfælde udbytteudlodningen udgør en udbytteudlodning til aktionæren  

 i  

 det indskydende selskab.
Udbytteudlodningen kan derfor eventuelt påvirke  

 vederlagsfastsættelsen i forbindelse med fusionen.
 4.  

 Udbytteudlodning fra B til A.
 Der er tale om  

 en udbytteudlodning fra et af de indskydende selskaber i fusionen til dets  

 aktionær.
 Udbytteudlodningen  

 påvirker værdien af det indskydende selskab, ligesom udbytteudlodningen sker  

 til den aktionær, der skal vederlægges i forbindelse med fusionen.  

 Udbytteudlodningen  

 kan derfor eventuelt påvirke vederlagsfastsættelsen i forbindelse med  

 fusionen.
oo0oo Uanset det  

 ovenfor anførte må det konstateres, at der selskabsretligt og dermed  

 civilretligt er tale om udbytteudlodninger.
Allerede derfor må der være et  

 fornødent og sikkert grundlag, hvis en selskabs- og civilretlig  

 udbytteudlodning skatteretligt skal kvalificeres som kontantvederlag i  

 forbindelse  

 med en skattefri fusion.
En grundlæggende  

 betingelse for en divergerende skatteretlig kvalifikation i nærværende sag må  

 være, at den foretagne udbytteudlodning må anses for en forudsat og  

 integreret  

 del af fusionen.
I nærværende sag kunne den tidsmæssige sammenhæng mellem  

 udbytteudlodningerne og fusionen understøtte et sådant synspunkt.
 En omstændighed,  

 der derimod kunne tale for, at der er tale om en sædvanlig udbytteudlodning,  

 kunne være, at der i tidligere år er foretaget lignende udbytteudlodninger,  

 eller at der er en sammenhæng mellem årets resultat og eventuelt  

 ekstraordinære  

 indtægter samt tidligere foretagne udlodninger.
I nærværende sag  

 er der dog ikke denne sammenhæng.
Rådgiver har imidlertid anført, at  

 udbytteudlodningerne  

 er et led i en tilpasning af likviditet og kapitalstørrelser under  

 hensyntagen  

 til selskabernes hidtidige og fremtidige kapitalbehov og under hensyntagen  

 til,  

 at finansfunktionen, herunder ekstern oplåning, nu varetages af  

 moderselskabet  

 A.
Det kan næppe  

 være tilstrækkeligt alene at henvise til ovenstående som begrundelse for, at  

 udbytteudlodningerne ikke kan anses for kontantvederlag.
Men når begrundelsen  

 sammenholdes med det konkrete faktum og dermed blandt andet med de omfattende  

 opkøb, frasalg og omstruktureringer, som er foregået i A-koncernen, da synes  

 begrundelsen ikke blot plausibel men tillige forretningsmæssigt  

 velbegrundet.
Hertil kommer,  

 at der må foreligge endog meget væsentlige indikationer, omstændigheder m.v.  

 samt en til vished grænsende sandsynlighed for, at realøkonomien og  

 realindholdet i dispositionerne divergerer fra den selskabs- og civilretlige  

 kvalifikation, førend skattemyndigheder overhovedet overvejer en  

 skatteretligt  

 divergerende kvalifikation.
I nærværende sag findes der på baggrund af  

 oplysningerne i sagen ikke at foreligge sådanne væsentlige indikationer,  

 omstændigheder m.v., hvorfor der ikke findes at være grundlag for at  

 tilsidesætte den formelle selskabs- og civilret, in casu  

 udbytteudlodningerne,  

 til fordel for en skatteretligt divergerende kvalifikation.
De efterfølgende  

 udbytteudlodninger Det er oplyst,  

 at der eventuelt efterfølgende vil blive foretaget yderligere  

 udbytteudlodninger fra C til A.
Praksis  

 vedrørende skatteretlige kvalifikationer af efterfølgende udbytteudlodninger,  

 der divergerer fra de selskabs- og civilretlige kvalifikationer, fordrer  

 blandt  

 andet en vurdering af oplysninger omkring udbytteudlodningerne og  

 resultaterne  

 i de udbytteudloddende selskaber, som ikke foreligger på nuværende tidspunkt.  

 Disse oplysninger vil først foreligge, når årsrapporterne m.v. foreligger.
På  

 denne baggrund kan spørgsmålet vedrørende de efterfølgende udbytteudlodninger  

 ikke på nuværende tidspunkt besvares med fornøden sikkerhed, jf.  

 skatteforvaltningslovens  

 § 24, stk. 2.
 Vejledende kan  

 det dog udtales, at C efter det oplyste vil have overdraget aktierne i det  

 modtagende  

 selskab til A inden tidspunktet for vedtagelsen af fusionen, hvorfor der  

 under  

 henvisning til besvarelsen for så vidt angår de forudgående  

 udbytteudlodninger  

 ikke findes at være grundlag for at en skatteretligt divergerende  

 kvalifikation  

 af de udbytteudlodninger, der vedtages efter overdragelsen af aktierne.
