Fremsat den 9.  

 november 2005 af økonomi- og erhvervsministeren (Bendt Bendtsen) Forslag til Lov  

 om brugsmodeller  

1) Kapitel 1 Almindelige  

 bestemmelser § 1.  

  

 Enhver frembringelse, som kan udnyttes  

 industrielt, og som indebærer en løsning på et teknisk problem, kan efter  

 ansøgning i overensstemmelse med denne lov registreres som brugsmodel.
 Stk. 2.  

  

 Den, der har frembragt en brugsmodel, eller den, til hvem frembringerens ret  

 er  

 overgået, opnår ved registrering eneret til at udnytte den erhvervsmæssigt.
 § 2.  

  

 Frembringelser kan ikke registreres som  

 brugsmodeller, hvis de vedrører, hvad der alene udgør:
opdagelser,  

 videnskabelige teorier og matematiske metoder, kunstneriske  

 frembringelser, planer,  

 regler eller metoder for intellektuel virksomhed, for spil eller for  

 erhvervsvirksomhed eller programmer for datamaskiner, fremlæggelse  

 af information.
 Stk. 2.  

  

 Frembringelser kan ikke registreres som brugsmodeller, hvis  

 de vedrører:
krigsmateriel  

 eller fremgangsmåder.
 Stk. 3.  

  

 Uanset stk. 2, nr. 2, er det muligt at  

 registrere en brugsmodel på produkter til brug i disse fremgangsmåder,  

 herunder  

 stoffer og stofblandinger til brug i fremgangsmåder til kirurgisk eller  

 terapeutisk behandling eller til diagnosticering, som anvendes på mennesker  

 og  

 dyr eller produkter frembragt ved en mikrobiologisk fremgangsmåde eller andre  

 tekniske fremgangsmåder.
Stk. 4.  

  

 Brugsmodel meddeles ikke på plantesorter eller dyreracer.  

 Hvis frembringelsens udøvelse ikke er teknisk begrænset til en bestemt  

 plantesort eller dyrerace, kan der dog registreres brugsmodel, selvom  

 frembringelsens genstand er planter eller dyr.
Med plantesort forstås i denne  

 lov en plantesort som defineret i artikel 5 i Rådets forordning om  

 EF-sortsbeskyttelse.
Stk. 5.  

  

 Frembringelser kan være registrerbare, også selvom de  

 vedrører et produkt, der består af eller indeholder biologisk materiale.  

 Biologisk materiale, der er isoleret fra sit naturlige miljø eller frembragt  

 ved hjælp af en teknisk fremgangsmåde, kan være genstand for en  

 frembringelse,  

 også selvom det i forvejen findes i naturen.
Med biologisk materiale forstås  

 i  

 denne lov materiale, som indeholder genetisk information, og som kan  

 reproducere sig selv eller kan reproduceres i et biologisk system.
 § 3.  

  

 Det menneskelige legeme på alle de  

 forskellige stadier af dets opståen og udvikling og den blotte opdagelse af  

 en  

 del af det, herunder en sekvens eller delsekvens af et gen, kan ikke udgøre  

 registrerbare frembringelser.
 Stk. 2.  

  

 Uanset stk. 1 kan en del af det  

 menneskelige legeme, der er isoleret herfra eller på anden måde fremstillet  

 ved  

 en teknisk fremgangsmåde, herunder en sekvens eller delsekvens af et gen,  

 udgøre en registrerbar frembringelse, selv om en sådan del i sin opbygning er  

 identisk med opbygningen i en naturligt forekommende del.
 § 4.  

  

 Frembringelser, hvis kommercielle  

 udnyttelse ville stride mod sædelighed eller offentlig orden, kan ikke  

 brugsmodelregistreres.
 Stk. 2.  

  

 En udnyttelse skal ikke anses for at stride mod sædelighed  

 eller offentlig orden alene af den grund, at udnyttelsen er forbudt ved en  

 lov  

 eller administrativ forskrift.
 Stk. 3.  

  

 I medfør af stk. 1 kan der blandt andet  

 ikke registreres brugsmodelbeskyttelse for anvendelse af menneskelige  

 embryoner  

 til industrielle eller kommercielle formål.
 § 5.  

  

 For at kunne registreres skal en  

 frembringelse være ny i forhold til, hvad der var kendt før ansøgningens  

 indleveringsdag, og den skal tydeligt adskille sig derfra.
Stk. 2.  

  

 Som kendt anses alt, hvad der er blevet almindeligt  

 tilgængeligt gennem skrift, foredrag, udstilling, udbud, udnyttelse, ved  

 afbildning eller på anden måde.
Ligeledes anses indholdet i en  

 patentansøgning  

 eller en brugsmodelansøgning, der er indleveret med gyldighed for Danmark før  

 brugsmodelansøgningens indleveringsdag, som kendt, hvis denne ansøgning  

 bliver  

 almindeligt tilgængelig i overensstemmelse med reglerne i patentlovens § 22  

 og  

 denne lovs § 24. Kravet i stk. 1, om at frembringelsen tydeligt skal adskille  

 sig fra det kendte, gælder dog ikke i forhold til indholdet af sådanne  

 ansøgninger.
 Stk. 3.  

  

 Brugsmodelregistrering kan dog opnås på  

 en frembringelse, uanset at den inden for de sidste 6 måneder før  

 ansøgningens  

 indlevering er blevet almindeligt tilgængelig, når dette er en følge af:
et  

 åbenbart misbrug i forhold til ansøgeren eller nogen, fra hvem dennes ret  

 hidrører, eller at  

 ansøgeren eller nogen, fra hvem dennes ret hidrører, har forevist  

 frembringelsen på sådan officiel eller officielt anerkendt international  

 udstilling, som omhandles i den i Paris den 22. november 1928 indgåede  

 konvention om Internationale Udstillinger.
 § 6.  

  

 Den ved brugsmodelregistrering opnåede  

 eneret indebærer, at andre end brugsmodelhaveren ikke uden brugsmodelhaverens  

 tilladelse må udnytte frembringelsen ved at fremstille, udbyde, bringe i  

 omsætning eller anvende det produkt, der er genstand for  

 brugsmodelbeskyttelsen,  

 eller importere eller besidde produktet med sådant formål.
Stk. 2.  

  

 Eneretten indebærer ligeledes, at andre end  

 brugsmodelhaveren ikke uden brugsmodelhaverens tilladelse må udnytte  

 frembringelsen ved at levere eller tilbyde nogen, som ikke er berettiget til  

 at  

 udnytte frembringelsen, midler til at udøve frembringelsen her i landet,  

 såfremt disse midler vedrører et væsentligt element i frembringelsen, og  

 leverandøren eller tilbudsgiveren ved, eller det efter omstændighederne er  

 åbenbart, at de er egnede og bestemt til sådan anvendelse.
Er midlet en i  

 handelen  

 almindelig forekommende vare, gælder dette dog kun, såfremt den, der leverer  

 eller tilbyder at levere midlet, tilskynder modtageren til at begå handlinger  

 som nævnt i stk. 1. Ved anvendelsen af bestemmelserne i 1. og 2. pkt. anses  

 personer, der udfører handlinger som nævnt i stk. 3, nr. 1, 3 eller 4, ikke  

 for  

 berettigede til at udnytte frembringelsen.
 Stk. 3.  

  

 Eneretten omfatter ikke:
handlinger,  

 der udføres i ikke-erhvervsmæssigt øjemed, handlinger  

 angående produkter, som af brugsmodelhaveren eller med dennes samtykke er  

 bragt  

 i omsætning her i landet eller i et andet land indenfor Det Europæiske  

 Økonomiske Samarbejdsområde (EØS), handlinger,  

 som udføres i forsøgsøjemed i forbindelse med genstanden for den registrerede  

 frembringelse, eller tilberedning  

 i et apotek af et lægemiddel efter lægerecept i individuelle tilfælde eller  

 handlinger,  

 der vedrører lægemidlet.
 § 7.  

  

 Den beskyttelse, der er knyttet til en  

 brugsmodelregistrering på et biologisk materiale, som i kraft af  

 frembringelsen  

 har bestemte egenskaber, omfatter ethvert biologisk materiale, der er  

 fremstillet  

 ud fra dette biologiske materiale ved reproduktion eller formering i identisk  

 eller differentieret form, og som har de samme egenskaber.
 Stk. 2.  

  

 Den  

 beskyttelse, der er knyttet til en brugsmodelregistrering på et produkt, som  

 indeholder eller består af genetisk information, omfatter ethvert materiale,  

 hvori produktet indgår, og hvori den genetiske information er indeholdt og  

 udøver  

 sin funktion, jf. dog § 3.
 Stk. 3.  

  

 Beskyttelsen  

 efter stk. 1 og 2, omfatter ikke biologisk materiale, der er fremstillet ved  

 reproduktion  

 eller formering af et biologisk materiale, som er markedsført på en  

 EU-medlemsstats område af brugsmodelhaveren eller med dennes samtykke, hvis  

 denne reproduktion eller formering er foretaget som et nødvendigt led i den  

 anvendelse, hvortil det biologiske materiale er markedsført, forudsat at det  

 fremstillede materiale ikke efterfølgende anvendes til yderligere  

 reproduktion  

 eller formering.
 § 8.  

  

 Uanset § 7, stk. 1 og 2, indebærer salg  

 eller anden form for markedsføring af formeringsmateriale fra planter, som  

 foretages af brugsmodelhaveren eller med dennes samtykke, til en landbruger  

 til  

 landbrugsmæssige formål, at landbrugeren har tilladelse til selv at anvende  

 sit  

 høstudbytte til reproduktion eller formering på sin egen bedrift, idet dog  

 omfanget af og vilkårene for dette er anført i artikel 14 i Rådets forordning  

 om EF-sortsbeskyttelse.
 Stk. 2.  

  

 Uanset § 7, stk. 1 og 2, indebærer salg  

 eller anden form for markedsføring af avlsdyr eller andet animalsk  

 reproduktionsmateriale, som foretages af brugsmodelhaveren eller med dennes  

 samtykke,  

 til en landbruger, at landbrugeren har tilladelse til at anvende dyret eller  

 andet animalsk reproduktionsmateriale til egne landbrugsformål men ikke til  

 at  

 sælge det i forbindelse med eller med henblik på reproduktion i kommercielt  

 øjemed. Økonomi- og erhvervsministeren fastsætter bestemmelser for omfanget  

 af  

 og vilkårene for landbrugerens anvendelse af sådanne brugsmodelregistreringer  

 til egne landbrugsformål.
§ 9.  

  

 Den, der her i landet erhvervsmæssigt  

 udnyttede frembringelsen, da brugsmodelansøgningen blev indleveret, må uanset  

 en registreret brugsmodel fortsætte udnyttelsen med bibeholdelse af dennes  

 almindelige karakter, såfremt udnyttelsen ikke udgjorde et åbenbart misbrug i  

 forhold til ansøgeren eller nogen, fra hvem dennes ret hidrører.
Sådan ret  

 til  

 udnyttelse tilkommer under tilsvarende forudsætninger også den, som havde  

 truffet væsentlige foranstaltninger til erhvervsmæssig udnyttelse af  

 frembringelsen her i landet.
 Stk. 2.  

  

 Retten efter stk. 1 kan kun overgå til  

 andre sammen med den virksomhed, hvori den er opstået, eller hvori  

 udnyttelsen  

 var tilsigtet.
 § 10.  

  

 Uanset at der er registreret en  

 brugsmodel på en frembringelse, må andre end brugsmodelhaveren udnytte  

 frembringelsen ved brugen af et udenlandsk køretøj, fartøj eller luftfartøj  

 under det pågældende transportmiddels midlertidige eller tilfældige  

 tilstedeværelse her i landet.
 Stk. 2.  

  

 Økonomi- og erhvervsministeren kan  

 bestemme, at reservedele og tilbehør til luftfartøjer, uanset en registreret  

 brugsmodel, må indføres og anvendes her til reparation af luftfartøjer  

 hjemmehørende  

 i en fremmed stat, der indrømmer tilsvarende rettigheder for danske  

 luftfartøjer.
§ 11.  

  

 Ansøgning om brugsmodelregistrering af  

 en frembringelse, der er angivet i en tidligere ansøgning om patent- eller  

 brugsmodelregistrering her i landet eller ansøgning om opfindercertifikat,  

 patent- eller brugsmodelbeskyttelse i et andet land, som er tilsluttet  

 pariserkonventionen af 20. marts 1883 om beskyttelse af Industriel  

 Ejendomsret,  

 skal i forhold til § 5, stk. 1 og 2, samt § 9 på begæring anses for  

 indleveret  

 samtidig med den tidligere ansøgning, hvis den senere ansøgning er indgivet  

 inden for 12 måneder fra indleveringen af den tidligere ansøgning.
Den samme  

 ret til prioritet gælder, selv om ansøgningen om beskyttelse ikke hidrører  

 fra  

 et land, der er tilsluttet konventionen, når en tilsvarende prioritet fra en  

 dansk patentansøgning eller brugsmodelansøgning i kraft af bilateral eller  

 multilateral aftale indrømmes i det land, hvor den tidligere ansøgning blev  

 indleveret, og dette sker på betingelser og med virkninger, der i det  

 væsentlige stemmer overens med konventionen.
 Stk. 2.  

  

 Økonomi- og erhvervsministeren fastsætter  

 de nærmere vilkår for retten til at gøre sådan prioritet gældende.
§ 12.  

  

 Har ansøgeren tidligere indleveret en  

 patentansøgning gældende for Danmark, kan ansøgeren anvende patentansøgningen  

 helt eller delvis som grundlag for en brugsmodelansøgning vedrørende samme  

 frembringelse.
Ansøgeren kan begære, at den indleveringsdag, der gælder for  

 patentansøgningen, skal gælde for brugsmodelansøgningen.
Er der anmodet om  

 prioritet i patentansøgningen, jf. patentlovens § 6, gælder denne anmodning  

 også for brugsmodelansøgningen.
 Stk. 2.  

  

 Økonomi- og erhvervsministeren fastsætter regler om begæring efter stk. 1.
Kapitel 2 Brugsmodelansøgninger  

 og deres behandling m.v.
§ 13.  

  

 Patentmyndigheden her i landet er  

 Patent- og Varemærkestyrelsen, der ledes af en direktør, og Ankenævnet for  

 Patenter og Varemærker.
Ved patentmyndigheden forstås i denne lov  

 patentmyndigheden  

 her i landet, medmindre andet er angivet.
§ 14.  

  

 Ansøgning om registrering af en  

 brugsmodel indleveres til Patent- og Varemærkestyrelsen, som er  

 registreringsmyndighed.
Ansøgningen skal indeholde en angivelse af, hvad der  

 ønskes beskyttet.
For ansøgningen skal der betales et gebyr.
 Stk. 2.  

  

 I ansøgningen skal frembringelsen være så tydeligt  

 beskrevet eller vist, at en fagmand på grundlag heraf kan udøve den.
 Stk. 3. Vedrører ansøgningen en frembringelse af et produkt  

 fremstillet ved en mikrobiologisk fremgangsmåde, skal ansøgningen i de  

 tilfælde  

 kun anses for tilstrækkelig tydeligt angivet, såfremt betingelserne i § 15  

 stk.  

 1-2 tillige er opfyldt.
§ 15.  

  

 Skal der ved udøvelsen af frembringelsen  

 anvendes biologisk materiale, som hverken er almindeligt tilgængeligt eller  

 kan  

 beskrives således i ansøgningens akter, at en fagmand på grundlag af disse  

 kan  

 udøve frembringelsen, skal en prøve af det biologiske materiale deponeres  

 senest den dag, da ansøgningen bliver indleveret.
Prøven skal herefter være  

 deponeret således, at en prøve kan udleveres i Danmark.
Stk. 2.  

  

 Ophører en deponeret prøve med at være levedygtig, eller  

 kan en prøve af andre grunde ikke udleveres, skal den erstattes med en ny  

 prøve  

 af samme biologiske materiale inden for den frist, og i øvrigt i  

 overensstemmelse med de regler, der fastsættes af økonomi- og  

 erhvervsministeren.
Den nye deponering anses for foretaget allerede fra den  

 dag, da den tidligere deponering blev foretaget.
 Stk. 3.  

  

 Økonomi- og erhvervsministeren fastsætter regler for deponering og udlevering  

 efter stk. 1 og 2.
 § 16.  

  

 I samme ansøgning må der ikke søges om  

 brugsmodelregistrering af to eller flere af hinanden uafhængige  

 frembringelser.
 § 17.  

  

 Søges brugsmodelregistrering på en  

 frembringelse, som fremgår af en af ansøgeren tidligere indleveret  

 brugsmodelansøgning, der ikke er endeligt afgjort af patentmyndigheden, skal  

 den senere ansøgning på ansøgerens begæring anses som indleveret på det  

 tidspunkt, da de akter, hvoraf frembringelsen fremgår, indkom til  

 patentmyndigheden. Økonomi- og erhvervsministeren fastsætter regler herfor.
 § 18.  

  

 En ansøgning om brugsmodelregistrering  

 må ikke ændres, således at brugsmodelregistrering søges på noget, som ikke  

 fremgik af ansøgningen, da denne blev indleveret.
 § 19.  

  

 Patentmyndigheden påser, at ansøgningen  

 opfylder betingelserne i §§ 1, 2, 3, 4, 16 og 18.
 Stk. 2.  

  

 Ansøgeren kan mod betaling af et gebyr  

 anmode om, at Patent- og Varemærkestyrelsen tillige påser, at betingelserne  

 om  

 at frembringelsen skal være ny og adskille sig tydeligt fra det allerede  

 kendte, jf. § 5, er opfyldt.
 § 20.  

  

 Finder patentmyndigheden, at ansøgningen  

 ikke er forskriftsmæssig, skal ansøgeren underrettes herom og opfordres til  

 inden en nærmere angiven frist at udtale sig eller berigtige ansøgningen.
Stk. 2.  

  

 Ansøgningen henlægges, hvis ansøgeren  

 undlader at udtale sig eller at træffe foranstaltninger til berigtigelse af  

 ansøgningen inden fristens udløb.
Underretning af ansøgeren efter stk. 1 skal  

 indeholde oplysning herom.
 Stk. 3.  

  

 Behandlingen af ansøgningen genoptages,  

 hvis ansøgeren inden 2 måneder efter udløbet af den fastsatte frist udtaler  

 sig  

 eller træffer foranstaltninger til berigtigelse af ansøgningen og betaler det  

 fastsatte genoptagelsesgebyr.
 Stk. 4.  

  

 Bestemmelserne i stk. 1-3 finder tilsvarende anvendelse, når ansøgeren i  

 henhold til § 19, stk. 2 har anmodet om, at Patent- og Varemærkestyrelsen  

 tillige påser, at betingelserne for, at frembringelsen er ny og adskiller sig  

 tydeligt fra det allerede kendte, er opfyldt.
§ 21.  

  

 Er ansøgningen fundet i overensstemmelse  

 med forskrifterne, registreres frembringelsen.
Meddelelse om  

 brugsmodelregistreringen offentliggøres af Patent- og Varemærkestyrelsen.
 Stk. 2.  

  

 Finder patentmyndigheden noget til hinder for at imødekomme  

 ansøgningen, og har ansøgeren haft lejlighed til at udtale sig om hindringen,  

 skal ansøgningen afslås, medmindre patentmyndigheden finder grund til på ny  

 at  

 opfordre ansøgeren til at udtale sig eller berigtige ansøgningen efter § 20.
§ 22.  

  

 Påstår nogen over for patentmyndigheden,  

 at den pågældende, og ikke ansøgeren, er berettiget til frembringelsen, kan  

 patentmyndigheden, hvis den finder spørgsmålet tvivlsomt, opfordre den  

 pågældende til inden en nærmere angiven frist at anlægge retssag herom.  

 Efterkommes opfordringen ikke, kan påstanden lades ude af betragtning ved  

 afgørelse af brugsmodelansøgningen.
Underretning herom skal gives i  

 opfordringen.
 Stk. 2.  

  

 Er der anlagt sag om retten til en frembringelse, på hvilken der søges  

 brugsmodelregistrering, kan behandlingen af brugsmodelansøgningen stilles i  

 bero, indtil retssagen er endeligt afgjort.
§ 23.  

  

 Godtgør nogen over for  

 patentmyndigheden, at den pågældende og ikke ansøgeren er berettiget til  

 frembringelsen, skal patentmyndigheden overføre ansøgningen til den  

 pågældende,  

 såfremt denne begærer det.
Den, til hvem brugsmodelansøgningen således  

 overføres, skal betale nyt ansøgningsgebyr.
 Stk. 2.  

  

 Er der fremsat begæring om overførelse af en brugsmodelansøgning, må  

 ansøgningen ikke henlægges, afslås eller imødekommes, før der er taget  

 endelig  

 stilling til begæringen.
 § 24.  

  

 Frembringelsen registreres tidligst 15  

 måneder fra ansøgningens indleveringsdag eller, hvis der er anmodet om  

 prioritet,  

 fra prioritetsdagen, jf. § 11.
 Stk. 2.  

  

 På begæring af brugsmodelansøgeren kan publicering af ansøgningen eller  

 registreringen af frembringelsen ske tidligere.
Stk. 3.  

  

 Når 15 måneder er forløbet fra ansøgningsdagen eller, hvis der er begæret  

 prioritet, fra prioritetsdagen, skal akterne, selv om frembringelsen ikke er  

 registreret, holdes tilgængelige for enhver.
Er der truffet beslutning om  

 henlæggelse eller afslag, må akterne dog ikke holdes tilgængelige, medmindre  

 ansøgeren begærer genoptagelse, påklager det meddelte afslag eller i henhold  

 til §§ 66 eller 67 begærer genoprettelse af rettigheder.
 Stk. 4.  

  

 Når akterne bliver tilgængelige i henhold til stk. 2 eller 3, skal  

 bekendtgørelse herom udfærdiges.
Stk. 5.  

  

 Indeholder et dokument forretningshemmeligheder, som ikke angår en  

 frembringelse, på hvilken der søges eller er registreret brugsmodel, kan  

 patentmyndigheden, når særlige grunde foreligger, på begæring bestemme, at  

 dokumentet helt eller delvist ikke skal være tilgængeligt.
Er sådan begæring  

 indgivet, må dokumentet ikke gøres tilgængeligt, før afgørelse er truffet  

 eller  

 i det tidsrum, hvori afgørelsen kan påklages.
Klage har opsættende virkning.
Stk. 6.  

  

 Er en prøve af biologisk materiale deponeret i henhold til § 15, stk. 1, har  

 enhver ret til at få en prøve af materialet, når akterne bliver tilgængelige  

 i  

 henhold til stk. 3. Efter brugsmodelregistreringen kan udleveringen ske til  

 enhver, der anmoder herom, uanset om brugsmodelregistreringen er ophørt eller  

 er kendt ugyldig.
Dette medfører dog ikke, at en prøve skal udleveres til  

 nogen, som efter bestemmelser fastsat i eller i medfør af lov ikke må  

 håndtere  

 det deponerede materiale.
En prøve skal heller ikke udleveres til nogen, hvis  

 det på grund af materialets farlige egenskaber antages at være forbundet med  

 åbenbar fare, at vedkommende er i besiddelse af prøven.
Stk. 7.  

  

 Uanset stk. 6 kan ansøgeren begære, at udlevering af en prøve i tiden, indtil  

 brugsmodel er registreret, kun kan ske til en særlig sagkyndig.
Hvis en  

 ansøgning er blevet afslået, tilbagetaget eller anses for tilbagetaget, kan  

 ansøgeren begære, at en prøve af det deponerede materiale i 10 år fra  

 brugsmodelansøgningens indlevering kun må udleveres til en særlig sagkyndig.
 Stk. 8.  

  

 Økonomi- og erhvervsministeren fastsætter bestemmelser om fremsættelse af  

 begæring om udlevering, om fristen for fremsættelse af sådanne begæringer og  

 om, hvem der kan benyttes som sagkyndig.
 Stk. 9.  

  

 Begæring om udlevering af prøven skal fremsættes over for patentmyndigheden  

 og  

 indeholde en erklæring om at iagttage de begrænsninger i brugen af prøven,  

 som  

 fremgår af de regler, der fastsættes af økonomi- og erhvervsministeren.  

 Såfremt  

 prøven skal udleveres til en særlig sagkyndig, skal erklæringen i stedet  

 afgives af denne.
§ 25.  

  

 Klage over Patent- og Varemærkestyrelsens  

 endelige afgørelse af en brugsmodelansøgning kan af ansøgeren indgives til  

 Ankenævnet for Patenter og Varemærker.
Det samme gælder brugsmodelhaveren,  

 når  

 en brugsmodelregistrering ophæves helt eller delvist efter anmodning om  

 prøvning af registreringen i henhold til § 50. Opretholdes  

 brugsmodelregistreringen i ændret eller uændret form trods anmodningen, kan  

 afgørelsen påklages af den, der har fremsat anmodningen.
Frafalder  

 sidstnævnte  

 sin klage, kan klagen alligevel prøves, når der foreligger særlige grunde  

 hertil.
Stk. 2.  

  

 Klage efter stk. 1 indgives til  

 Ankenævnet for Patenter og Varemærker senest 2 måneder efter, at Patent- og  

 Varemærkestyrelsen har givet den pågældende underretning om afgørelsen.
Inden  

 samme frist skal det for klagen fastsatte gebyr betales.
Sker dette ikke,  

 skal  

 klagen afvises.
 Stk. 3.  

  

 Andre, der har interesse i den  

 pågældende afgørelse, kan senest 2 måneder efter, at afgørelsen er  

 offentliggjort, indgive tilsvarende klage.
 Stk. 4.  

  

 Afgørelser truffet af Ankenævnet for  

 Patenter og Varemærker kan ikke indbringes for anden administrativ myndighed.
 Stk. 5.  

  

 Afgørelser truffet af Patent- og  

 Varemærkestyrelsen, som kan indbringes for Ankenævnet for Patenter og  

 Varemærker, kan ikke indbringes for domstolene, før ankenævnets afgørelse  

 foreligger.  

 Ønskes en afgørelse, der er truffet af Ankenævnet for Patenter og Varemærker,  

 indbragt for domstolene, må sag anlægges senest 2 måneder fra den dag, hvor  

 der  

 er givet den pågældende underretning om afgørelsen.
 Stk. 6.  

  

 Afgørelser, hvorved begæring om hemmeligholdelse af  

 forretningshemmeligheder i henhold til § 24, stk. 5, er afslået, kan påklages  

 af den, der har fremsat begæringen.
Kapitel 3 International  

 brugsmodelansøgning § 26.  

  

 Ved international brugsmodelansøgning  

 forstås en ansøgning i henhold til den i Washington den 19. juni 1970  

 indgåede  

 Patentsamarbejdstraktat.
Stk. 2.  

  

 International brugsmodelansøgning indleveres til en  

 patentmyndighed eller international organisation, som i henhold til traktaten  

 og gennemførelsesforskrifterne er berettiget til at modtage sådan ansøgning  

 (modtagende myndighed). Til patentmyndigheden her i landet kan en  

 international  

 brugsmodelansøgning indleveres i overensstemmelse med regler, der fastsættes  

 af  

 økonomi- og erhvervsministeren.
Ansøgeren skal betale det for ansøgningen  

 fastsatte gebyr til patentmyndigheden.
 Stk. 3.  

  

 §§ 27-35 finder anvendelse på internationale  

 brugsmodelansøgninger, som omfatter Danmark.
§ 27.  

  

 En international brugsmodelansøgning,  

 for hvilken den modtagende myndighed har fastsat international  

 indleveringsdag,  

 har samme virkning som en brugsmodelansøgning, der er indleveret her i landet  

 den pågældende dag.
Bestemmelsen i § 5, stk. 2, 2. pkt., finder dog kun  

 anvendelse, såfremt ansøgningen er videreført i henhold til § 29.
 § 28.  

  

 En international brugsmodelansøgning  

 skal anses for tilbagetaget for så vidt angår Danmark i de tilfælde, som  

 omhandles i Patentsamarbejdstraktatens artikel 24, stk. 1, (i) og (ii).
§ 29.  

  

 Ønsker ansøgeren at videreføre en  

 international brugsmodelansøgning for Danmark, skal han inden 33 måneder fra  

 den internationale indleveringsdag, eller, hvis prioritet begæres, fra  

 prioritetsdagen, betale det fastsatte gebyr til patentmyndigheden samt  

 indlevere en oversættelse til dansk af den internationale ansøgning i det  

 omfang, som økonomi- og erhvervsministeren fastsætter.
Hvis ansøgningen er  

 affattet på dansk, skal ansøgeren inden 33 måneder indlevere en genpart af  

 ansøgningen.
 Stk. 2.  

  

 Såfremt ansøgeren har betalt det  

 fastsatte gebyr inden den i stk. 1 fastsatte frist, kan den krævede  

 oversættelse  

 eller genpart indleveres inden en yderligere frist på 2 måneder, mod at der  

 betales et fastsat tillægsgebyr inden udløbet af den yderligere frist.
 Stk. 3.  

  

 Opfylder ansøgeren ikke kravene i denne  

 paragraf, skal ansøgningen anses for tilbagetaget for så vidt angår Danmark.
 § 30.  

  

 Når en international brugsmodelansøgning  

 er videreført i henhold til § 29, finder bestemmelserne i kapitel 1 og 2  

 anvendelse på ansøgningen og dens behandling med de afvigelser, der er  

 fastsat  

 i nærværende paragraf og i §§ 31 og 34. Ansøgningen må kun optages til  

 behandling inden udløbet af de frister, som gælder i henhold til § 29, hvis  

 ansøgeren begærer det.
 Stk. 2.  

  

 Bestemmelserne i § 24, stk. 2 og 3,  

 finder anvendelse, allerede inden ansøgningen er videreført, når ansøgeren  

 har  

 opfyldt sin forpligtelse efter § 29 til at indlevere en oversættelse af  

 ansøgningen,  

 eller hvis ansøgningen er affattet på dansk, når ansøgeren har indleveret en  

 genpart af den til patentmyndigheden.
 Stk. 3.  

  

 Ved anvendelsen af §§ 41 og 43-45 om tvangslicens,  

 § 53 om pligt til at give oplysning om brugsmodel og § 57 om beskyttelse af  

 frembringelsen i perioden mellem indlevering og registrering anses en  

 international brugsmodelansøgning for at være gjort tilgængelig for enhver,  

 når  

 den er tilgængelig i henhold til stk. 2.
 Stk. 4.  

  

 Opfylder brugsmodelansøgningen  

 patentsamarbejdstraktatens krav med hensyn til form og indhold, skal den  

 godkendes i så henseende.
 § 31.  

  

 I en international brugsmodelansøgning  

 må der ikke registreres en brugsmodel eller gives afslag før efter udløbet af  

 en af økonomi- og erhvervsministeren fastsat frist, medmindre ansøgeren har  

 givet samtykke til, at ansøgningen afgøres forinden.
 § 32.  

  

 Patentmyndigheden må ikke uden  

 ansøgerens samtykke registrere en brugsmodel i en international  

 brugsmodelansøgning eller offentliggøre den, før den er offentliggjort af Det  

 Internationale Bureau ved Verdensorganisationen for Intellektuel Ejendomsret  

 (WIPO), eller der er gået 20 måneder fra den internationale indleveringsdag  

 eller, hvis prioritet begæres, fra prioritetsdagen.
 § 33.  

  

 Har en del af en international  

 brugsmodelansøgning ikke været genstand for en international forberedende  

 prøvning, fordi ansøgeren efter krav fra den internationale  

 prøvningsmyndighed  

 har begrænset brugsmodelkravene, skal den pågældende del af ansøgningen anses  

 for tilbagetaget hos patentmyndigheden, medmindre ansøgeren betaler det i  

 patentsamarbejdstraktaten fastsatte tillægsgebyr inden 2 måneder efter, at  

 patentmyndigheden har anmodet herom.
§ 34.  

  

 Har en del af en international  

 brugsmodelansøgning ikke været genstand for international nyhedsundersøgelse  

 eller international forberedende registrerbarhedsprøvning, fordi ansøgningen  

 er  

 blevet anset for at omfatte to eller flere af hinanden uafhængige  

 frembringelser, og har ansøgeren ikke inden for den fastsatte frist betalt  

 tillægsgebyr i henhold til patentsamarbejdstraktaten, skal patentmyndigheden  

 undersøge, om bedømmelsen var rigtig.
Findes dette at være tilfældet, skal  

 den  

 pågældende del af ansøgningen anses for tilbagetaget hos patentmyndigheden,  

 medmindre ansøgeren betaler det fastsatte gebyr inden 2 måneder efter, at  

 patentmyndigheden har givet ansøgeren underretning om udfaldet af  

 undersøgelsen.
Finder patentmyndigheden, at bedømmelsen ikke var rigtig, skal  

 den fortsætte behandlingen af ansøgningen i dens helhed.
Stk. 2.  

  

 Ansøgeren kan påklage en afgørelse i  

 henhold til stk. 1, hvorved det er antaget, at en brugsmodelansøgning  

 omfatter  

 to eller flere af hinanden uafhængige frembringelser.
Bestemmelserne om  

 klageadgang i § 25 finder tilsvarende anvendelse.
 Stk. 3.  

  

 Stadfæstes styrelsens afgørelse, regnes fristen for betaling af gebyr i  

 henhold  

 til stk. 1 fra den dag, hvor den endelige afgørelse foreligger.
§ 35.  

  

 Har en modtagende myndighed afvist at  

 fastsætte international indleveringsdag for en international  

 brugsmodelansøgning, skal patentmyndigheden på ansøgerens begæring efterprøve  

 rigtigheden af afgørelsen.
Det samme gælder en afgørelse fra Det  

 Internationale  

 Bureau, hvorefter en ansøgning skal anses som tilbagetaget.
 Stk. 2.  

  

 Begæring om fornyet prøvelse i henhold til stk. 1 skal  

 fremsættes over for Det Internationale Bureau inden udløbet af en af økonomi-  

 og erhvervsministeren fastsat frist. Økonomi- og Erhvervsministeren  

 fastsætter  

 en frist og nærmere omfang for ansøgeren til mod gebyr at indlevere en  

 oversættelse af ansøgningen til patentmyndigheden.
Stk. 3.  

  

 Finder patentmyndigheden, at den modtagende myndigheds  

 eller Det Internationale Bureaus afgørelse er urigtig, skal patentmyndigheden  

 behandle ansøgningen i henhold til kapitel 1 og 2. Hvis international  

 indleveringsdag ikke er fastsat af den modtagende myndighed, skal ansøgningen  

 anses for indleveret den dag, som patentmyndigheden finder burde have været  

 fastsat som international indleveringsdag.
Opfylder ansøgningen  

 patentsamarbejdstraktatens  

 krav med hensyn til form og indhold, skal den godkendes i så henseende.
 Stk. 4.  

  

 Bestemmelsen i § 5, stk. 2, 2. pkt.,  

 finder anvendelse for ansøgninger, som er optaget til behandling i henhold  

 til  

 stk. 2, hvis ansøgningen bliver almindeligt tilgængelig i henhold til § 24.
Kapitel 4 Konvertering  

 af en europæisk patentansøgning § 36.  

  

 Anses en europæisk patentansøgning, som  

 er indleveret til en national patentmyndighed, som tilbagetaget som følge af,  

 at Den Europæiske Patentmyndighed ikke inden for den fastsatte frist har  

 modtaget ansøgningen, skal patentmyndigheden på ansøgerens begæring anse den  

 for konverteret til en ansøgning om brugsmodelregistrering her i landet,  

 såfremt:
1)  

 	  

 begæringen fremsættes over for den nationale  

 myndighed, som modtog ansøgningen, inden 3 måneder efter, at der er givet  

 ansøgeren underretning om, at ansøgningen anses for tilbagetaget, 2)  

 	  

 begæringen indkommer til patentmyndigheden  

 her i landet inden 20 måneder fra den dag, ansøgningen blev indleveret eller,  

 hvis prioritet er begæret, fra prioritetsdagen og 3)  

 	  

 ansøgeren inden for en af økonomi- og  

 erhvervsministeren fastsat frist betaler det fastsatte ansøgningsgebyr og  

 indleverer en oversættelse af ansøgningen til dansk.
 Stk. 2.  

  

 Opfylder brugsmodelansøgeren den europæiske  

 patentkonventions krav med hensyn til ansøgningens form, skal den godkendes i  

 så henseende.
 Stk. 3.  

  

 Økonomi- og erhvervsministeren fastsætter de nærmere regler  

 for retten til at konvertere en europæisk patentansøgning til en ansøgning om  

 brugsmodelregistrering her i landet efter stk. 1.
Kapitel 5 Registreringens  

 omfang og gyldighedstid § 37.  

  

 Brugsmodelregistreringens  

 beskyttelsesomfang bestemmes af brugsmodelkravene.
Der kan hentes vejledning  

 til forståelse af brugsmodelkravene i beskrivelsen og tegningen.
 Stk. 2.  

  

 Efter  

 registrering må beskyttelsens omfang ikke udvides.
 § 38.  

  

 Brugsmodelregistreringen gælder indtil 3  

 år fra indleveringsdagen og kan fornys for yderligere to perioder af  

 henholdsvis 3 og 4 år mod betaling af de fastsatte gebyrer.
 Stk. 2.  

  

 Fornyelse  

 af registreringen skal bekendtgøres.
Kapitel 6 Betaling  

 af fornyelsesgebyrer § 39.  

  

 Fornyelsesgebyret forfalder den sidste  

 dag i den måned, i hvilken gebyrperioden begynder.
Fornyelsesgebyr kan  

 tidligst  

 betales 3 måneder før forfaldsdagen.
Stk. 2.  

  

 For en senere ansøgning, som omhandlet i § 17, forfalder  

 fornyelsesgebyrer for de perioder, der er begyndt før den senere ansøgning  

 blev  

 indleveret, ikke i noget tilfælde før 2 måneder efter den dag, den senere  

 ansøgning blev indleveret.
For en international brugsmodelansøgning forfalder  

 fornyelsesgebyrer for perioder, som er begyndt før den dag, ansøgningen blev  

 videreført efter § 29 eller optaget til behandling efter § 35, eller som  

 begynder inden 2 måneder efter denne dag, ikke i noget tilfælde før 2 måneder  

 efter den dag ansøgningen blev videreført eller optaget til behandling.
 Stk. 3.  

  

 Fornyelsesgebyr kan med den fastsatte forhøjelse betales  

 indtil 6 måneder efter, at det forfalder.
 Stk. 4.  

  

 Patent- og Varemærkestyrelsen opkræver  

 fornyelsesgebyrer hos brugsmodelansøgeren, brugsmodelhaveren eller en  

 eventuel  

 udpeget fuldmægtig, men Patent- og Varemærkestyrelsen er ikke ansvarlig for  

 rettighedstab som følge af manglende opkrævning.
Kapitel 7 Licens,  

 overdragelse m.v.
 § 40.  

  

 Er en brugsmodelregistrering overgået  

 til en anden, er licens givet, er en brugsmodelregistrering pantsat, er der  

 foretaget udlæg i brugsmodelregistreringen eller er brugsmodelhaver taget  

 under  

 konkursbehandling, skal dette på begæring indføres i brugsmodelregistret.
 Stk. 2.  

  

 Godtgøres det, at en registreret licens  

 er ophørt, skal licensen slettes af registret.
 Stk. 3.  

  

 Bestemmelserne i stk. 1 og 2 gælder også  

 for tvangslicens og rettigheder i henhold til § 48, stk. 2.
 Stk. 4.  

  

 Søgsmål vedrørende en  

 brugsmodelregistrering kan altid anlægges mod den, som i registret er indført  

 som brugsmodelhaver, og meddelelse fra patentmyndigheden kan sendes til ham.
 § 41.  

  

 Hvis en registreret frembringelse, når  

 der er forløbet 3 år fra brugsmodellens registrering og 4 år fra  

 brugsmodelansøgningens indlevering, ikke udøves her i landet i et rimeligt  

 omfang, kan den, som vil udøve frembringelsen her i landet, opnå tvangslicens  

 dertil, medmindre der foreligger rimelig grund til undladelsen.
 Stk. 2.  

  

 Økonomi- og erhvervsministeren kan bestemme, at udøvelse i et andet land skal  

 sidestilles med udøvelse her i landet ved anvendelsen af stk. 1. Sådan  

 bestemmelse kan gøres betinget af gensidighed.
 § 42.  

  

 Indehaveren af en registreret  

 brugsmodel, hvis udnyttelse er afhængig af et patent eller en registreret  

 brugsmodel, der tilhører en anden, kan opnå tvangslicens til udnyttelse af  

 den  

 patentbeskyttede opfindelse eller den ved brugsmodelregistreringen beskyttede  

 frembringelse, hvis den førstnævnte frembringelse udgør et vigtigt teknisk  

 fremskridt af væsentlig økonomisk betydning.
 Stk. 2.  

  

 Indehaveren af patentet eller af den  

 registrerede brugsmodel, til hvis udnyttelse der er meddelt tvangslicens i  

 medfør af stk. 1, skal på rimelige vilkår kunne opnå tvangslicens til  

 udnyttelse af den anden frembringelse.
 § 43.  

  

 Når vigtige almene interesser gør det  

 påkrævet, kan den, der erhvervsmæssigt vil udnytte en frembringelse, på  

 hvilken  

 en anden har brugsmodelbeskyttelse, få tvangslicens hertil.
 § 44.  

  

 Den, som, da en brugsmodelansøgning blev  

 gjort tilgængelig for enhver, her i landet erhvervsmæssigt udnyttede den  

 frembringelse, hvorpå der søges brugsmodelregistrering, kan, hvis ansøgningen  

 fører til en registreret brugsmodel, få tvangslicens til udnyttelsen, når  

 ganske særlige grunde taler herfor, og den pågældende ikke havde kendskab til  

 ansøgningen og ej heller med rimelighed har kunnet skaffe sig sådant  

 kendskab.  

 Sådan ret tilkommer under tilsvarende forudsætninger også den, som havde  

 truffet væsentlige foranstaltninger til erhvervsmæssig udnyttelse af  

 frembringelsen  

 her i landet.
 Stk. 2.  

  

 Sådan tvangslicens kan omfatte tiden  

 forud for brugsmodellens registrering.
 Stk. 3.  

  

 Økonomi- og erhvervsministeren kan  

 bestemme, at udnyttelse i et andet land skal sidestilles med udnyttelse her i  

 landet ved anvendelsen af bestemmelsen i stk. 1. Sådan bestemmelse kan gøres  

 betinget af gensidighed.
 § 45.  

  

 Tvangslicens må kun meddeles den, som  

 ikke ved aftale har kunnet opnå licens på rimelige vilkår, og som kan antages  

 at være i stand til at udnytte frembringelsen på rimelig og forsvarlig måde  

 og  

 i overensstemmelse med licensen.
 Stk. 2.  

  

 Tvangslicens er ikke til hinder for, at  

 brugsmodelhaveren selv udnytter frembringelsen eller meddeler licens til  

 andre.
Stk. 3.  

  

 Tvangslicens kan kun overgå til andre  

 sammen med den virksomhed, hvori den udnyttes, eller hvori udnyttelsen var  

 tilsigtet.
For tvangslicens meddelt efter § 42, stk. 1, gælder endvidere, at  

 overdragelse af tvangslicensen skal ske sammen med den  

 brugsmodelregistrering,  

 hvis udnyttelse er afhængig af et patent eller en registreret brugsmodel, der  

 tilhører  

 en anden.
 Stk. 4.  

  

 Tvangslicens vedrørende  

 halvlederteknologi kan kun meddeles til offentlig ikke-kommerciel udnyttelse  

 eller for at bringe en konkurrencebegrænsende adfærd, som er fastslået ved  

 dom  

 eller administrativ afgørelse, til ophør.
§ 46.  

  

 Sø- og Handelsretten i København afgør i  

 første instans, om tvangslicens skal meddeles, og bestemmer ligeledes, i  

 hvilket omfang frembringelsen må udnyttes, samt fastsætter vederlaget og de  

 øvrige vilkår for tvangslicensen.
For så vidt forholdene måtte ændre sig  

 væsentligt, kan retten på begæring af hver af parterne ophæve licensen eller  

 fastsætte nye vilkår for denne.
Kapitel 8 Registreringens  

 ophør, administrativ prøvning m.v.
 § 47.  

  

 En brugsmodelregistrering kan ved dom  

 kendes ugyldig, hvis:
1)  

 	  

 registreringen ikke er foretaget i  

 overensstemmelse med §§ 1-5, 2)  

 	  

 registreringen angår en frembringelse, som  

 ikke er så tydeligt beskrevet eller vist, at en fagmand på grundlag heraf kan  

 udøve den, 3)  

 	  

 beskyttelsesomfanget er ændret i strid med §  

 18 eller 4)  

 	  

 beskyttelsesomfanget er udvidet efter  

 registreringen.
 Stk. 2.  

  

 Hvis brugsmodelhaveren kun er delvis  

 berettiget til brugsmodelregistreringen, kan brugsmodelregistreringen dog  

 ikke  

 kendes ugyldig i sin helhed.
 Stk. 3.  

  

 Sag kan, bortset fra de i stk. 4 nævnte  

 tilfælde, rejses af enhver.
Stk. 4.  

  

 Sager, som begrundes med, at en brugsmodel er registreret  

 af en anden end den, der i henhold til § 1 er berettiget hertil, kan alene  

 rejses af den, der påstår sig berettiget til brugsmodelregistreringen.
Sagen  

 skal rejses inden 1 år efter, at den berettigede har fået kundskab om  

 brugsmodellens  

 registrering og de øvrige forhold, på hvilke søgsmålet støttes.
Var  

 brugsmodelhaveren i god tro, da brugsmodellen blev registreret, eller da han  

 erhvervede brugsmodelregistreringen, kan sagen ikke rejses senere end 3 år  

 efter brugsmodellens registrering.
§ 48.  

  

 Er en brugsmodel registreret for en  

 anden end den, der i henhold til § 1 er berettiget dertil, skal retten, hvis  

 der nedlægges påstand derom af den berettigede, overføre registreringen til  

 denne.
Bestemmelserne i § 47, stk. 4, om tidspunktet for sagens anlæg finder  

 tilsvarende anvendelse.
Stk. 2.  

  

 Den, der frakendes registreringen, er,  

 når han i god tro her i landet erhvervsmæssigt har udnyttet frembringelsen  

 eller truffet væsentlige foranstaltninger hertil, berettiget til mod rimeligt  

 vederlag  

 og i øvrigt på rimelige vilkår at fortsætte den påbegyndte eller iværksætte  

 den  

 planlagte udnyttelse med bibeholdelse af dennes almindelige karakter.
Sådan  

 ret  

 tilkommer under samme forudsætninger også indehavere af registrerede  

 licensrettigheder.
 Stk. 3.  

  

 Rettigheder i henhold til stk. 2 kan kun  

 overgå til andre sammen med den virksomhed, hvori de udnyttes, eller hvori  

 udnyttelsen var tilsigtet.
 § 49.  

  

 Giver brugsmodelhaveren over for  

 patentmyndigheden afkald på brugsmodelregistreringen, skal patentmyndigheden  

 erklære brugsmodelregistreringen for ophævet i sin helhed.
 Stk. 2.  

  

 Er der rejst søgsmål om overførelse af  

 brugsmodelregistrering, kan registreringen ikke erklæres ophævet, før  

 søgsmålet  

 er endeligt afgjort.
 § 50.  

  

 Når en brugsmodelregistrering har fundet  

 sted, kan enhver mod betaling af gebyr over for patentmyndigheden fremsætte  

 anmodning om prøvning af registreringen.
 Stk. 2.  

  

 Anmodning om prøvning kan alene støttes på de  

 ugyldighedsgrunde, som er nævnt i § 47, stk. 1.
 Stk. 3.  

  

 Patentmyndigheden kan kræve at en anmodning efter stk. 1 er  

 ledsaget af dokumentation.
 Stk. 4.  

  

 Rejses der ved domstolene sag om en brugsmodelregistrering,  

 inden der er truffet endelig afgørelse om en anmodning efter stk. 1  

 vedrørende  

 samme registrering, skal patentmyndigheden stille behandlingen af begæringen  

 i  

 bero, indtil sagen er endeligt afgjort, medmindre anmodningen er fremsat af  

 brugsmodelhaveren.
 § 51.  

  

 Er der fremsat anmodning efter § 50,  

 skal brugsmodelhaveren gøres bekendt hermed og have lejlighed til at udtale  

 sig  

 herom. Økonomi- og erhvervsministeren fastsætter regler herfor.
§ 52.  

  

 Konstaterer patentmyndigheden efter  

 indgivelse af anmodning i henhold til § 50, at der foreligger hindring for  

 registrering, bortfalder registreringen.
Registreringens bortfald  

 bekendtgøres  

 af Patent- og Varemærkestyrelsen, når afgørelsen er blevet endelig.
 Stk. 2.  

  

 Hvis intet er til hinder for, at  

 brugsmodelregistreringen opretholdes i ændret form, beslutter  

 patentmyndigheden  

 at ændre registreringen, hvis brugsmodelhaveren er enig i den ændrede  

 formulering,  

 som patentmyndigheden vil give brugsmodelregistreringen, og et gebyr for  

 bekendtgørelse af meddelelse om ændring er betalt inden udløbet af den  

 fastsatte frist.
 Stk. 3.  

  

 Hvis brugsmodelhaveren ikke er enig i den  

 ændrede formulering eller ikke rettidigt betaler gebyret for bekendtgørelse  

 om  

 ændringen, anses brugsmodelregistreringen for ophævet.
Kapitel 9 Pligt  

 til at give oplysning om brugsmodel § 53.  

  

 En brugsmodelansøger eller indehaver,  

 som over for en anden påberåber sig en ansøgning om brugsmodelregistrering  

 eller en registreret brugsmodel, inden akterne vedrørende registreringen er  

 blevet tilgængelige for enhver, er pligtig til på begæring at give sit  

 samtykke  

 til, at vedkommende får adgang til at gøre sig bekendt med akterne i  

 ansøgningssagen.
Omfatter ansøgningen en deponeret prøve af biologisk  

 materiale  

 som nævnt i § 15, stk. 1, skal vedkommende også have ret til at få udleveret  

 en  

 prøve. § 24, stk. 6, 2. og 3. pkt., stk. 7 - 9, finder anvendelse i disse  

 tilfælde.
Stk. 2.  

  

 Den, som enten ved direkte henvendelse  

 til en anden eller i annoncer eller ved påskrift på varer eller deres  

 indpakning eller på anden måde angiver, at brugsmodelregistrering er ansøgt  

 eller registreret, uden samtidig at angive registreringen eller ansøgningens  

 nummer, er pligtig uden unødigt ophold at give den, der begærer det, sådan  

 oplysning.
Angives det ikke udtrykkeligt, at brugsmodel er ansøgt eller  

 registreret, men er oplysningen egnet til at fremkalde den opfattelse, at  

 dette  

 er tilfældet, skal der på begæring uden unødigt ophold gives oplysning om,  

 hvorvidt brugsmodel er ansøgt eller registreret.
Kapitel 10 Straf-  

 og erstatningsansvar m.v.
§ 54.  

  

 Gør nogen indgreb i den eneret, som en  

 brugsmodelregistrering medfører (brugsmodelindgreb), og sker dette  

 forsætligt,  

 straffes den pågældende med bøde.
Under skærpende omstændigheder, herunder  

 navnlig hvis der ved overtrædelsen tilsigtes en betydelig og åbenbar  

 retsstridig vinding, kan straffen stige til fængsel i indtil 1 år.
 Stk. 2.  

  

 Der kan pålægges selskaber m.v.  

 (juridiske personer) strafansvar efter reglerne i straffelovens kapitel 5.
 Stk. 3.  

  

 Overtrædelser påtales af den forurettede.  

 Dog påtales overtrædelser, som omfattes af stk. 1, 2. pkt., af det  

 offentlige,  

 når den forurettede anmoder herom.
§ 55.  

  

 Den, som forsætligt eller uagtsomt begår  

 brugsmodelindgreb, skal betale 1)  

 	  

 et rimeligt vederlag til den forurettede for  

 udnyttelsen og 2)  

 	  

 en erstatning til den forurettede for den  

 yderligere skade, som overtrædelsen har medført.
 Stk. 2.  

  

 Ved fastsættelse af erstatning efter stk. 1, nr. 2, skal der tages hensyn til  

 blandt andet den forurettedes tabte fortjeneste og krænkerens uberettigede  

 fortjeneste.
 Stk. 3.  

  

 I sager der omfattes af stk. 1, kan der derudover fastsættes en godtgørelse  

 til  

 den forurettede for ikke-økonomisk skade.
§ 56.  

  

 Med henblik på at forebygge yderligere  

 brugsmodelindgreb kan retten efter påstand ved dom blandt andet bestemme, at  

 et  

 produkt, der udgør et brugsmodelindgreb, skal 1)  

 	  

 tilbagekaldes fra handlen, 2)  

 	  

 endeligt fjernes fra handlen, 3)  

 	  

 tilintetgøres, 4)  

 	  

 udleveres til den forurettede, eller 5)  

 	  

 ændres på en nærmere angiven måde.
 Stk. 2.  

  

 Stk. 1 finder tilsvarende anvendelse på apparater, materialer, redskaber  

 eller  

 lignende, der primært har været anvendt til ulovlig fremstilling af en  

 registreret frembringelse.
Stk. 3.  

  

 Foranstaltningerne efter stk. 1 skal gennemføres uden godtgørelse til  

 krænkeren  

 og berører ikke en mulig erstatning til den forurettede.
Foranstaltningerne  

 skal gennemføres for krænkerens regning, medmindre særlige grunde taler  

 herimod.
 Stk. 4.  

  

 Ved en dom om foranstaltninger efter stk. 1 skal retten tage hensyn til  

 forholdet mellem krænkelsens omfang, de beordrede foranstaltninger og  

 tredjemands interesser.
Stk. 5.  

  

 Retten kan efter påstand give krænkeren tilladelse til at råde over de i stk.  

 1  

 og 2 nævnte produkter, apparater, materialer, redskaber eller lignende i  

 registreringens gyldighedstid eller en del af denne mod et rimeligt vederlag.  

 Dette gælder dog kun, hvis 1)  

 	  

 krænkeren hverken har handlet forsætligt  

 eller uagtsomt, 2)  

 	  

 foranstaltningerne efter stk. 1 ville skade  

 krænkeren uforholdsmæssigt meget, og 3)  

 	  

 et rimeligt vederlag er tilstrækkeligt.
§ 57.  

  

 Udnytter nogen uden tilladelse  

 erhvervsmæssigt en frembringelse efter, at akterne i ansøgningen er gjort  

 tilgængelige for enhver, og fører ansøgningen til brugsmodelregistrering,  

 finder bestemmelserne om brugsmodelindgreb, bortset fra § 54 om bøde og  

 hæfte,  

 tilsvarende anvendelse.
I tiden, indtil der er sket registrering, omfatter  

 brugsmodelbeskyttelsen kun det, som fremgår såvel af brugsmodelkravene, som  

 de  

 forelå, da ansøgningen blev almindeligt tilgængelig, som af  

 brugsmodelregistreringen,  

 som det er registreret eller er opretholdt i ændret form efter § 52, stk. 2.
 Stk. 2.  

  

 Den pågældende skal kun betale erstatning efter § 55, stk. 2 for skade som  

 følge af indgreb, der er sket før bekendtgørelsen om patentets meddelelse  

 efter  

 § 21, i det omfang det skønnes rimeligt.
 Stk. 3.  

  

 Forældelse af erstatningskrav efter stk. 1 indtræder tidligst 1 år efter  

 registreringen.
 § 58.  

  

 I en dom, hvorved nogen dømmes efter §§  

 55-56, kan retten på begæring bestemme, at dommen skal offentliggøres i sin  

 helhed eller i uddrag.
Stk. 2.  

  

 Pligten til offentliggørelsen påhviler krænkeren.
Offentliggørelsen skal ske  

 for krænkerens regning og på en så fremtrædende måde, som det med rimelighed  

 kan forlanges.
§ 59.  

  

 Den, som anlægger sag om hel eller  

 delvis ugyldigkendelse af en brugsmodelregistrering eller om overførelse af  

 registreringen, skal meddele dette til Patent- og Varemærkestyrelsen til  

 indførelse  

 i brugsmodelregistret samt i anbefalet brev give meddelelse om sagsanlægget  

 til  

 enhver licenshaver, der er indført i brugsmodelregistret med adresse.
En  

 licenshaver, der vil anlægge sag om indgreb i brugsmodelretten, skal på  

 tilsvarende  

 måde give meddelelse herom til brugsmodelhaveren.
 Stk. 2.  

  

 Dokumenterer sagsøgeren ikke i  

 stævningen, at anmeldelse og meddelelser, som er angivet i stk. 1, har fundet  

 sted, kan retten fastsætte en frist til opfyldelse af betingelserne.  

 Overskrides  

 den fastsatte frist, afvises sagen.
Stk. 3. I sager om brugsmodelindgreb, anlagt af brugsmodelhaveren,  

 skal sagsøgte give meddelelse efter reglerne i stk. 1 til patentmyndigheden  

 og  

 registrerede licenshavere, såfremt han vil nedlægge påstand om, at  

 brugsmodelregistreringen  

 kendes ugyldig.
Bestemmelsen i stk. 2 finder tilsvarende anvendelse, således  

 at  

 påstanden om, at brugsmodelregistreringen kendes ugyldig, afvises, hvis den  

 fastsatte frist overskrides.
Stk. 4.  

  

 I sager om brugsmodelindgreb, anlagt af en  

 licenshaver, kan sagsøgte tilstævne brugsmodelhaveren uden hensyn til dennes  

 værneting og over for denne nedlægge påstand om, at brugsmodelregistreringen  

 kendes ugyldig.
Bestemmelserne i retsplejelovens kap. 34 finder tilsvarende  

 anvendelse.
 § 60.  

  

 Den, som i de i § 53 nævnte tilfælde  

 undlader at efterkomme, hvad der påhviler den pågældende, eller giver urigtig  

 oplysning, straffes med bøde, for så vidt ikke strengere straf er forskyldt  

 efter anden lovgivning, og skal erstatte derved forvoldt skade i det omfang,  

 dette skønnes rimeligt.
 Stk. 2.  

  

 § 54, stk. 2 og 3, finder tilsvarende  

 anvendelse.
 § 61.  

  

 Nedennævnte søgsmål skal anlægges ved  

 landsret i første instans:
1)  

 	  

 søgsmål vedrørende retten til en  

 frembringelse, der er genstand for ansøgning om brugsmodelregistrering, 2)  

 	  

 søgsmål om afgørelse truffet af Ankenævnet  

 for Patenter og Varemærker i henhold til § 25, stk. 5, 3)  

 	  

 søgsmål om en brugsmodelregistrerings  

 ugyldighed eller om overførelse af en brugsmodelrettighed, jf. §§ 47 og 48,  

 samt om rettigheder i forbindelse med overførsel af brugsmodelrettigheden i  

 henhold til § 48, stk. 2, 4)  

 	  

 søgsmål om forbenyttelsesret i henhold til §  

 9 og § 68, stk. 2, 5)  

 	  

 søgsmål vedrørende brugsmodelindgreb samt 6)  

 	  

 søgsmål om overdragelse af  

 brugsmodelregistrering og sager vedrørende frivillig licens.
 Stk. 2. Ansøgere og brugsmodelhavere, der ikke er bosat her i  

 landet, anses i sager, der anlægges efter denne lov, for at have hjemting i  

 København.
 Stk. 3.  

  

 Søgsmål om tvangslicens anlægges ved Sø- og Handelsretten i  

 København, jf. § 46.
 Stk. 4.  

  

 Udskrift af domme, der vedrører brugsmodelansøgninger eller  

 brugsmodelregistreringer, sendes til Patent- og Varemærkestyrelsen ved  

 rettens  

 foranstaltning.
Kapitel 11 Forskellige  

 bestemmelser § 62.  

  

 Patent- og Varemærkestyrelsen kan  

 opfordre brugsmodelhaver til at udpege en i Det Europæiske Økonomiske  

 Samarbejdsområde (EØS) bosat fuldmægtig, som på brugsmodelhaverens vegne kan  

 modtage meddelelser vedrørende den registrerede brugsmodel.
Fuldmægtigens  

 navn  

 og adresse skal indføres i brugsmodelregistret.
 § 63.  

  

 Klage over styrelsens afgørelser i  

 medfør af §§ 40, 66 samt 67 kan af ansøgeren, brugsmodelhaveren eller den,  

 der  

 har begæret prøvning, indgives til Ankenævnet for Patenter og Varemærker  

 senest  

 2 måneder efter, at der er givet vedkommende underretning om afgørelsen.  

 Andre,  

 der har interesse i den pågældende afgørelse, kan senest 2 måneder efter, at  

 afgørelsen er bekendtgjort, indgive tilsvarende klage.
Stk. 2.  

  

 Inden  

 den i stk. 1 nævnte frist skal det for klagen fastsatte gebyr betales.
Sker  

 dette ikke, skal klagen afvises.
 Stk. 3.  

  

 Bestemmelserne  

 i § 25, stk. 2 - 4, finder tilsvarende anvendelse.
§ 64.  

  

 Økonomi- og erhvervsministeren  

 fastsætter nærmere regler for brugsmodelansøgninger og deres behandling,  

 behandling af anmodninger om prøvning, om genoprettelse, om afkald på  

 brugsmodelregistrering,  

 om brugsmodelregistrets indretning og førelse, om Brugsmodeltidendes  

 udgivelse  

 og indhold, om udveksling af elektroniske data med patentmyndigheden samt om  

 styrelsens forretningsgang.
Det kan herunder bestemmes, at patentmyndighedens  

 journaler over indkomne ansøgninger skal være tilgængelige for enhver.  

 Økonomi-  

 og erhvervsministeren kan fastsætte nærmere regler til bestemmelse af, hvilke  

 dage der betragtes som lukkedage for patentmyndigheden.
 Stk. 2.  

  

 Økonomi- og erhvervsministeren kan  

 bestemme, at patentmyndigheden på begæring af et andet lands myndighed kan  

 give  

 denne oplysning om behandlingen af her indleverede brugsmodelansøgninger,  

 samt  

 at patentmyndigheden ved afgørelsen af, om betingelserne for registrerbarhed  

 foreligger, kan godtage nyhedsundersøgelser, som i denne henseende har fundet  

 sted ved tilsvarende myndighed i et andet land eller ved en international  

 institution.
 Stk. 3.  

  

 Økonomi- og erhvervsministeren kan  

 endvidere bestemme, at ansøgere, der i et land har indgivet en tilsvarende  

 ansøgning om brugsmodel, på begæring af patentmyndigheden og inden for en af  

 denne fastsat frist skal give oplysning om det resultat af undersøgelsen af  

 frembringelsens registrerbarhed, der er meddelt ham af vedkommende lands  

 patentmyndighed, samt fremsende genpart af skriftvekslingen med denne.  

 Oplysningspligt kan dog ikke foreskrives for så vidt angår sådan i kapitel 3  

 omhandlet brugsmodelansøgning, som har været genstand for international  

 forberedende prøvning, om hvilken der er indleveret rapport til  

 patentmyndigheden.
 § 65.  

  

 Patent- og Varemærkestyrelsen kan efter  

 anmodning påtage sig at løse særlige opgaver, der vedrører brugsmodeller og  

 brugsmodelret. Økonomi- og erhvervsministeren fastsætter regler om denne  

 servicevirksomhed og om betalingen herfor samt om betalingen af gebyr for  

 rykkerskrivelser ved for sen betaling.
 Stk. 2.  

  

 For de opgaver, der er nævnt i stk. 1, 1.  

 pkt., gælder lov om offentlighed i forvaltning ikke, bortset fra § 4, stk. 2,  

 hvorefter man kan forlange at blive gjort bekendt med personlige forhold  

 omtalt  

 i dokumenter.
§ 66.  

  

 Vil en brugsmodelansøger eller  

 brugsmodelhaver lide retstab, fordi denne ikke har overholdt en i denne lov  

 eller med hjemmel heri over for patentmyndigheden fastsat frist, men har den  

 pågældende udvist al den omhu, som med rimelighed kunne kræves af denne, skal  

 patentmyndigheden på begæring genoprette rettighederne.
Begæringen skal  

 indgives til patentmyndigheden inden 2 måneder efter, at den hindring, som  

 bevirkede fristoverskridelsen, er bortfaldet, dog senest 1 år efter fristens  

 udløb.
Inden for samme frister skal den pågældende foretage den undladte  

 handling og betale det for genoprettelse fastsatte gebyr.
 Stk. 2.  

  

 Stk. 1 finder anvendelse på fristen for prioritet i § 11, stk. 1, hvis en  

 brugsmodelansøger i en efterfølgende ansøgning begærer genoprettelse af sin  

 prioritet inden 2 måneder fra udløbet af den i § 11, stk. 1 nævnte frist.
 § 67.  

  

 Har ansøgeren om videreførelse af en  

 international brugsmodelansøgning, jf. § 29, benyttet forsendelse med post,  

 og  

 fremkommer forsendelsen ikke rettidigt, men træffes foranstaltningen inden 2  

 måneder efter, at ansøgeren indså eller burde have indset, at fristen var  

 overskredet og senest 1 år efter fristens udløb, skal patentmyndigheden  

 genoprette rettighederne, såfremt:
1)  

 	  

 postforbindelserne har været afbrudt inden  

 for de sidste 10 dage forud for fristens udløb på grund af krig, revolution,  

 borgerlige uroligheder, strejke, naturkatastrofe eller anden lignende  

 omstændighed på det sted, hvor afsenderen har sin virksomhed eller opholder  

 sig, og forsendelsen er afsendt til patentmyndigheden inden 5 dage efter, at  

 postforbindelserne er genoptaget, eller 2)  

 	  

 forsendelsen har været afsendt rekommanderet  

 til patentmyndigheden senest 5 dage før fristens udløb, dog kun hvis  

 forsendelsen har været sendt som luftpost, hvor dette har været muligt, eller  

 hvis afsenderen har haft grund til at antage, at forsendelsen ved befordring  

 med almindelig post ville være modtaget senest 2 dage fra afsendelsesdagen.
 Stk. 2.  

  

 Ønsker  

 brugsmodelansøgeren rettighederne genoprettet i henhold til stk. 1, skal  

 denne  

 inden den nævnte frists udløb indgive begæring herom til patentmyndigheden.
 § 68.  

  

 Når en begæring om genoprettelse i  

 henhold til §§ 66 eller 67 er imødekommet, og en brugsmodelansøgning som  

 følge  

 deraf skal optages til fortsat behandling, eller en bortfaldet  

 brugsmodelregistrering  

 skal anses for opretholdt, skal der udfærdiges bekendtgørelse herom.
 Stk. 2.  

  

 Den, som, efter at den fastsatte frist  

 for genoptagelse af en henlagt ansøgning er udløbet, eller efter at  

 ansøgningen  

 er afslået, eller efter at brugsmodelregistreringens bortfald er  

 bekendtgjort,  

 men inden bekendtgørelse i henhold til stk. 1 er udfærdiget, i god tro har  

 påbegyndt erhvervsmæssig udnyttelse af frembringelsen her i landet eller har  

 truffet væsentlige foranstaltninger hertil kan fortsætte udnyttelsen med  

 bibeholdelse af dennes almindelige karakter.
 Stk. 3.  

  

 Den i stk. 2 omhandlede ret kan kun  

 overgå til andre sammen med den virksomhed, hvori den er opstået, eller hvori  

 udnyttelsen var tilsigtet.
 § 69.  

  

 Økonomi- og erhvervsministeren  

 fastsætter størrelsen m.v. af de gebyrer, der er nævnt i loven.
 § 70.  

  

 Økonomi- og erhvervsministeren  

 fastsætter efter forhandling med forsvarsministeren og justitsministeren  

 regler  

 for, hvad der i denne lov skal forstås ved krigsmateriel.
 § 71.  

  

 Henlægger økonomi- og erhvervsministeren  

 sine beføjelser efter loven til Patent- og Varemærkestyrelsen, kan ministeren  

 fastsætte regler om klageadgangen, herunder om at klager ikke kan indbringes  

 for højere administrativ myndighed.
 § 72.  

  

 Med hensyn til handlinger angående  

 produkter, som er bragt i omsætning i en anden stat, som har ratificeret  

 eller  

 tiltrådt Aftale om EF-patenter, finder artikel 76 i EF-patentkonventionen  

 anvendelse.
 § 73.  

  

 Bestemmelserne i EF-patentkonventionens  

 artikel 75, stk. 1 og 2, om helt eller delvist ophør af et patent, der er  

 udstedt af patentmyndigheden her i landet, finder tilsvarende anvendelse for  

 brugsmodeller.
Kapitel 12 Ikrafttrædelses-  

 og overgangsbestemmelser § 74.  

  

 Denne lov træder i kraft den 1. januar  

 2007. Samtidig ophæves brugsmodelloven, jfr. lovbekendtgørelse nr. 367 af 9.  

 juni 1998.
 Stk. 2.  

  

 For så vidt angår §§ 55-56 og 58 træder disse i kraft 1. januar 2006.
Stk. 3.  

  

 Loven finder anvendelse på brugsmodeller, der registreres og ansøgninger, der  

 indgives efter lovens ikrafttræden.
For brugsmodelansøgninger, der er  

 indgivet  

 før lovens ikrafttræden, finder de hidtil gældende regler fortsat anvendelse.
 Stk. 4.  

  

 Reglerne om genoprettelse jf. §§ 66-68 samt reglerne om prøvning efter § 50  

 gælder også for ansøgninger og registreringer indleveret før lovens  

 ikrafttrædelse.
 § 75.  

  

 Loven gælder ikke for Færøerne og  

 Grønland men kan ved kongelig anordning sættes i kraft for disse landsdele  

 med  

 de afvigelser, som de særlige færøske og grønlandske forhold tilsiger.
Bemærkninger til lovforslaget Almindelige  

 bemærkninger 1.  

 Indledning Da Folketinget  

 vedtog brugsmodelloven i 1992 (lov nr. 130 af 26. februar 1992), og dermed  

 skabte brugsmodelbeskyttelsen, var formålet at understøtte den innovation,  

 som  

 sker i de mindste virksomheder i Danmark.
Mere end 90 % af dansk erhvervsliv  

 består af virksomheder med under 50 ansatte.
Også disse virksomheder oplever,  

 at innovation er en nødvendig forudsætning for vækst.
De mindste  

 virksomheder vil fortsat have behov for at beskytte mindre opfindelser og  

 andre  

 tekniske frembringelser som for eksempel landbrugsredskaber,  

 møbelkonstruktioner, husholdningsartikler og lignende.
Der vil typisk være  

 tale  

 om mindre tekniske fremskridt eller forbedringer, som ikke kan  

 patentbeskyttes,  

 men som alligevel er beskyttelsesværdige.
Et patent forudsætter, at det  

 tekniske fremskridt, som er gjort, er betydeligt og af høj kvalitet.
Med  

 brugsmodelbeskyttelsen tilgodeses beskyttelsesbehovet for mindre tekniske  

 frembringelser.  

 Samtidig er det altafgørende, at virksomhederne kan opnå beskyttelsen hurtigt  

 og frem for alt billigt.
En afgørende forudsætning herfor er, at der ikke er  

 et  

 krav om en forudgående prøvning af rettigheden før registrering.
1.1.  

 Hvordan er brugsmodelbeskyttelsen anvendt hidtil På mange måder har  

 brugsmodelloven opfyldt sit formål med at beskytte innovationen i primært  

 mindre virksomheder på en hurtig og billig måde.
Antallet af enkeltpersoner,  

 som søger brugsmodelbeskyttelse, er højere set i forhold til antallet af  

 virksomheder, som søger patentbeskyttelse.
Samtidig er en stor del af  

 ansøgerne,  

 i stand til selv at varetage vedligeholdelsen af deres rettigheder samt  

 korrespondere med Patent- og Varemærkestyrelsen.
Dette ses ved, at mere end  

 halvdelen af alle ansøgere ikke anvender en fuldmægtig.
På patentområdet er  

 dette tal nærmest omvendt, hvor ca. 60 % af alle ansøgere anvender en  

 fuldmægtig.
Der er dog også  

 forhold, der indikerer, at brugsmodelloven ikke opfylder sit formål i  

 tilstrækkeligt omfang.
Antallet af ansøgninger er faldende.
Fra over 500  

 (1993)  

 til omkring 350 (2004) ansøgninger årligt.
Dette er ikke i sig selv udtryk  

 for,  

 at beskyttelsen har ramt forkert i forhold til sin hensigt.
Derimod kan  

 faldet  

 være udtryk for den betydelige mangel på viden om denne beskyttelsesmåde i  

 dansk erhvervsliv.
Flere undersøgelser synes at kunne understøtte en påstand  

 om, at danske virksomheder kunne indsende op imod det dobbelte af det  

 nuværende  

 antal brugsmodelansøgninger.
1.2.  

 Baggrund for de foreslåede ændringer Hensigten med  

 lovforslaget er at gøre det lettere at beskytte innovationer ved at skabe  

 bedre  

 rammer for, at den enkelte kan udfolde sine idéer og skabe noget nyt.  

 Samtidigt  

 skal ændringen styrke forskningen og udviklingen i især de mindste  

 virksomheder  

 ved at forenkle reglerne og forbedre muligheden for at beskytte resultaterne  

 af  

 forskningen.
Dermed skabes et bedre udgangspunkt for kommercialisering af  

 forskning og udvikling.
I de 13 år der er  

 gået siden indførelsen af brugsmodelbeskyttelsen, har såvel erhvervslivet som  

 Patent- og Varemærkestyrelsen samlet en række erfaringer på dette retsområde.  

 I  

 forbindelse med en høring gennemført af Patent- og Varemærkestyrelsen i  

 forbindelse med ændringen af patentloven (lov nr. 451 af 10. juni 2003) har  

 brugerne af brugsmodelsystemet ligeledes udtrykt ønske om en revision af  

 loven.  

 Tilbagemeldingerne peger på, at der er en generel tilfredshed med systemet og  

 den funktion, det udfylder.
Flere interessenter påpeger dog behovet for  

 justeringer af loven, for eksempel for så vidt angår bestemmelserne om  

 berostillelse  

 af sagsbehandlingen i Patent- og Varemærkestyrelsen ved anlæggelse af  

 retssager, offentliggørelse og genoprettelse af tabte rettigheder.
Loven er i sin  

 nuværende udformning endvidere præget af en række vage formuleringer, ligesom  

 loven indeholder en lang række henvisninger til bestemmelser i patentloven,  

 hvilket skaber retsusikkerhed på området.
Selvom brugsmodelloven er stort set  

 parallel med patentloven på grund af de mange henvisninger, er der en række  

 særregler om for eksempel prøvning, udslettelse og forgrening, som er særegne  

 for brugsmodelområdet.
Dette har i flere tilfælde skabt usikkerhed om,  

 hvordan  

 brugsmodelloven skal fortolkes set i lyset af patentlovens bestemmelser.
Herudover er det problematisk  

 for brugerne af brugsmodelsystemet, at det er nødvendigt at orientere sig i  

 to  

 forskellige love samtidigt.
Det bør være sådan, at man med brugsmodelloven  

 alene kan få et det fulde overblik over sin retsstilling.
Det er vigtigt, at  

 forståelsen af reglerne ikke bliver en barriere for anvendelsen af  

 brugsmodelbeskyttelsen, særligt fordi et stort antal enkeltpersoner søger  

 brugsmodelbeskyttelse uden at være repræsenteret af en specialist.
Med  

 lovforslaget foreslås det derfor, at brugsmodelloven ændres med henblik på at  

 gøre loven mere brugervenlig og tidssvarende.
Dette sker ved, at loven, i  

 stedet for at henvise til patentlovens bestemmelser, udformes med  

 selvstændigt  

 indhold.
På denne måde er det ikke påkrævet, at en ansøger skal orientere sig  

 i  

 flere love og bekendtgørelser for at kende sin retsstilling.
2.  

 Lovforslagets indhold Idet der henvises  

 til bemærkningerne nedenfor til de enkelte bestemmelser, er hovedindholdet i  

 lovforslaget følgende:
2.1.  

 Ændring fra henvisningslov til selvstændig lov Det foreslås at  

 ændre brugsmodelloven fra en lov, der i udpræget grad henviser til  

 patentloven,  

 til en selvstændig lov.
Loven henviser derfor ikke længere til patentlovens  

 bestemmelser mere end nødvendigt, men indeholder i stedet de materielle  

 bestemmelser på alle områder.
Der forefindes dog stadig enkelte henvisninger  

 til patentloven, idet de to love er nært beslægtede, og en patentansøgning  

 for  

 eksempel kan danne basis for en senere brugsmodelansøgning.
Det er så vidt  

 muligt tilstræbt at anvende patentlovens ordlyd i brugsmodelloven for at  

 skabe  

 størst mulig parallelitet mellem de to retsområder.
Hensigten med dette er,  

 at  

 fortolkningen af bestemmelserne i brugsmodelloven skal ske med udgangspunkt i  

 fortolkningen af de tilsvarende bestemmelser i patentloven.
2.2.  

 § 2  undtagelsesbestemmelsen I brugsmodellovens  

 § 2 er angivet de områder, der ikke kan være genstand for  

 brugsmodelbeskyttelse.
Direktivet om patentering af bioteknologiske  

 opfindelser  

 (KOM 98/44/EF af 6. juli 1998) indførte en række restriktioner for, hvilke  

 opfindelser der kan patenteres på det biologiske område.
Med henblik på at  

 harmonisere  

 reglerne i patentloven og brugsmodelloven foreslås det at indføre særlige  

 bestemmelser for brugsmodelbeskyttelse af plantesorter og dyreracer.  

 Bestemmelsen er i overensstemmelse med hidtidig praksis og ændrer ikke ved,  

 at  

 dyreracer og plantesorter, ikke kan brugsmodelbeskyttes.
2.3.  

 Sikring af overensstemmelse med Aftalen om handelsrelaterede intellektuelle  

 ejendomsrettigheder (TRIPS-aftalen) Loven foreslås ændret  

 således, at Aftalen om handelsrelaterede intellektuelle ejendomsrettigheder  

 (herefter benævnt TRIPS-aftalen) implementeres, hvorved der opnås  

 overensstemmelse med patentlovens § 6 om retten til prioritet.
TRIPS-aftalen  

 er  

 indgået i regi af Verdenshandelsorganisationen World Trade Organisation  

 (herefter benævnt WTO). Med prioritet menes det, at man kan anvende en  

 tidligere indleveret ansøgning som udgangspunkt for en ny ansøgning.
Den  

 senere  

 ansøgning vil få retsvirkning fra tidspunktet for den første ansøgnings  

 indlevering.
Dette er vigtigt, fordi vurderingen af nyhed og  

 frembringelseshøjde skal tage udgangspunkt i tidspunktet for ansøgningens  

 indlevering.
Når man søger om prioritet fra en tidligere ansøgning, skal  

 vurderingen af nyhed og frembringelseshøjde tage udgangspunkt i den tidligere  

 ansøgning.
Efter den gældende brugsmodellov har det kun været muligt at søge  

 om  

 prioritet fra lande, der har tiltrådt Pariserkonventionen, men efter  

 TRIPS-aftalen udvides anerkendelsen af prioritet til også at omfatte lande,  

 der  

 har tiltrådt WTO-overenskomsten.
Konsekvensen af ændringen er, at der ved  

 ansøgning om brugsmodelbeskyttelse ikke alene kan søges om prioritet fra  

 lande,  

 som har tiltrådt Pariserkonventionen, men også fra lande, der er medlemmer af  

 WTO.
Dette betyder, at det kun er ganske få lande, hvorfra der ikke kan  

 kræves  

 prioritet.
Det drejer sig blandt andet om Afghanistan, Eritrea, Etiopien,  

 Somalia og Yemen.
2.4. Harmonisering med patentområdet med  

 gennemførelse af direktivet vedrørende beskyttelse af bioteknologiske  

 opfindelser Der indleveres  

 ganske få ansøgninger på brugsmodeller på det biologiske område.
Det bør dog  

 være således, at de begrænsninger, som blev indført ved implementeringen af  

 direktivet om bioteknologiske opfindelser (KOM 98/44/EF af 6. juli 1998),  

 også  

 gælder på brugsmodelområdet.
Derfor foreslås det, at de relevante paragraffer  

 fra patentloven tilføjes i brugsmodelloven.
Med tilføjelsen vil man indføre  

 tilsvarende begrænsninger som på patentområdet og forhindre en  

 forskelligartet  

 praksis på brugsmodelområdet.
2.5.  

 Offentliggørelse Efter den gældende  

 lov offentliggøres en ansøgning, når den registreres, men brugsmodelansøgeren  

 kan bede om udsættelse af registreringen i op til 15 måneder.
Der lægges med  

 lovforslaget op til en ændring heraf, således at reglerne om offentliggørelse  

 afspejler de gældende regler på patentområdet, hvorefter offentliggøres  

 automatisk udskydes.
Ansøgeren kan dog bede om tidligere offentliggørelse,  

 hvis  

 han skulle ønske dette. Ændringen foretages for at sikre ansøger bedst mulige  

 vilkår for at forberede salgsfremmende initiativer, inden at eventuelle  

 konkurrenter får kendskab til ansøgers nye produkt.
Ifølge de gældende regler  

 skal ansøger ved indleveringen af sin ansøgning bede om udsættelse af  

 offentliggørelsen.
Hvis ansøger ved en fejl undgår at anmode om udsættelse af  

 offentliggørelsen vil ansøgningen blive publiceret samtidigt med  

 registreringen.
Dette betyder, at ansøger i nogle tilfælde offentliggør sin  

 frembringelse før tiltænkt.
Med den foreslåede ændring tilgodeses ansøger  

 således at registreringen som udgangspunkt hemmeligholdes i 15 måneder, men  

 kan  

 offentliggøres så snart ansøger er klar til dette.
2.6.  

 Ændring som følge af ændringer i Patentsamarbejdstraktaten (herefter benævnt  

 PCT) Reglerne om videreførelse  

 foreslås ændret, så de stemmer overens med patentloven og PCT-reglerne om  

 videreførelse af ansøgninger.
Ved ændringen af PCT-reglerne i 2001 bortfaldt  

 patentlovens § 31, stk. 2, om internationale ansøgninger, som underkastes en  

 forberedende patenterbarhedsvurdering.
Brugsmodelloven blev dog ikke ændret  

 på  

 tilsvarende vis.
Der er derfor i den gældende lovs § 20 en henvisning til  

 patentlovens § 31, stk. 2, som er bortfaldet.
Det foreslås derfor, at  

 ændringerne i PCT-reglerne også afspejler sig i brugsmodelloven.
2.7.  

 Fjernelse af muligheden for udslettelse af en brugsmodelregistrering Lovforslaget  

 foreslår en ændring af de administrative muligheder for at få omstødt en  

 registrering.
Muligheden for at begære udslettelse, jf. den nuværende lovs §  

 34, stk. 1 og 2, bortfalder.
I stedet vil det udelukkende være muligt at  

 anmode  

 om at få en brugsmodelregistrering prøvet.
Efter de gældende regler kan 3.  

 mand  

 bede om udslettelse ved at indsende materiale, som den pågældende mener, bør  

 føre til en begrænsning eller fuldstændig udslettelse af  

 brugsmodelregistreringen.
Patent- og Varemærkestyrelsen vil herefter  

 udelukkende vurdere registreringen på baggrund af det indsendte materiale.  

 Styrelsen vil ikke lede efter yderligere materiale. Ønsker man en  

 tilbundsgående  

 prøvning af en brugsmodelregistrering kan man i stedet bede om en prøvning.
I  

 prøvningssager undersøger Patent- og Varemærkestyrelsen den kendte teknik og  

 vurderer den pågældende registrering, på baggrund af det materiale som  

 findes.  

 Denne form for undersøgelse er mere dybdegående i forhold til en udslettelse,  

 som udelukkende tager stilling til det materiale, som udslettelsesanmoder  

 selv  

 indsender.
Baseret på de  

 seneste års erfaringer har det vist sig, at registreringer, som alene har  

 været  

 gennem en udslettelsesbehandling, giver brugsmodelhaveren indtryk af, at  

 denne  

 har en rettighed, som er fuldstændigt undersøgt.
I realiteten er der  

 imidlertid  

 en risiko for, at rettigheden kan bortfalde på baggrund af materiale, som  

 ikke  

 har været inddraget i udslettelsessagen.
Retssikkerhedsmæssigt er det derfor  

 langt bedre at sikre, at der ved en prøvning af en registrering sker en  

 tilbundsgående prøvning.
Dette vil også give den rettighed, man som  

 brugsmodelhaver opnår, en større værdi.
2.8.  

 Genoprettelse Med henblik på at  

 opnå en yderligere harmonisering af brugsmodelområdet med patentområdet og  

 designområdet foreslås, i lighed med den eksisterende adgang til  

 genoprettelse  

 af tabte patent- og designrettigheder, at der indføres mulighed for, at en  

 ansøger eller indehaver af en registreret brugsmodel kan søge om  

 genoprettelse  

 af tabte brugsmodelrettigheder.
En rettighed, som er bortfaldet fordi  

 brugsmodelhaver ved en fejl ikke har overholdt en fastsat frist for  

 eksempel i  

 tilfælde af manglende betaling af et fornyelsesgebyr  vil herefter  

 inden for  

 en i loven fastsat tidsfrist, og forudsat at anmoderen har udvist al den  

 omhu,  

 som med rette kunne kræves af denne, i særlige tilfælde kunne genoprettes mod  

 betaling af et gebyr.
For at kunne opnå genoprettelse af registreringen skal  

 fristoverskridelsen have medført et retstab for anmoderen.
Som eksempler på  

 retstab ved fristoverskridelse kan nævnes: patentansøgningen afslås eller en  

 klageadgang bortfaldet.
Hvor der er mulighed for at redde  

 rettigheden  fx  

 ved betaling af et forhøjet gebyr - er der derfor ikke mulighed for at bede  

 om  

 genoprettelse.
Muligheden for at genoprettelse af tabte  

 brugsmodelregistreringer  

 har i en række år været efterspurgt af brugerne  både professionelle  

 rådgivere  

 og ansøgere.
2.9.  

 Implementering af direktiv 2004/48/EF af 29. april 2004 om håndhævelse af  

 intellektuelle ejendomsrettigheder (retshåndhævelsesdirektivet) Som følge af  

 vedtagelsen af retshåndhævelsesdirektivet den 29. april 2004 skal der ske  

 ændringer i alle rettighedslovene, således også i brugsmodelloven.
Direktivet  

 har til hensigt at skabe ensartede betingelser for håndhævelsen af  

 intellektuelle ejendomsrettigheder i medlemsstaterne.
Der er blandt andet  

 regler for erstatning, offentliggørelse af retsafgørelser samt korrigerende  

 foranstaltninger.
Direktivet vedrører også en række andre områder, som vil  

 blive reguleret i de respektive love, f.eks. patent- og varemærkeloven.
2.10.  

 Aftalen om EF-patenter Den gældende lovs §  

 33, stk. 2-4, indeholder en bestemmelse, som henviser til aftalen om  

 EF-patenter.  

 EF-patentkonventionen, som tog sigte på at indføre et EF-enhedspatent, blev  

 underskrevet i Luxembourg den 15. december 1975 og efterfulgtes den 15.  

 december 1989 af en aftale om EF-patenter og blandt andet en protokol om  

 bilæggelse af retstvister vedrørende krænkelse af EF-patenter og vedrørende  

 disses gyldighed.
Disse aftaler er dog aldrig trådt i kraft.
Under hensyn til  

 den manglende ikrafttrædelse og det igangværende arbejde med forordningen om  

 EF-patentet (COM 2000(412)) foreslås det, at henvisningen i den gældende lovs  

 §  

 33, stk. 2-4, udgår.
3.  

 Brugsmodelbeskyttelse i udlandet I Europa har  

 følgende EU-lande regler om brugsmodelbeskyttelse: Danmark, Holland, Belgien,  

 Frankrig, Tyskland, Finland, Polen, Østrig, Tjekkiet, Ungarn, Irland, Italien  

 og Portugal.
Følgende EU-lande har p.t. ikke indført brugsmodelbeskyttelse:  

 Storbritannien, Luxembourg, Cypern, Slovenien, Slovakiet, Letland, Litauen,  

 Malta og Sverige.
I Norge findes der heller ikke brugsmodelbeskyttelse.
Reglerne for  

 brugsmodelbeskyttelse varierer meget mellem de forskellige lande, både hvad  

 angår beskyttelsesområde, varighed, kravene til frembringelseshøjde og  

 omfanget  

 af myndighedens undersøgelser, før der sker registrering.
Den danske  

 brugsmodellov er stærkt inspireret af den tilsvarende tyske lov for så vidt  

 angår indhold og udformning.
Kommissionen  

 fremlagde i 1997 et direktivforslag til harmonisering af reglerne for  

 brugsmodelbeskyttelse i Europa.
Dette direktivforslag blev tilrettet i 1999  

 ved  

 KOM(1999)309. Herefter er der gennemført en høring af konsekvenserne af en  

 EF-brugsmodel i 2002. Efter den gennemførte høring er arbejdet med  

 direktivforslaget  

 blevet nedprioriteret til fordel for arbejdet med at opnå et fælles  

 EF-patent.  

 Kommissionen har ved meddelelse KOM (2005) 462 af 27. september 2005 meddelt,  

 at den vil trække forslaget om brugsmodelbeskyttelse tilbage.
Begrundelsen er  

 Kommissionens initiativ for at sikre bedre regulering.
6.  

 Økonomiske og administrative konsekvenser for erhvervslivet Forslaget har været  

 sendt til Erhvervs- og Selskabsstyrelsens Center for Kvalitet i  

 ErhvervsRegulering med henblik på en vurdering af, om forslaget skal  

 forelægges  

 et af Økonomi- og Erhvervsministeriets virksomhedspaneler.
Styrelsen vurderer  

 ikke, at forslaget indeholder administrative konsekvenser for erhvervslivet i  

 et omfang, der berettiger, at det bliver forelagt et virksomhedspanel.  

 Forslaget bør derfor ikke forelægges et af Økonomi- og Erhvervsministeriets  

 virksomhedspaneler.
7.  

 Miljømæssige konsekvenser Lovforslaget har  

 ikke miljømæssige konsekvenser 8.  

 Forholdet til EU-retten Forslaget  

 gennemfører dele af Europa-Parlamentets og Rådets direktiv 2004/48/EF af 29.  

 april 2004 om håndhævelsen af intellektuelle ejendomsrettigheder  

 (Retshåndhævelsesdirektivet).
9.  

 Høring Lovforslaget har forud  

 for fremsættelsen været sendt i høring hos: Advokatrådet,  

 Akademiet for de Tekniske Videnskaber, Arbejderbevægelsens Erhvervsråd,  

 Bech-Bruun Advokatfirma, BFID Brancheforeningen for farmaceutiske,  

 Bioteknologisk Institut, Bryggeriforeningen, Budde, Schou & Ostenfeld  

 A/S,  

 Chas.
Hude A/S, Chr.
Hansen A/S, Coloplast A/S, DAFFO, Danfoss A/S, Danisco  

 A/S, Danmarks Tekniske Universitet, Dansk Design Center, Dansk Forening for  

 Industriens Patent- og Varemærkespecialister, Dansk Forening til Bekæmpelse  

 af  

 Produktpirateri v/adv.
Sture Rygaard, Dansk Handel & Service, Dansk  

 Industri, Dansk Patent- og Varemærkekonsulentforening af 1953, De Danske  

 Patentagenters Forening, Elektronikindustrien, Emballageindustrien, F.L.  

 Smidth  

 & Co.
A/S, FødevareIndustrien, Forbrugerrådet, Foreningen Industriel  

 Retsbeskyttelse, GN Danavox A/S, H.
Lundbeck A/S, Haldor Topsøe A/S,  

 Håndværksrådet, Heiden A/S, Høiberg ApS, HTS Interesseorganisationen,  

 Ingeniørforbundet i Danmark, Ingeniørforeningen i Danmark, Internationalt  

 Patentbureau A/S, Kartonnage- og bølgepapindustriens arbejdsgiverforening,  

 KVL,  

 Københavns Universitet, Juridisk Fakultet, Professor dr.
Jur.
Jens Schovsbo,  

 Landbrugsrådet, Landsforeningen til fremme af opfinders rettigheder v.
Willy  

 Pedersen, Larsen & Birkeholm A/S, LEGO Holding A/S, LIF  

 Lægemiddelindustriforeningen,  

 LK A/S, Løvens Kemiske Fabrik, Man B&W Diesel A/S, NeuroSearch A/S,  

 Nilfisk-Advance A/S, NIRO A/S, NKT Research & Innovation A/S, Novo  

 Nordisk  

 A/S, Novozymes A/S, Nycomed A/S, Opfinderforeningen.dk, Oticon A/S,  

 Patentgruppen ApS, Patrade A/S, Plougmann & Vingtoft A/S, Pressalit A/S,  

 Rockwool International A/S, Sandel, Løje & Wallberg, SID,  

 Specialarbejderforbundet i Danmark, SJP Consult, Sø- og Handelsretten,  

 Statens  

 Seruminstitut, Teknologirådet, Teknologisk Institut, VELUX Industri A/S,  

 Zacco  

 Danmark A/S.
10.  

 Samlet vurdering af lovforslagets konsekvenser Lovforslagets konsekvenser Positive  

 konsekvenser/mindreudgifter Negative  

 konsekvenser/merudgifter Økonomiske  

 konsekvenser for stat, kommuner og amtskommuner Ingen Ingen Administrative  

 konsekvenser for stat, kommuner og amtskommuner Ingen Ingen Økonomiske  

 konsekvenser for Erhvervslivet Ingen Ingen Administrative  

 konsekvenser for Erhvervslivet Ingen Ingen Administrative  

 konsekvenser for borgerne Ingen Ingen Miljømæssige  

 konsekvenser Ingen Ingen Forholdet  

 til EU-retten Forslaget  

 har blandt andet til formål at sikre dansk implementering af  

 retshåndhævelsesdirektivet.
Bemærkninger  

 til lovforslagets enkelte bestemmelser Til  

 kapitel § 1 Almindelige  

 bestemmelser Til § 1 Bestemmelsen svarer  

 til den gældende lovs § 1, og fastlægger sammen med de følgende paragraffer  

 de  

 materielle betingelser for beskyttelse af en brugsmodel.
Som i de øvrige  

 immaterialretslove er udgangspunktet, at en eneret opstår og tilkommer den,  

 som  

 har frembragt brugsmodellen.
Stk. 1 fastlægger,  

 at det som kan beskyttes, er frembringelser, der kan udnyttes industrielt og  

 indebærer en løsning på et teknisk problem.
Dette betyder, at  

 beskyttelsessubjektet svarer til patentrettens, dvs. teknologiske  

 nyskabelser.  

 Bestemmelsens anvendelse af ordet frembringelser sammenholdt med  

 formuleringen af § 5, hvorefter frembringelser for at skulle registreres skal  

 adskille sig tydeligt fra det, som er kendt i forvejen, betyder dog, at der  

 er  

 tale om frembringelser, som indebærer mindre fremskridt set i forhold til  

 patentretten.
Bestemmelsen  

 fastlægger desuden, at en frembringelse skal indebære en løsning på et  

 teknisk  

 problem for at være registrerbar.
Denne sondring betyder, at en frembringelse  

 skal have en teknisk karakter samt løse et problem af teknisk karakter.
Med  

 teknisk karakter menes for eksempel, at frembringelsen ved hjælp af tekniske  

 midler løser et problem på det tekniske område.
Det forudsættes, at  

 beskyttelsesområdet for brugsmodelloven svarer til patentlovens.
Hvad der kan  

 anses for værende teknisk er desuden afgrænset af undtagelsesbestemmelserne i  

 §  

 2.
Stk. 2 angiver, at  

 retten til at søge brugsmodelregistrering tilkommer den, som har skabt  

 frembringelsen.
Arbejdsgiveres ret til ansattes frembringelser er nærmere  

 reguleret ved lov om arbejdstageres opfindelser (LBK nr. 131 af 18. marts  

 1986).
Til § 2 Stk. 1 og 2  

 opregner de områder, der er undtaget fra brugsmodelbeskyttelse.
Bestemmelsen  

 er  

 ændret således, at der ikke blot er tale om en henvisning til patentlovens §  

 1,  

 stk. 2-4, således som er tilfældet i den gældende lovs § 2, stk. 1, nr. 1,  

 men  

 at disse er gengivet i selve lovteksten.
Afgrænsningen af det  

 brugsmodelretlige  

 frembringelsesbegreb bliver ved den foreslåede formulering ikke ændret men  

 udtrykkeligt nævnt i lovteksten.
Forslagets stk. 1,  

 nr. 1 omfatter opdagelser, videnskabelige teorier og matematiske metoder.  

 Disse  

 har altid været udelukket fra brugsmodelregistrering.
Ved en opdagelse er der  

 alene tale om erkendelse af noget, som allerede forekommer i naturen, men som  

 blot ikke hidtil har været kendt og beskrevet.
En videnskabelig teori anses  

 ikke for at være registrerbar som sådan, men gøres en teori anvendelig i  

 praksis til løsning af et teknisk problem, kan den tekniske løsning være  

 registrerbar.
Forslagets stk. 1,  

 nr. 2 angår kunstneriske frembringelser.
I denne sammenhæng er kunstneriske  

 frembringelser ikke blot fysiske produkter  som f.eks. et maleri   

 men også  

 f.eks. musik.
En genstand er dog ikke udelukket fra registrering, hvis den ud  

 over sin tekniske karakter har en æstetisk værdi.
Forslagets stk. 1,  

 nr. 3 omfatter forskellige former for anvisninger til det menneskelige  

 intellekt.
Dette er ikke handlingsregler, som tager sigte på at forandre  

 omverdenen, men er blot forholdsregler i form af materielt uproduktive  

 anvisninger.
En række af de fænomener som vil være undtaget af denne  

 bestemmelse, vil endvidere have karakter af fremgangsmåder og er derfor også  

 undtaget fra registrering efter stk. 2, nr. 2.
Forslagets stk. 1, nr.  

 4 er nært beslægtet med hvad der kan kaldes rene anvisninger til det  

 menneskelige intellekt.
Med metode til fremlæggelse af information sigtes her  

 til måden at udforme informationsmateriale på, f.eks. i tabelform for at gøre  

 informationen mere letlæselig.
 Opregningen i stk.  

 1 er ikke udtømmende.
I forbindelse med  

 implementeringen af direktivet om patentering af bioteknologiske opfindelser  

 (KOM 98/44/EF af 6. juli 1998), er der indsat yderligere to stykker i  

 patentlovens § 2. Der blev ikke foretaget en tilsvarende ændring i  

 brugsmodellovens § 2, stk. 1, nr. 1, og ændringen foreslås derfor gennemført  

 nu.
Ved at indskrive den fulde ordlyd i bestemmelserne, fremgår det herefter  

 direkte af paragraffen, hvilke frembringelser, der er undtaget fra  

 registrering, for eksempel rene opdagelser og kunstneriske frembringelser.
Forslagets stk. 2  

 undtager fremgangsmåder og krigsmateriel fra beskyttelse, som det er  

 tilfældet  

 i den gældende lov.
Undtagelsesbestemmelsen er ændret for så vidt angår  

 muligheden for at indføre registrering af fremgangsmåder administrativt.
En  

 sådan ændring anses som så betydelig, at det bør ske ved lov.
Derfor er  

 hjemlen  

 til Økonomi- og Erhvervsministeren ikke medtaget i forslaget.
Hvis man på et  

 tidspunkt ønsker at indføre beskyttelse af fremgangsmåder i  

 brugsmodelsystemet,  

 bør denne ændring ske ved lov og følge den normale behandling i Folketinget.  

 Forbuddet mod brugsmodelbeskyttelse af fremgangsmåder opretholdes, idet  

 brugsmodellovens anvendelsesområde primært er mindre dagligdags  

 frembringelser,  

 og dermed ikke fremgangsmåder.
 Stk. 3 svarer  

 indholdsmæssigt til patentlovens § 1, stk. 3, 5 og 6. Dog er bestemmelsen  

 omformuleret således, at de dele af bestemmelserne, der vedrører mulighed for  

 beskyttelse af fremgangsmåder, ikke indgår i bestemmelsen.
Stk. 4, der  

 omhandler planter og dyr, svarer til patentlovens § 1, stk. 4 og  

 indholdsmæssigt til den gældende lovs § 2, stk. 1, nr. 2. Bestemmelsen er en  

 konsekvens af implementeringen af direktivet om patentering af  

 bioteknologiske  

 opfindelser (KOM 98/44/EF af 6. juli 1998). Bestemmelsen gennemfører  

 direktivets artikel 2, stk. 3, artikel 4, stk. 1, litra a og artikel 4, stk.  

 2.  

 Der ændres ikke ved den gældende retstilstand, hvorefter dyreracer og  

 plantesorter ikke kan brugsmodelbeskyttes.
Med bestemmelsen vil det direkte  

 fremgå af lovteksten, at frembringelser, hvis genstand er dyr eller planter,  

 kan brugsmodelbeskyttes, når frembringelsens anvendelse ikke er begrænset til  

 én bestemt dyrerace eller én bestem plantesort.
Da definitionen for en  

 plantesort  

 findes i EU-lovgivningen henvises der i bestemmelsen dertil.
Stk. 5 svarer til  

 patentlovens § 1, stk. 6, med undtagelse af bestemmelsens regel om  

 fremgangsmåder.
Idet fremgangsmåder ikke kan beskyttes af brugsmodelloven er  

 denne mulighed ikke medtaget.
Bestemmelsen er ligeledes en konsekvens af  

 implementeringen af direktivet om patentering af bioteknologiske opfindelser  

 (KOM 98/44/EF af 6. juli 1998). Bestemmelsen gennemfører direktivets artikel  

 3.  

 Indholdet svarer til hidtidig praksis.
Med bestemmelsen slås det fast, at  

 frembringelser, der angår biologisk materiale, kan brugsmodelbeskyttes, også  

 selvom det i forvejen findes i naturen.
Betingelsen for  

 brugsmodelregistrering  

 er, at materialet er isoleret fra sit naturlige miljø eller frembragt ved en  

 teknisk fremgangsmåde.
Til § 3 Bestemmelsen i § 3  

 er ny og svarer til patentlovens § 1a.
Bestemmelsen er en konsekvens af  

 implementeringen af direktivet om patentering af bioteknologiske opfindelser  

 (KOM 98/44/EF af 6. juli 1998). Ordlyden svarer til direktivets artikel 5.  

 Bestemmelsen kodificerer hidtidig praksis og skal fortolkes i  

 overensstemmelse  

 med patentlovens § 1a.
Det er fundet  

 hensigtsmæssigt, at det udtrykkeligt fremgår af loven, at der ikke kan søges  

 brugsmodelbeskyttelse på det menneskelige legeme.
Bestemmelsen er i  

 overensstemmelse med det allerede gældende princip om at alene erkendelsen  

 af,  

 at et stof findes i naturen, ikke betragtes som en frembringelse, der kan  

 brugsmodelbeskyttes.
Den blotte opdagelse af eksempelvis en enkelt  

 dna-sekvens  

 uden angivelse af dennes Dna-strengs funktion udgør ikke en teknisk  

 nyskabelse  

 og er således udelukket fra brugsmodelbeskyttelsen.
Stk. 2 skal sammen  

 med stk. 1 præcisere, hvad der anses for en frembringelse, der kan  

 brugsmodelbeskyttes med hensyn til menneskekroppen og dens dele.
Det fremgår  

 nu  

 direkte af loven, at en frembringelse, hvis genstand er en isoleret del af  

 det  

 menneskelige legeme eller en del, som på anden måde er frembragt ved en  

 teknisk  

 fremgangsmåde ved opfinderens mellemkomst, og som kan anvendes industrielt,  

 ikke er udelukket fra brugsmodelbeskyttelse, selvom delens struktur er  

 identisk  

 med en naturligt forekommende dels struktur.
Det er i  

 overensstemmelse med gældende praksis muligt at brugsmodelbeskytte isolerede  

 gener i form af veldefinerede nucleotidsekvenser, hvis sekvensen har en  

 industriel anvendelse.
For at kriteriet om industriel anvendelse kan anses  

 for  

 opfyldt, må det kræves, at det i tilfælde, hvor en sekvens eller delsekvens  

 af  

 et gen anvendes til produktion af et protein eller delprotein, præciseres,  

 hvilket protein eller delprotein der produceres, og hvilken funktion, det  

 opfylder.
Der skal i brugsmodelansøgningen redegøres for den industrielle  

 anvendelse af sekvenser/delsekvenser.
Til § 4 Bestemmelsen i § 4  

 er ny og svarer til patentlovens § 1b.
Bestemmelsen er en konsekvens af  

 implementeringen af direktivet om patentering af bioteknologiske opfindelser  

 (KOM 98/44/EF af 6. juli 1998). Med bestemmelsen gennemføres direktivets  

 artikel 6. Bestemmelsens ordlyd svarer til hidtidig praksis og skal fortolkes  

 i  

 overensstemmelse med patentlovens § 1b.
Bestemmelsen  

 foreskriver, at Patent- og Varemærkestyrelsen skal undersøge om  

 frembringelsen  

 strider mod offentlig orden og sædelighed.
Der kan f.eks. være tale om  

 torturinstrumenter.
Hvis dette er tilfældet kan der ikke registreres  

 brugsmodel  

 på frembringelsen.
 Ved at optage  

 bestemmelsen om opfindelser der strider mod sædelighed eller offentlig orden  

 i  

 en særskilt paragraf, understreges det, at forbudet i henhold til denne  

 bestemmelse gælder uagtet det, der er anført i de forudgående bestemmelser.
I stk. 2 præciseres  

 det, at det forhold at udnyttelsen af en frembringelse er forbudt ved lov  

 eller  

 administrativ forskrift  det være sig national eller international  

 lovgivning  

  ikke bevirker, at frembringelsen i sig selv er stridende mod  

 sædelighed eller  

 offentlig orden.
Bestemmelsen ændrer ikke ved hidtidig praksis.
Det er et  

 fasttømret princip indenfor patent- og brugsmodelretten, at en patent- eller  

 brugsmodelrettighed ikke automatisk giver indehaveren ret til at udnytte  

 opfindelsen eller frembringelsen, men alene en ret til at forbyde andre at  

 udnytte denne.
Indskrænkninger i indehaverens mulighed for at udnytte  

 eneretten  

 findes for eksempel indenfor det sundheds- og miljøretlige område, hvor  

 produkter  

 skal igennem en særskilt godkendelsesprocedure, inden de må markedsføres.
I stk. 3 er der  

 indsat en eksemplificering af frembringelser, der blandt andet anses for  

 stridende mod sædelighed eller offentlig orden.
Bestemmelsen svarer til  

 patentlovens § 1b, stk. 3, med undtagelse af bestemmelsens regel om  

 fremgangsmåder.
Idet fremgangsmåder ikke kan beskyttes af brugsmodelloven, er  

 denne mulighed ikke medtaget.
Der er tale om en eksemplificering, som ikke er  

 udtømmende.
Til § 5 Stk. 1 svarer til  

 den gældende lovs § 3, stk. 1. Der er foretaget en tekstmæssig ændring af  

 bestemmelsen, med henblik på at gøre forståelsen lettere.
Bestemmelsen  

 fastlægger to grundlæggende krav for at opnå brugsmodelbeskyttelse.
Der er  

 herefter krav om objektiv, global nyhed for den ansøgte frembringelse.
Der er  

 desuden et krav, om at frembringelsen skal adskille sig fra det allerede  

 kendte, den såkaldte frembringelseshøjde.
Bestemmelsen svarer til kravet i  

 patentlovens § 2, stk. 1. Kravet om frembringelseshøjde ligger på et lavere  

 niveau  

 end patentrettens opfindelseshøjde.
Dette understreges ved, at frembringelsen  

 skal adskille sig tydeligt, mens der inden for patentområdet er  

 krav om  

 væsentlig adskillelse.
Frembringelsen skal tydeligt adskille sig  

 fra det, der  

 er helt nærliggende for en fagmand.
En præcis fastsættelse af niveauet for  

 frembringelseshøjden er ikke mulig.
Det er imidlertid klart at trivielle og  

 åbenbart nærliggende ændringer i forhold til den kendte teknik ikke vil kunne  

 udgøre tilstrækkelig adskillelse.
Ligeledes vil ændringer i forhold til den  

 kendte teknik, som er uden betydning for den tekniske løsning af problemet,  

 ikke kunne medføre at frembringelsen bliver registrerbar.
Stk. 2 svarer til  

 den gældende lovs § 3, stk. 2. De i stk. 2 nævnte forhold skal tages i  

 betragtning  

 ved en vurdering af, om betingelserne om nyhed og tydelig adskillelse er  

 opfyldt.
For at undgå rettighedskollision skal frembringelsen være ny i  

 forhold  

 til tidligere indleverede brugsmodel- og patentansøgninger, der er indleveret  

 med gyldighed for Danmark men endnu ikke er almindeligt tilgængelige,  

 forudsat  

 at de senere bliver almindeligt tilgængelige.
Det er en forudsætning, at  

 offentliggørelsen sker som led i den tidligere ansøgnings sagsbehandling.
Der  

 tages hensyn til ansøgninger både indleveret nationalt og internationalt  

 efter  

 enten PCT-systemet eller den Europæiske Patent Konvention.
Modsat  

 patentlovens  

 tilsvarende bestemmelse nævner lovforslaget både tidligere patent- og  

 brugsmodelansøgninger.
Dette indebærer ikke en forskel, men tjener alene til  

 oplysning for ansøger.
Stk. 3 er ændret i  

 forhold til den gældende lovs § 3, stk., 3 således, at den ikke henviser til  

 Patentlovens § 2, stk. 5, men gengiver den nævnte bestemmelses ordlyd.  

 Bestemmelsen ændrer ikke ved hidtidig praksis.
Bestemmelsen medfører en  

 såkaldt  

 nyhedsskånefrist for frembringelser, som enten er offentliggjort uden  

 frembringerens samtykke eller forevist på en officiel eller officielt  

 anerkendt  

 international udstilling, hvilket betyder, at der kan søges  

 brugsmodelbeskyttelse i op til 6 måneder efter offentliggørelsen af  

 frembringelsen uagtet det almindelige krav om absolut nyhed som angivet i  

 stk.  

 1.
Til § 6 § 6 svarer til stk.  

 1 i den gældende lovs § 4. Bestemmelsen fastlægger enerettens omfang.  

 Paragraffens ordlyd er ændret således, at den ikke blot henviser til  

 patentlovens § 3-5. Ordlyden fra patentlovens § 3 er nu gengivet i  

 paragraffen,  

 mens Patentlovens §§ 4 og 5 er udskilt til selvstændige bestemmelser i  

 forslagets § 9 og 10. Der er således ikke sket en ændring af retstilstanden i  

 forhold til den gældende lov men blot en indskrivning af reglernes fulde  

 ordlyd.
Paragraffen adskiller sig fra patentlovens § 3, idet stk. 1, nr. 2-3  

 ikke er medtaget, da de vedrører fremgangsmåder, som ikke kan  

 brugsmodelbeskyttes ifølge forslagets § 2, stk. 2, nr. 2.
Bestemmelsen har  

 til formål at beskytte indehaveren mod enhver form for erhvervsmæssig  

 udnyttelse af den brugsmodelbeskyttede frembringelse, der sker uden dennes  

 samtykke.
Stk. 1 præciserer indholdet af eneretten, således at eneretten  

 omfatter ret til at fremstille, udbyde, bringe i omsætning eller anvende et  

 produkt,  

 der er genstand for brugsmodelbeskyttelse, eller importere eller besidde  

 produktet med sådant formål.
 Stk. 2 vedrører  

 såkaldt middelbar brugsmodelkrænkelse, hvorefter medvirken til  

 brugsmodelkrænkelse også er strafbar.
I stk. 3 beskrives  

 en række handlinger, som ikke anses for omfattet af eneretten.
Bestemmelsen  

 fastlægger, at udnyttelse af frembringelsen inden for private rammer eller i  

 forsøgsøjemed er tilladt.
Desuden bestemmes det i stk. 3, nr. 2, at eneretten  

 ikke omfatter handlinger angående produkter, som lovligt er bragt i  

 omsætning.  

 Det vil sige, at brugsmodelhavers ret udtømmes (konsumeres) gennem lovligt  

 salg  

 af de enkelte eksemplarer af produktet eller lignende, som er omfattet af  

 brugsmodelregistreringen.
Konsumptionen indtræder ved lovligt salg i et land  

 indenfor Det Europæiske Økonomiske Samarbejdsområde (EØS).
Til § 7 Bestemmelsen i § 7  

 er ny i forhold til den gældende lov og svarer til patentlovens § 3a, med  

 undtagelse af patentlovens § 3a, stk. 2 vedrørende fremgangsmåder.
Idet  

 fremgangsmåder ikke kan beskyttes af brugsmodelloven er denne mulighed ikke  

 medtaget.
Bestemmelsen er en  

 følge af implementeringen af direktiv om beskyttelse af bioteknologiske  

 opfindelser  

 (KOM 98/44/EF af 6. juli 1998). Bestemmelsen gennemfører direktivets artikel  

 8-10 og skal fortolkes i overensstemmelse med patentlovens § 3a.
Bestemmelsen  

 vedrører omfanget af den beskyttelse, der er knyttet til en  

 brugsmodelregistrering på biologisk materiale.
Der er behov for at præcisere  

 reglerne om beskyttelsens omfang, fordi biologisk materiale kan reproducere  

 sig  

 selv, det vil sige fremstille mere af materialet.
Det er således nødvendigt  

 at  

 afklare, i hvilke tilfælde denne "fremstilling" er omfattet af  

 brugsmodelbeskyttelsen og dermed forbeholdt brugsmodelhaveren, og i hvilke  

 tilfælde fremstilling er tilladt i henhold til de generelle principper om  

 konsumption.
Bestemmelsen præciserer således, hvor langt  

 brugsmodelbeskyttelsen  

 rækker på efterfølgende generationer af materialet.
Med henblik på at  

 belønne frembringeren og tilskynde til innovation har brugsmodelhaveren jf.  

 stk. 1 ret til at forbyde fremstilling og anvendelsen af brugsmodelbeskyttet  

 selvformerende materiale under omstændigheder, der svarer til de almindelige  

 regler om enerettens udstrækning.
Brugsmodelbeskyttelsen af et biologisk  

 materiale omfatter derfor også de efterfølgende generationer af materialet  

 med  

 samme egenskaber.
Brugsmodelhaveren kan således forbyde fremstilling og  

 anvendelse  

 af efterfølgende generationer af materialet fremstillet ved reproduktion  

 eller  

 formering.
I stk. 2 reguleres  

 beskyttelsesomfanget i de tilfælde, hvor brugsmodelregistrerede biologiske  

 produkter indgår i andet biologisk materiale.
Beskyttelse af et produkt, som  

 indeholder eller består af genetisk information, udstrækker sig til ethvert  

 materiale, som dette produkt indgår i, under den forudsætning at den  

 genetiske  

 information er til stede og kan udøve sin funktion i materialet.
Stk. 3 regulerer,  

 hvornår konsumption indtræder i tilfælde af, at brugsmodelregistreret  

 biologisk  

 materiale er markedsført til en bestemt anvendelse, hvor materialet  

 reproduceres og formeres som et nødvendigt led i anvendelsen.
Det følger af  

 den  

 foreslåede bestemmelse, at hvis reproduktion og formering sker som et  

 nødvendigt  

 led i den anvendelse, hvortil materialet er markedsført, vil dette være  

 tilladt.
Det fremstillede materiale må dog ikke efterfølgende anvendes til  

 yderligere reproduktion eller formering.
Til § 8 Bestemmelsen er ny  

 og svarer til patentlovens § 3b og er en følge af implementeringen af  

 direktiv  

 om beskyttelse af bioteknologiske opfindelser (KOM 98/44/EF af 6. juli 1998).  

 Bestemmelsen gennemfører direktivets artikel 11 og skal fortolkes i  

 overensstemmelse med patentlovens tilsvarende bestemmelse.
Stk. 1 skal sikre,  

 at landmanden kan benytte sit høstudbytte til senere reproduktion eller  

 formering på egen bedrift, idet brugsmodelhavers rettigheder, som anført i  

 forslagets § 7, i hovedreglen tillige omfatter efterfølgende generationer af  

 materialet.
Regler til beskyttelse af landmandens rettigheder findes allerede  

 i  

 den danske lov om plantenyheder med dertil hørende bekendtgørelse nr. 701 af  

 22. juli 1996 om formering af plantenyheder til erhvervsmæssig anvendelse i  

 egen bedrift, samt EF-forordningen (nr. 2100/94/EF) om EF-sortsbeskyttelse.  

 Omfanget af og vilkårene for landmandens rettigheder vedrørende  

 brugsmodelbeskyttede frembringelser på planteområdet er fastsat ud fra de  

 samme  

 regler, som er anført i forordningen om EF-sortsbeskyttelse.
På tilsvarende måde  

 som på planteområdet skal det sikres, at jordbrugeren har mulighed for at  

 benytte avlsdyr og formeringsmateriale til jordbrugsformål (»farmers  

 privilege«). Der findes i dag ikke nationale eller fællesskabsretlige regler  

 vedrørende dette inden for det animalske område.
Ifølge direktivet er det op  

 til de enkelte medlemslande at fastsætte disse bestemmelser. Økonomi- og  

 erhvervsministeren foreslås bemyndiget til at fastsætte nærmere regler for  

 omfanget af og betingelserne for denne ret.
En sådan bemyndigelsesbestemmelse  

 findes tillige i lov om plantenyheder, hvor der gives fødevareministeren  

 bemyndigelse til at fastsætte regler for »farmers privilege«.  

 Udformningen af  

 reglerne vil ske i et samarbejde med Fødevareministeriet, herunder  

 fastlæggelse  

 af hvilke dyreracer (herunder dyr indenfor det traditionelle jordbrugserhverv  

   

 kød, fisk, mælk, æg, uld og skind), der skal være omfattet af bestemmelsen,  

 når  

 den udmøntes i bekendtgørelsesform.
Til § 9 § 9 svarer til patentlovens  

 § 4 om forbenyttelsesret.
Den gældende lovs § 4, stk. 1 henviser til  

 patentlovens bestemmelse.
Bestemmelsens ordlyd er ændret således, at den ikke  

 blot henviser til patentloven, men har et selvstændigt indhold.
Bestemmelsen  

 ændrer ikke ved hidtidig praksis og skal fortolkes i overensstemmelse med  

 patentlovens § 4.
Bestemmelsen  

 vedrører den såkaldte forbenyttelsesret.
Forbenyttelsesret tilkommer den, som  

 på ansøgningstidspunktet allerede udnyttede frembringelsen eller havde  

 truffet  

 væsentlige foranstaltninger til at udnytte frembringelsen.
Bestemmelsen har  

 til  

 formål at begrænse det økonomiske tab for den, der allerede har iværksat  

 udnyttelse af samme frembringelse der søges registeret, eller havde truffet  

 foranstaltninger hertil.
Stk. 2 fastsætter,  

 at forbenyttelsesretten ikke kan udvides eller overdrages selvstændigt.
Dette  

 betyder, at det ikke vil være muligt f.eks. at påbegynde eksport af det  

 beskyttede produkt, hvis dette ikke var omfattet af forbenyttelsesretten.
Til § 10 Denne bestemmelse  

 svarer til patentlovens § 5. Ifølge § 10, stk. 1 er en brugsmodelregistrering  

 ikke til hinder for, at andre end brugsmodelhaver udnytter frembringelsen ved  

 brug af et udenlandsk køretøj, fartøj eller luftfartøj, når det midlertidigt  

 befinder sig her i landet.
Stk. 2 fastsætter,  

 at økonomi- og erhvervsministeren kan fastsætte regler om, at reservedele med  

 mere, uanset at der eksisterer en registreret brugsmodel, må indføres i  

 Danmark  

 med henblik på at reparere luftfartøjer hjemmehørende i en anden stat.
Denne  

 ret gælder dog kun, såfremt den stat, hvorfra fartøjet stammer, indrømmer  

 samme  

 ret overfor danske luftfartøjer.
Bemyndigelsen er i dag udnyttet i  

 bekendtgørelsen om brugsmodelansøgningers og registrerede brugsmodellers  

 behandling, og vil blive videreført ved en kommende revision af  

 bekendtgørelsen.
Til § 11 Bestemmelsen svarer  

 til den gældende lovs § 5, men bestemmelsen er ændret således, at der er sket  

 en ensretning med den tilsvarende bestemmelse om prioritetsret i patentlovens  

 §  

 6. Bestemmelsen ændres som følge af Danmarks implementering af TRIPS-aftalen,  

 artikel 1, stk. 3 og artikel 2, stk. 1.  

 Herefter skal WTO-medlemmer behandles som landets egne statsborgere.
Hidtil har kun  

 Pariserkonventionen haft regler om gensidig prioritet.
Efter TRIPS-aftalen  

 udvides  

 anerkendelsen af prioritet til også at omfatte lande, der ikke er tilsluttet  

 Pariserkonventionen, men som har tiltrådt WTO-overenskomsten.
I den gældende  

 lov er det muligt at søge prioritet fra ansøgninger, der stammer fra lande,  

 som  

 har en lovgivning, der modsvarer den danske, selvom dette land ikke har  

 tiltrådt Pariserkonventionen.
Som følge af ændringen kræves der nu en  

 udtrykkelig bi- eller multilateral aftale mellem Danmark og de lande, som  

 ikke  

 har tiltrådt Pariserkonventionen for at kunne opnå prioritet fra ansøgninger  

 indleveret  

 i disse lande.
Et eksempel på en sådan aftale er WTO overenskomsten.
Bestemmelsen  

 forudsætter, at de rettigheder som gives til danske ansøgere i fremmede lande  

 jf. den bi- eller multilaterale aftale i det væsentlige stemmer overens med  

 de  

 danske regler.
Dette vil betyde, at kun mindre materielle forskelle er  

 acceptable.
Stk. 2 bemyndiger  

 økonomi- og erhvervsministeren til at fastlægge regler om prioritet jf. stk.  

 1.  

 Det vil sige, at ministeren kan fastlægge de nærmere regler for den gensidige  

 anerkendelse efter TRIPS aftalen.
Bemyndigelsen er i dag udnyttet i  

 bekendtgørelsen om brugsmodelansøgningers og registrerede brugsmodellers  

 behandling, og vil blive videreført ved en kommende revision af  

 bekendtgørelsen.
Til § 12 Der er ikke  

 foretaget ændringer til bestemmelsen, der svarer til den gældende lovs § 6.  

 Bestemmelsen vedrører muligheden for at videreføre en tidligere indleveret  

 patentansøgning som en brugsmodelansøgning.
Dette kaldes en  

 forgrening fra en  

 tidligere patentansøgning.
Reglen kendes fra den tyske brugsmodellovs § 5 og  

 kaldes i tysk ret abzweigung.
Tilsvarende hedder det på engelsk  

 splitting  

 off.
Stk. 1 fastslår, at  

 ansøgeren, på basis af en tidligere indleveret patentansøgning, kan indlevere  

 en brugsmodelansøgning og bibeholde den oprindelige prioritetsdato.  

 Muligheden  

 for forgrening kan tænkes anvendt i de tilfælde, hvor en patentansøger helt  

 eller delvis får afslag på sin patentansøgning på grund af manglende  

 opfindelseshøjde.
Bestemmelsen kan dog også bruges, selvom ansøgeren ønsker  

 at  

 bibeholde sin patentansøgning.
I stk. 2 bemyndiges  

 økonomi- og erhvervsministeren til at fastsætte regler om, hvilke formalia  

 der  

 skal være opfyldt, for at forgrening skal kunne finde sted.
Bemyndigelsen er  

 i  

 dag udnyttet i bekendtgørelsen om brugsmodelansøgningers og registrerede  

 brugsmodellers behandling, og vil blive videreført ved en kommende revision  

 af  

 bekendtgørelsen.
Til § 13 Bestemmelsen svarer  

 til den gældende lovs § 7, stk. 1. Bestemmelsens stk. 1 definerer  

 patentmyndigheden,  

 der består af Patent- og Varemærkestyrelsen, der træffer afgørelse i sager i  

 første instans og af ankeinstansen benævnt Ankenævnet for Patenter og  

 Varemærker.
Bestemmelsen er enslydende med patentlovens § 7, stk. 1.  

 Bestemmelsen indeholder ikke en gengivelse af patentlovens § 7 stk. 2   

 4, som  

 udstikker rammerne for Patentankenævnet. Årsagen er, at hjemlen til at  

 nedsætte  

 et ankenævn kun bør forefindes i en enkelt lov.
Ankenævnets kompetence skal  

 dog  

 fastlægges i den enkelte lov, som ønsker at gøre nævnet kompetent til at  

 behandle rettighedssager.
Dette er f.eks. sket ved forslagets § 25.
 Den gældende lovs §  

 7, stk. 2-4 er udskilt til en selvstændig bestemmelse i § 14.
Til § 14 Denne bestemmelse  

 fastlægger de nærmere krav til brugsmodelansøgninger.
Bestemmelsen er  

 opsætningsmæssigt  

 ændret i forhold til patentlovens § 8, med henblik på at lette forståelsen.  

 Ændringen har ikke til hensigt at etablere en forskellig praksis mellem  

 brugsmodel- og patentområdet.
 Stk. 1 fastlægger,  

 at ansøgninger om brugsmodelbeskyttelse indleveres til Patent- og  

 Varemærkestyrelsen, og at der skal betales et gebyr for ansøgningen.
Stk. 2 svarer til  

 den gældende lovs § 7, stk. 3 og patentlovens § 8, stk. 2, 3. pkt. og  

 fastslår,  

 at frembringelsen i ansøgningen skal være så tydeligt beskrevet eller vist,  

 at  

 en fagmand på baggrund heraf kan udøve frembringelsen.
Af forslagets § 19  

 fremgår det, at patentmyndigheden ikke inden registrering skal påse, om disse  

 betingelser er opfyldt.
Imidlertid kan enhver efter registreringen anmode  

 patentmyndigheden om at påse, om betingelserne i stk. 2 og 3 er opfyldt, jf.  

 forslagets § 50, stk. 1. Manglende opfyldelse af betingelsen kan medføre hel  

 eller delvis ugyldiggørelse af registreringen i henhold til forslagets § 52  

 eller ugyldigkendelse i henhold til forslagets § 47. Det skal blot fremgå af  

 kravene, hvad der ønskes beskyttet, ligesom beskrivelse og tegninger i  

 forening  

 skal være så tydelige, at en fagmand kan udøve frembringelsen på baggrund  

 heraf.
Stk. 3 svarer til  

 patentlovens § 8, stk. 2, 4. pkt.
Dette stykke vedrører produkter fremstillet  

 ved en mikrobiologisk fremgangsmåde.
For ansøgninger vedrørende sådanne  

 produkter gælder særlige krav vedrørende beskrivelsen af frembringelsen.
De  

 nærmere regler er fastlagt § 15.
Til § 15 Bestemmelsen svarer  

 til den gældende lovs § 8 men er ændret, således at der nu ikke længere er  

 tale  

 om en ren henvisning til patentlovens § 8, stk. 2, 4. pkt. og § 8a.  

 Patentlovens 8, stk. 2, 4. pkt. er udskilt til selvstændig bestemmelse i  

 forslagets § 14, stk. 3, mens § 8a er udskilt til stk. 1 og 2. Bestemmelsen  

 ændrer ikke ved hidtidig praksis.
Bestemmelsen skal fortolkes i  

 overensstemmelse med patentlovens tilsvarende bestemmelser.
 Stk. 1 svarer til  

 patentlovens § 8a, stk. 1, med undtagelse af hjemlen til at fastlægge nærmere  

 regler, som er særskilt nævnt i stk. 3. Dette stykke fastsætter særlige  

 regler  

 for deponering af biologisk materiale for ansøgninger vedrørende produkter  

 fremstillet ved en mikrobiologisk fremgangsmåde.
 Stk. 2 svarer til  

 patentlovens § 8a, stk. 2. Dette stykke fastlægger regler for erstatning af  

 biologisk materiale deponeret jf. stk. 2. Bestemmelsen er i overensstemmelse  

 med Budapesttraktaten af 28. april 1977 - som tiltrådt af Danmark d. 11.  

 april  

 1984. Det følger af denne traktat, at en deponeret kultur kan erstattes med  

 en  

 ny kultur af samme organisme, såfremt den deponerede kultur ophører med at  

 eksistere, eller såfremt der af anden grund ikke kan leveres en prøve fra  

 kulturen.
Stk. 3 bemyndiger  

 økonomi- og erhvervsministeren til at fastsætte nærmere regler om, hvor  

 deponering kan foretages og under hvilke vilkår.
Denne bemyndigelse fremgår i  

 dag af henvisningen i § 8 til patentlovens § 8a stk. 1, sidste pkt.  

 Bemyndigelsen er i dag udnyttet i bekendtgørelsen om brugsmodelansøgningers  

 og  

 registrerede brugsmodellers behandling, og vil blive videreført ved en  

 kommende  

 revision af bekendtgørelsen.
Til § 16 Bestemmelsen  

,  

  

 svarer til den gældende lovs § 9, der  

 svarer til patentlovens § 10. Herefter må en ansøgning om  

 brugsmodelbeskyttelse  

 ikke vedrøre mere end én frembringelse.
Bestemmelsen er af administrativ og  

 ordensmæssig betydning blandt andet for klassificering af  

 brugsmodelansøgningen, som vil skulle foretages af patentmyndigheden på  

 tilsvarende måde som for patentansøgninger.
Hvis der alligevel skulle ske en  

 registrering af flere frembringelser i en ansøgning, vil det ikke medføre, at  

 registreringen i sin helhed senere kan bortfalde, jf. forslagets § 50.
Til § 17 Bestemmelsen svarer  

 til den gældende lovs § 10 og til patentlovens § 11. Bestemmelsen muliggør  

 deling af brugsmodelansøgninger og udskillelser herfra.
Bestemmelsen kan få  

 betydning i de tilfælde, hvor der i en ansøgning er søgt registrering af to  

 eller flere uafhængige frembringelser, hvilket er i strid med forslagets §  

 16.  

 Bestemmelsen vil også have betydning i tilfælde, hvor frembringeren ønsker  

 flere afhængige frembringelser splittet op i flere forskellige  

 registreringer.
Deling eller  

 udskillelse skal ske før den ansøgning det deles eller udskilles fra er  

 endeligt afgjort.
En sag er endelig afgjort når Patent- og Varemærkestyrelsen  

 har sendt meddelelse om at registreringen er godkendt.
Økonomi- og  

 erhvervsministeren bemyndiges til at fastsætte de nærmere regler om deling,  

 hvilket vil ske på bekendtgørelsesniveau.
Bemyndigelsen er i dag udnyttet i  

 bekendtgørelsen om brugsmodelansøgningers og registrerede brugsmodellers  

 behandling, og vil blive videreført ved en kommende revision af  

 bekendtgørelsen.
Til § 18 Bestemmelsen svarer  

 til den gældende lovs § 11 og til patentlovens § 13. Bestemmelsen har til  

 formål at forhindre, at der opnås en eneret, som ligger ud over det, som  

 fremgik af ansøgningen, da den blev indleveret.
Til § 19 Bestemmelsen svarer  

 til den gældende lovs § 12. I forhold til den gældende § 12 er der foretaget  

 en  

 redaktionel ændring, som konsekvens af at der i forslagets § 2 ikke længere  

 blot er en henvisning til patentlovens undtagelsesbestemmelser, men at disse  

 derimod i forslaget er anført i selvstændige paragraffer. Ændringen medfører  

 ikke ændringer i forhold til den gældende retstilstand.
For at en  

 frembringelse  

 kan opnå beskyttelse efter forslaget, skal der ligesom for andre industrielle  

 ejendomsrettigheder (design, varemærke og patent) ske en registrering.
Ved  

 registreringen opnås, at rettighedshaver kan dokumentere sin ret i både tid  

 og  

 omfang, samtidigt med at potentielle krænkere gøres bekendt med rettigheden.  

 Med henblik på at opnå en hurtig registrering gennemføres der ikke en  

 egentlig  

 undersøgelse af registreringskravene forud for registreringen.
 For at sikre en  

 hurtig og billig behandling af ansøgningen skal patentmyndigheden efter stk.  

 1  

 alene påse, at de formelle betingelser i §§ 1, 2, 3, 4, 16 og 18 er opfyldt.  

 Styrelsen påser dog også om der er tale om en forståelig tekst i ansøgningen  

 og  

 dermed også mere overordnet om opfindelsen er til at udøve for en fagmand  

 ifølge § 14, stk. 2.
Efter stk. 2 kan en  

 ansøger, mod betaling af et gebyr, anmode patentmyndigheden om en prøvning  

 af,  

 om de materielle betingelser efter § 5 er opfyldt.
Gebyret dækker alene  

 Patent-  

 og Varemærkestyrelsens omkostninger ved sagsbehandlingen.
En prøvning vil  

 give  

 ansøgeren en større sikkerhed for, at en efterfølgende registrering kan  

 opretholdes, da der bliver set på, om frembringelsen er ny og tydeligt  

 adskiller sig fra kendt teknik.
I ansøgningsfasen er det ikke fundet  

 hensigtsmæssigt, at andre end ansøger vil kunne anmode om prøvning, først og  

 fremmest fordi ansøgningen ikke er offentligt tilgængelig.
Efter  

 registreringen  

 har enhver mulighed for at anmode om en prøvning, jf. forslagets § 50.
Til § 20 Der er ikke  

 foretaget ændringer til bestemmelsen  

,  

  

 der  

 svarer til den gældende lovs § 13 og til patentlovens § 16. Bestemmelsen  

 vedrører de tilfælde, hvor patentmyndigheden ikke finder, at ansøgningen  

 opfylder lovens krav.
Ifølge stk. 1 skal  

 ansøger altid have adgang til at udtale sig, før patentmyndigheden afslår  

 ansøgningen.
Fristen herfor fastsættes af økonomi- og erhvervsministeren.  

 Efter  

 hidtidig praksis gives der en frist på 2 måneder.
Det er hensigten at  

 opretholde denne praksis.
Stk. 2 fastslår, at  

 ansøgningen henlægges, hvis ansøgeren undlader at udtale sig eller berigtige  

 ansøgningen inden for den fastsatte frist.
Ansøgeren skal underrettes herom.
Af hensyn til  

 ansøgeren kan genoptagelse efter stk. 3 ske mere end én gang mod betaling af  

 et  

 gebyr.
Fristen på 2 måneder i forhold til 4 måneder på patentområdet er  

 fastsat  

 under hensyn til den enkle ansøgningsprocedure for brugsmodelregistrering.
 Stk. 4 slår fast,  

 at stk. 1-3 også finder anvendelse, hvis ansøgeren anmoder patentmyndigheden  

 om  

 en prøvning af, om frembringelsen er ny og tydeligt adskiller sig fra kendt  

 teknik, jf. forslagets § 50.
Til § 21 Bestemmelsen svarer  

 til den gældende lovs § 14. Efter stk. 1 skal brugsmodelregistreringen  

 offentliggøres, efter den er blevet registreret.
Dette vil ske ved  

 publicering  

 i Brugsmodeltidende.
Stk. 2 indebærer,  

 at ansøgningen afslås, hvis den ikke opfylder lovens krav, og ansøger har  

 haft  

 lejlighed til at udtale sig om hindringen.
Hvis ansøger har anmodet om en  

 forudgående prøvning af, om frembringelsen er ny og tydeligt adskiller sig  

 fra  

 kendt teknik, jf. forslagets § 19, stk. 2, afslås ansøgningen ligeledes, hvis  

 den ikke opfylder betingelserne i § 5.
Til § 22 Bestemmelsen svarer  

 til den gældende lovs § 15, men indeholder ikke længere blot en henvisning  

 til  

 patentlovens § 17 og 18 om de situationer, hvor en anden påstår, at han og  

 ikke  

 ansøgeren er berettiget til frembringelsen.
I stedet for er den gældende lovs  

 §  

 16 udskilt i to selvstændige bestemmelser (forslagets § 22 og 23), der  

 gengiver  

 ordlyden i patentlovens §§ 17 og 18. Forslagets § 22 svarer til patentlovens  

 §  

 17. Ændringen medfører ikke ændringer i forhold til den gældende  

 retstilstand,  

 og bestemmelsen skal fortolkes i overensstemmelse med patentlovens § 17.
Bestemmelsen  

 regulerer de tilfælde, hvor nogen over for patentmyndigheden påstår, at denne  

 og ikke ansøgeren er berettiget til opfindelsen.
Efter stk. 1 kan  

 patentmyndigheden i tilfælde, hvor den finder spørgsmålet tvivlsomt, opfordre  

 vedkommende til at anlægge sag for at få spørgsmålet prøvet ved domstolene,  

 idet denne samtidig gøres opmærksom på, at påstanden kan lades ude af  

 betragtning ved den fortsatte behandling af sagen, hvis ikke opfordringen  

 ikke  

 efterkommes.
Såfremt der  

 anlægges en sag om rettigheden, kan sagsbehandlingen jf. stk. 2 stilles i  

 bero,  

 indtil rettens endelige afgørelse foreligger.
I langt de fleste tilfælde vil  

 sagsbehandlingen blive stillet i bero, når der verserer sag.
I de tilfælde,  

 hvor det er åbenbart, at sagsanlæg er sket i chikane øjemed, vil der dog som  

 udgangspunkt ikke ske berostillelse.
Til § 23 Bestemmelsen svarer  

 til den gældende lovs § 15. Som konsekvens af, at bestemmelsen ikke længere  

 blot indeholder en henvisning til patentlovens § 17 og 18 om de situationer,  

 hvor en anden påstår, at han og ikke ansøgeren er berettiget til  

 frembringelsen, er den gældende lovs § 15 udskilt i to selvstændige  

 bestemmelser (forslagets § 22 og 23), der gengiver ordlyden i patentlovens §  

 17  

 og 18. Forslagets § 23 svarer til patentlovens § 18. Ændringen medfører ikke  

 ændringer  

 i forhold til den gældende retstilstand, og bestemmelsen skal fortolkes i  

 overensstemmelse med patentlovens § 18.
Det følger af stk.  

 1, at i det tilfælde, hvor det er godtgjort overfor patentmyndigheden, at en  

 anden end ansøgeren har bedre ret til ansøgningen, overføres ansøgningen til  

 denne.
Godtgørelse af retten til ansøgningen overfor patentmyndigheden kan  

 ske  

 ved henvisning til en retslig afgørelse af spørgsmålet.
 Den, til hvem  

 brugsmodelansøgningen overføres, skal betale fornyet ansøgningsgebyr.
 For at hindre, at  

 en rettighed går tabt, fastslås det i stk. 2, at en ansøgning ikke må  

 henlægges, afslås eller imødekommes, før der er taget stilling til begæringen  

 om bedre ret.
Til § 24 Bestemmelsen svarer  

 til den gældende lovs § 16. Den gældende lovs § 16 foreslås ændret, således  

 at  

 den afspejler de gældende regler på patentområdet.
Det foreslås således, at  

 registrering og offentliggørelse automatisk udskydes i 15 måneder, men at  

 ansøger kan bede om tidligere offentliggørelse.
Efter den gældende  

 lov offentliggøres en ansøgning, når den registreres, hvilket i de fleste  

 tilfælde vil være ca. 3 måneder efter indleveringen af ansøgningen.
Ansøgere  

 kan dog efter de gældende regler bede om udsættelse af registreringen i op  

 til  

 15 måneder, med henblik på blandt andet at foretage markedsføringstiltag,  

 inden  

 frembringelsen registreres.
Stk. 1 foreslås  

 ændret, så frembringelsen registreres tidligst 15 måneder fra ansøgningens  

 indleveringsdag, hvilken kan være tidligere end den dag, hvor ansøgningen  

 indleveres, jf. forslagets § 11 om prioritet.
Baggrunden for forslaget er,  

 som  

 nævnt, at harmonisere bestemmelsen med de gældende regler på patentområdet,  

 således at brugsmodelansøgere får samme mulighed for at forberede  

 salgsfremmende aktiviteter før registreringen som patentansøgere.
Endvidere  

 vil  

 den foreslåede bestemmelse tilgodese det behov, ansøgeren har for at foretage  

 markedsføringstiltag, idet ansøgeren ofte ikke vil være klar til at  

 markedsføre  

 frembringelsen ved indleveringen af ansøgningen.
 Stk. 2 svarer til  

 den gældende lovs § 16, stk. 3 og indebærer, at brugsmodelansøger eller  

 brugsmodelhaver kan begære ansøgningen eller registreringen offentliggjort  

 tidligere end de 15 måneder, der følger af stk. 1, såfremt han måtte ønske  

 dette.
Stk. 3 første  

 punktum svarer til den gældende lovs § 16 stk. 2, hvorefter ansøgningen  

 bliver  

 almindeligt tilgængelig efter 15 måneder, selv om frembringelsen ikke er  

 registeret.
Efter bestemmelsens 2. punktum vil akter i sager, som er henlagt  

 eller afslået, dog ikke være tilgængelige, med mindre der allerede er sket  

 publicering  

 efter stk. 1 eller 2. Hvis ansøger eller brugsmodelhaver begærer genoptagelse  

 (forslagets § 20), påklager patentmyndighedens afslag (forslagets § 25) eller  

 anmoder om genoprettelse (forslagets § 66-67), må akterne dog ikke holdes  

 tilgængelige.
 Stk. 4 betyder, at  

 ansøgninger og registreringer efter stk. 2-3 skal offentliggøres.
 Bestemmelsen i stk.  

 5 svarer til den gældende lovs § 16, stk. 4, dog er teksten i patentlovens §  

 22, stk. 5 gengivet frem for en henvisning som i den gældende lovs § 16, stk.  

 4. Bestemmelsen tilgodeser, at ansøgeren i visse tilfælde har berettiget  

 interesse i at kunne hemmeligholde oplysninger, der ikke angår  

 frembringelsen.
Stk. 6 svarer til  

 patentlovens § 22, stk. 6. Ved bestemmelsen gennemføres artikel 13, stk. 2,  

 litra c i direktivet om retlig beskyttelse af bioteknologiske opfindelser  

 (KOM  

 98/44/EF af 6. juli 1998). Der sker ingen ændring af hidtidig praksis.
Det  

 fremgår af patentlovens § 22, stk. 6, at når ansøgningen bliver offentlig  

 tilgængelig,  

 har enhver ret til at få en prøve af det deponerede materiale.
Ved  

 gennemførelsen af artikel 13, stk. 2, litra c slås det fast, at dette princip  

 også gælder efter, at en brugsmodel er registreret, uanset om registreringen  

 er  

 ophørt eller kendt ugyldig.
Ved stk.  

 7 gennemføres artikel 13, stk. 4 i direktivet om retlig beskyttelse af  

 bioteknologiske opfindelser (KOM 98/44/EF af 6. juli 1998). Bestemmelsen  

 omhandler de tilfælde, hvor ansøgeren kan begære, at en prøve af det  

 deponerede  

 materiale kun kan udleveres til en særlig sagkyndig (»ekspertløsningen«).  

 Ændringen  

 bevirker, at ekspertløsningen skal kunne gælde i op til 10 år, hvis en  

 ansøgning er blevet afslået eller tilbagetaget.
Det skal således være muligt  

 at  

 begære, at en prøve af det deponerede materiale kun må udleveres til en  

 særlig  

 sagkyndig.
For brugsmodelregistreringer gælder denne ret ikke i 20 år som for  

 patenter, men kun i 10 år, som er den maksimale beskyttelsesperiode for en  

 brugsmodelregistrering.
Stk. 8 bemyndiger  

 Økonomi- og Erhvervsministeren til at fastsætte regler om udlevering af  

 deponerede prøver.
Denne bemyndigelse findes ikke i dag i brugsmodelloven men  

 er et resultat af, at forslaget indarbejder direktivet om bioteknologiske  

 opfindelser.
Bemyndigelsen vil blive udnyttet i bekendtgørelsesform til at  

 præcisere omstændighederne omkring udlevering af deponeret materiale.
 Stk. 9 svarer til  

 patentlovens § 22, stk. 8 og ændrer ikke ved hidtidig praksis.
Til § 25 Bestemmelsen  

 modsvarer den gældende lovs § 37. Bestemmelsen er dog ændret således, at den  

 modsvarer de øvrige ændringer i loven, f.eks. for så vidt angår udslettelser.
Det fremgår af stk.  

 1, at ansøgeren kan påklage endelige afgørelser, som Patent- og  

 Varemærkestyrelsen træffer, til Ankenævnet for Patenter og Varemærker.
En sag  

 er endelig afgjort, når Patent- og Varemærkestyrelsen har sendt meddelelse  

 om,  

 at registreringen er godkendt.
Ligeledes kan brugsmodelhaveren påklage en  

 afgørelse om hel eller delvis ophævelse af brugsmodelregistreringen efter  

 anmodning om prøvning til Ankenævnet for Patenter og Varemærker.
Sidste  

 punktum  

 fastslår, at selvom en klage trækkes tilbage kan man i visse tilfælde  

 behandle  

 klagen alligevel.
Der tænkes her på tilfælde, hvor sagsbehandlingen er så  

 fremskreden, at der bør ske en færdigbehandling af klagen.
Efter stk. 2 gælder  

 der i lighed med de tilsvarende klagemuligheder i patent-, varemærke- og  

 designlovene en frist på 2 måneder fra den dag, afgørelsen er meddelt den  

 pågældende.
Der skal ligeledes inden for de 2 måneder betales gebyr for  

 klagen.
 Stk. 3 fastlægger,  

 at der er mulighed for at anke styrelsens afgørelser vedrørende § 40, og  

 giver  

 tredjemand med en retlig interesse i afgørelsen en frist for at anke  

 afgørelsen.
 Stk. 4 fastslår, at  

 klagen ikke kan indbringes for anden administrativ myndighed.
I stk. 5 slås det  

 fast, at sager, der er indbragt for Ankenævnet for Patenter og Varemærker,  

 ikke  

 kan indbringes for domstolene, før ankenævnet har truffet afgørelse.
I lighed  

 med de gældende regler på patent-, varemærke- og designområdet gælder der en  

 frist på 2 måneder til at indbringe afgørelsen for landsretten.
Fristen løber  

 fra den dag, hvor afgørelsen er meddelt den pågældende.
Stk. 6 fastslår, at  

 hvis en begæring om hemmeligholdelse af forretningshemmeligheder afslås, kan  

 afgørelsen påklages af den, der har søgt herom.
Efter § 24, stk. 5 kan en  

 ansøger anmode om at dele af et dokument som indeholder  

 forretningshemmeligheder hemmeligholdes.
Patent- og Varemærkestyrelsens  

 afgørelse kan herefter påklages, med opsættende virkning for det pågældende  

 dokument.
 Idet det ikke  

 længere er muligt at begære en brugsmodel udslettet, udgår henvisningen til  

 denne bortfaldsform.
Til § 26 Bestemmelsen svarer  

 til den nugældende lovs § 17 og vedrører definitionen af internationale  

 brugsmodelansøgninger.
En international brugsmodelansøgning er en ansøgning,  

 som er indleveret gennem Patentsamarbejdstraktaten (PCT). PCT-systemet er et  

 internationalt system, som gør det muligt at søge patent i mere end 100 lande  

 verden over.
 Stk. 1 svarer til  

 patentlovens § 28, stk. 1 og definerer internationale brugsmodelansøgninger.
Stk. 2 omhandler  

 indlevering og svarer til patentlovens § 28, stk. 2. Økonomi- og  

 erhvervsministeren bemyndiges til at fastsætte de nærmere regler for  

 indlevering.
Bestemmelsen vedrører regler for indlevering af ansøgninger  

 gennem  

 det såkaldte PCT-system.
Herefter kan en ansøger indlevere en ansøgning til  

 Patent- og Varemærkestyrelsen, som herefter videresender den til  

 PCT-myndigheden.
Bemyndigelsen er i dag udnyttet i bekendtgørelsen om  

 brugsmodelansøgningers og registrerede brugsmodellers behandling, og vil  

 blive  

 videreført ved en kommende revision af bekendtgørelsen.
Stk. 3 fastlægger,  

 at reglerne i kapitel 3 kun finder anvendelse for ansøgninger, som gælder for  

 Danmark.
Det vil sige ansøgninger, som har udpeget Danmark i ansøgningen, og  

 som videreføres i Danmark.
Til § 27 Bestemmelsen svarer  

 til den gældende lovs § 18 og til patentlovens § 29. Bestemmelsen fastlægger,  

 at en ansøgning indleveret gennem Patentsamarbejdstraktaten (PCT), og for  

 hvilken det Internationale Bureau har fastsat en indleveringsdato, skal have  

 samme virkning som en her i landet på samme tidspunkt indleveret ansøgning.  

 Det  

 vil sige, at en ansøgning, som overholder kravene i  

 Patentsamarbejdstraktaten,  

 skal behandles som en dansk ansøgning, når den videreføres i Danmark.
Det  

 betyder, at indleveringsdagen vil være tidligere end den danske  

 indleveringsdag, idet ansøger i PCT systemet har 33 måneder fra indleveringen  

 af sin PCT-ansøgning til at videreføre den nationalt, jf. forslagets § 29.
Til § 28 Bestemmelsen svarer  

 til den gældende lovs § 19 og til patentlovens § 30. Bestemmelsen fastslår,  

 at  

 hvis en international ansøgning ikke videreføres i Danmark i tide, anses  

 ansøgningen som trukket tilbage for så vidt angår Danmark.
Det betyder, at  

 hvis  

 fristerne i PCT-systemet ikke overholdes bortfalder retten til at påberåbe  

 sig  

 en PCT-ansøgning.
Til § 29 Bestemmelsen svarer  

 til den gældende lovs § 20 men er ændret således, at der nu ikke længere er  

 tale om en ren henvisning til patentlovens § 31. Bestemmelsen gengiver i  

 stedet  

 ordlyden af patentlovens § 31 og skal fortolkes i overensstemmelse med denne.
Patentlovens § 31  

 implementerer artikel 22 i Patentsamarbejdstraktaten (PCT), hvorefter ansøger  

 har en frist på 31 måneder til at søge om videreførelse af en international  

 patentansøgning i Danmark.
Videreførelse af ansøgningen i national fase vil  

 sige, at ansøger fremsender en oversat ansøgning til sproget i det eller de  

 land(e), hvor ansøgeren vil søge om registrering af en brugsmodel, samt  

 betaler  

 et gebyr.
Fristen for  

 videreførelse af brugsmodelansøgning i national fase forslås justeret i  

 forhold  

 til patentloven, således at brugsmodelansøgeren har en frist på 33 måneder og  

 ikke 31 måneder.
Baggrunden for denne forskel er en særregel i PCT artikel  

 6(5), 13(5) og 78(3), som pålægger medlemsstaterne at give ansøgere om  

 brugsmodelregistreringer en yderligere frist på 2 måneder i forhold til  

 patentlovens regler.
Bestemmelsen bemyndiger økonomi- og erhvervsministeren  

 til  

 at fastsætte regler for indlevering af brugsmodelansøgninger.
Der er i  

 realiteten tale om en henvisning til den generelle bemyndigelse i § 64 til at  

 fastsætte regler for ansøgning om brugsmodelbeskyttelse.
 Stk. 2.  

 Bestemmelsen svarer til patentlovens § 31, stk. 2, hvor ansøger mod betaling  

 af  

 et tillægsgebyr, får en yderligere frist på 2 måneder til at fremsende den  

 oversatte ansøgning.
 Stk. 3.  

 Bestemmelsen svarer til patentlovens § 31, stk. 3. Bestemmelsen medfører, at  

 en  

 international ansøgning anses som tilbagetaget for Danmark, hvis kravene for  

 videreførelse i Danmark ikke er opfyldt indenfor de givne frister.
Til § 30 Bestemmelsen svarer  

 til den gældende lovs § 22 og patentlovens § 33, stk. 1 og stk. 3-5 og skal  

 fortolkes i overensstemmelse med denne.
Stk. 1 svarer med  

 enkelte redaktionelle rettelser til den gældende lovs § 22, stk. 1.  

 Paragraffen  

 regulerer patentmyndighedens behandling af internationale  

 brugsmodelansøgninger, som videreføres i Danmark.
Grundlæggende behandles  

 videreførte ansøgninger på samme måde som nationale ansøgninger, med enkelte  

 undtagelser, hvor dette følger af PCT.
Det følger blandt andet, at en  

 videreført ansøgning kun efter ansøgerens begæring må optages til behandling  

 før udløbet af den frist, som gælder ifølge forslagets § 29. Denne regel  

 skyldes, at PCT foreskriver, at patentmyndigheden i de designerede lande ikke  

 må behandle eller prøve en international ansøgning før 33 måneder er forløbet  

 fra ansøgningsdagen.
Ansøger kan dog anmode om at få ansøgningen optaget til  

 behandling før dette tidspunkt.
En sådan anmodning anses for at foreligge,  

 hvis  

 ansøger indleverer en ansøgning om videreførelse hos patentmyndigheden, før  

 udløbet af de 33 måneder.
 Bestemmelsens stk.  

 2 svarer med enkelte redaktionelle rettelser til den gældende lovs § 22, stk.  

 2. Herefter skal registreringen eller ansøgningen først holdes tilgængelig  

 for  

 enhver, når ansøger har opfyldt kravet om at indlevere en oversættelse i  

 henhold til § 29.
 Bestemmelsens stk.  

 3 er ændret som følge af, at de paragraffer i patentloven, der henvises til i  

 den gældende lovs § 22, stk. 3, foreslås indarbejdet i brugsmodellovens § 41,  

 43-45, 53 og 57.
 Bestemmelsens stk.  

 4 svarer til den gældende lovs § 22, stk. 4. Bestemmelsen indebærer en  

 forpligtelse for patentmyndigheden til at anerkende ansøgninger, som opfylder  

 PCT-kravene til form og indhold.
Til § 31 Bestemmelsen svarer  

 indholdsmæssigt til den gældende lovs § 23, der indeholder en henvisning til  

 patentlovens § 34, 35 og 37. Bestemmelsens ordlyd er ændret således, at den  

 ikke blot henviser til patentloven.
Patentlovens § 34, 35 og 37 er udskilt  

 til  

 selvstændige bestemmelser i forslagets § 31-33. Der er således ikke sket en  

 ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
 § 31 svarer til  

 patentlovens § 34 og skal fortolkes i overensstemmelse med denne.  

 Bestemmelsen  

 fastslår, at en international ansøgning ikke må meddeles eller afslås før  

 udløbet af en frist fastsat af økonomi- og erhvervsministeren.
Ved at bemyndige  

 økonomi- og erhvervsministeren til at fastsætte fristerne og fristernes  

 beregningsmåde sikres, at i tilfælde af, at fristerne ændres, for eksempel  

 ved  

 ændring af Patentsamarbejdstraktatens gennemførelsesforskrifter, vil en  

 tilpasning af de danske regler kunne ske uden en lovændring.
Der findes i dag  

 en tilsvarende bemyndigelse i brugsmodelloven.
Bemyndigelsen er i dag  

 udnyttet  

 i bekendtgørelsen om brugsmodelansøgningers og registrerede brugsmodellers  

 behandling, og vil blive videreført ved en kommende revision af  

 bekendtgørelsen.
Til § 32 Bestemmelsen svarer  

 indholdsmæssigt til den gældende lovs § 23, der indeholder en henvisning til  

 patentlovens § 34, 35 og 37. Bestemmelsens ordlyd er ændret således, at den  

 ikke blot henviser til patentlovens bestemmelser, men at disse er udskilt til  

 selvstændige bestemmelser i forslagets § 31-33. Der er således ikke sket en  

 ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
§ 32 svarer til  

 patentlovens § 35 og skal fortolkes i overensstemmelse med denne.  

 Bestemmelsen  

 fastslår, at en international brugsmodelansøgning ikke må registreres eller  

 offentliggøres, før den er offentliggjort af Det Internationale Bureau ved  

 Verdensorganisationen for Intellektuel Ejendomsret (WIPO), eller der er gået  

 20  

 måneder fra den internationale indleveringsdag.
Bestemmelsen har grundlag i  

 PCT  

 artikel 30, stk. 2a og 4. Ansøger kan dog også bede om offentliggørelse,  

 selvom  

 WIPO endnu ikke har offentliggjort ansøgningen.
Til § 33 Bestemmelsen svarer  

 indholdsmæssigt til den gældende lovs § 23, der indeholder en henvisning til  

 patentlovens § 34, 35 og 37. Bestemmelsens ordlyd er ændret således, at den  

 ikke blot henviser til patentlovens bestemmelser, men at disse er udskilt til  

 selvstændige bestemmelser i forslagets § 31-33. Der er således ikke sket en  

 ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
§ 33 svarer til  

 patentlovens § 37, og skal fortolkes i overensstemmelse med denne.  

 Bestemmelsen  

 supplerer forslagets § 34 og fastslår, at hvis den myndighed, der foretager  

 international prøvning af brugsmodellen, finder, at ansøgningen omfatter  

 flere  

 af hinanden uafhængige opfindelser, skal den opfordre ansøgeren til enten at  

 begrænse kravene eller betale tillægsafgift.
Begrænser ansøgeren kravene,  

 skal  

 den øvrige del af ansøgningen anses for tilbagetaget for så vidt angår  

 Danmark.  

 Patentmyndigheden skal underrette ansøgeren herom, men denne får mulighed for  

 at videreføre den omhandlede del af ansøgningen her i landet mod betaling af  

 en  

 tillægsafgift.
Til § 34 § 34 svarer med en  

 redaktionel ændring til den gældende lovs § 24. Bestemmelsen regulerer det  

 tilfælde, hvor en del af en international ansøgning, som ikke har været  

 underkastet en international nyhedsundersøgelse eller prøvning, ønskes  

 videreført.
I lighed med forslagets § 16 accepterer PCT ikke, at en ansøgning  

 vedrører to eller flere af hinanden uafhængige frembringelser.
Er dette krav ikke  

 opfyldt, skal ansøgeren betale en tillægsafgift til den internationale  

 nyhedsundersøgende myndighed for undersøgelse af den del af frembringelsen,  

 som  

 ikke er hovedfrembringelsen.
Selvom denne afgift ikke bliver  

 betalt, skal  

 ansøgeren dog have mulighed for at videreføre også den ikke-undersøgte del af  

 ansøgningen her i landet.
Denne ret er imidlertid ikke ubetinget.  

 Patentmyndigheden skal i så fald også undersøge, om den finder, at kravet om  

 frembringelsens enhed er opfyldt.
Kommer patentmyndigheden til samme resultat  

 som den internationale nyhedsundersøgende myndighed, det vil sige at  

 ansøgningen indeholder flere uafhængige frembringelser, skal den omhandlede  

 del  

 af ansøgningen anses for tilbagetaget for Danmark, med mindre ansøgeren  

 betaler  

 et gebyr.
Kommer  

 patentmyndigheden derimod frem til, at ansøgningen ikke indeholder flere  

 uafhængige frembringelser, fortsætter den behandlingen af ansøgningen.
En  

 eventuel afgørelse kan indbringes for Ankenævnet for Patenter og Varemærker.
Til § 35 § 35 svarer til den  

 gældende lovs § 25 men er ændret således, at der ikke længere er tale om en  

 henvisning til patentlovens § 38 men i stedet en gengivelse af bestemmelses  

 ordlyd.
Bestemmelsen er opsætningsmæssigt ændret for at lette forståelsen,  

 men  

 er materielt identisk med patentlovens bestemmelse.
Bestemmelsen har grundlag  

 i  

 PCT artikel 25 og omhandler de tilfælde, hvor patentmyndigheden skal tage  

 afgørelser truffet af en modtagende myndighed eller af Det internationale  

 Bureau op til fornyet prøvelse.
I lighed med  

 patentlovens § 38, stk. 2, foreslås det, at økonomi- og erhvervsministeren  

 bemyndiges til at fastsætte fristen for ansøgerens begæring om fornyet  

 prøvning.
Formålet med bemyndigelsen er, at beregningen af disse frister kan  

 ændres internationalt.
En senere ændring vil ved bemyndigelsen kunne  

 gennemføres  

 uden lovændring.
Der findes i dag en tilsvarende bemyndigelse i  

 brugsmodelloven.
Bemyndigelsen er i dag udnyttet i bekendtgørelsen om  

 brugsmodelansøgningers og registrerede brugsmodellers behandling, og vil  

 blive  

 videreført ved en kommende revision af bekendtgørelsen.
 Stk. 3 svarer til  

 den gældende lovs § 25, stk. 2, der har grundlag i PCT artikel 25.  

 Bestemmelsen  

 vedrører muligheden for at anmode om en ny vurdering af en modtagende  

 myndigheds afvisning af at fastlægge en indleveringsdag for en international  

 brugsmodelansøgning.
 Stk. 4 svarer til  

 den gældende lovs § 25, stk. 3, og regulerer den nyhedshindrende virkning af  

 internationale ansøgninger, der er optaget til behandling af  

 patentmyndigheden  

 i henhold til stk. 3.
 Patentmyndighedens  

 afgørelser i henhold til denne paragraf kan i lighed med, hvad der er  

 tilfælde  

 med afgørelser i henhold til forslagets § 34, indbringes for Ankenævnet for  

 Patenter og Varemærker af ansøgeren.
Til § 36 Bestemmelsen svarer  

 til den gældende lovs § 26. Ordlyden er dog ændret således, at der nu ikke  

 længere er tale om en ren henvisning til patentlovens § 88. Bestemmelsen  

 gengiver i stedet patentlovens § 88 og skal fortolkes i overensstemmelse  

 hermed.
Med ændringen sker der ikke en ændring af den gældende retstilstand.
 Bestemmelsen  

 fastsætter reglerne for konvertering af en europæisk patentansøgning til en  

 national brugsmodelansøgning, idet Danmark ved ratificeringen af Den  

 Europæiske  

 Patentkonvention (EPK) er forpligtiget til at fastsætte regler, der i visse  

 tilfælde giver mulighed for konvertering af europæiske patentansøgninger til  

 nationale brugsmodelansøgninger på samme måde som for konvertering af en  

 europæisk patentansøgning til en national patentansøgning, jf. patentlovens §  

 88.
Ifølge stk. 1 skal  

 en europæisk patentansøgning, som er indleveret til en national  

 patentmyndighed, og som anses som tilbagetaget som følge af, at Den  

 Europæiske  

 Patentmyndighed ikke inden for den fastsatte frist har modtaget ansøgningen  

 fra  

 den nationale myndighed, når visse betingelser er opfyldt, skal anses for  

 konverteret  

 til en ansøgning om brugsmodel her i landet.
Konvertering kan kun ske efter  

 ansøgerens begæring, og kun hvis de i nr. 1-3 nævnte krav er opfyldt.
I stk. 1, nr. 1  

 foreslås det, at en begæring om konvertering skal fremsættes inden 3 måneder  

 efter, at der er givet ansøgeren underretning om, at ansøgningen anses for  

 tilbagetaget.
I overensstemmelse med patentlovens § 88, stk. 1, nr. 2 og Den  

 Europæiske Patentkonvention artikel 136 forslås det i stk. 1, nr. 2, at  

 begæringen  

 om konvertering skal indkomme til den danske patentmyndighed inden 20 måneder  

 fra indleveringsdagen eller, hvis prioritet er begæret, fra prioritetsdagen.
 I henhold til stk.  

 1, nr. 3 forudsættes det yderligere, at ansøgeren inden for den af økonomi-  

 og  

 erhvervsministeren fastsatte frist betaler ansøgningsgebyret og indleverer en  

 oversættelse af ansøgningen til dansk.
 Bestemmelsen i stk.  

 2 er udformet i overensstemmelse med artikel 137 i Den Europæiske  

 Patentkonvention  

 og fastlægger, at hvis ansøgeren opfylder Den Europæiske Patentkonventions  

 krav  

 med hensyn til ansøgningens form, skal den godkendes i så henseende.
Forslagets  

 bibeholder i stk. 3 den gældende lovs bemyndigelse til, at økonomi- og  

 erhvervsministeren kan fastlægge regler om konvertering af en europæisk  

 patentansøgning til en dansk brugsmodelansøgning.
Bemyndigelsen er i dag  

 udnyttet i bekendtgørelsen om brugsmodelansøgningers og registrerede  

 brugsmodellers behandling, og vil blive videreført ved en kommende revision  

 af  

 bekendtgørelsen.
Til § 37 Denne bestemmelse  

 svarer til den gældende lovs § 27 og ændrer derfor ikke på gældende ret.
Stk.  

 1  

 svarer til patentlovens § 39 og fastlægger beskyttelsesomfanget af en  

 brugsmodelregistrering.
Brugsmodelkravene  

 fastlægger det område, inden for hvilken eneretten kan gøres gældende.
Drejer  

 brugsmodelregistreringen sig om ganske enkle produkter med en beskeden  

 frembringelseshøjde, vil den, ligesom ved patentering af små opfindelser,  

 have  

 et relativt snævert beskyttelsesomfang.
Beskyttelsesområdet strækker sig dog  

 udover ren identitet i overensstemmelse med, at der til registrering af en ny  

 frembringelse kræves tydelig adskillelse, jf. forslagets § 5. Den nærmere  

 fastlæggelse af beskyttelsesområdet er et domstolsanliggende.
 Da der ifølge  

 forslagets § 52 er mulighed for at ændre en brugsmodelregistrering,  

 præciseres  

 det i stk. 2, af hensyn til tredjemand, at beskyttelsesomfanget ikke må  

 udvides  

 efter registreringen.
Til § 38 Forslagets § 38  

 svarer til den gældende lovs § 28. Bestemmelsen vedrører  

 brugsmodelregistreringens varighed og mulighed for fornyelse.
Efter stk. 1 gælder  

 en registrering i indtil 3 år regnet fra indleveringsdagen med mulighed for  

 fornyelse i 2 efterfølgende perioder på henholdsvis 3 og 4 år.
Den samlede  

 beskyttelsestid udgør således maksimalt 10 år.
Inddelingen i 3 perioder er  

 fastsat under hensyn til, at registreringen ikke bør gælde efter, at  

 interessen  

 for opretholdelsen af registreringen er ophørt.
Derudover gøres det  

 administrative arbejde vedrørende vedligeholdelsen af registreringen lettere,  

 eftersom der ikke skal betales et årligt gebyr.
 Offentliggørelse af  

 fornyelse efter stk. 2 skal ske af hensyn til tredjemand og finder sted i  

 Brugsmodeltidende.
Til § 39 Denne bestemmelse  

 er ny og er den eneste bestemmelse i et nyt kapitel om betaling af  

 fornyelsesgebyrer.
Den nuværende brugsmodellov indeholder  modsat  

 patentloven  

  ingen bestemmelse vedrørende forfaldstidspunktet for  

 fornyelsesgebyrer.
Efter  

 den gældende lov forfalder fornyelsesgebyret på indleveringsdagen eller  

 prioritetsdagen.
Bestemmelsen er tilføjet for at sikre en ensartethed mellem  

 patent- og brugsmodelområdet.
 I stk. 1 foreslås  

 det, at fornyelsesgebyret forfalder til betaling den sidste dag i den måned,  

 i  

 hvilken afgiftsperioden begynder.
 Stk. 2 vedrører  

 visse undtagelser til hovedreglen i stk. 1. For ansøgninger, som påberåber  

 sig  

 tidligere brugsmodelansøgninger, jf. forslagets § 17 og internationale  

 ansøgninger efter forslagets § 29 og 35, gælder en særlig 2 måneders regel.  

 Herefter forfalder et fornyelsesgebyr først 2 måneder efter  

 indleveringsdagen,  

 i det tilfælde af at ansøgningen stammer fra en tidligere indleveret  

 ansøgning  

 efter § 17, på trods af, at det er forfaldent allerede ved indleveringen  

 efter  

 stk. 1. Et eventuelt senere fornyelsesgebyr vil dog forfalde efter de  

 almindelige regler i stk. 1.
 Stk. 3 fastsætter,  

 at det er muligt at betale et fornyelsesgebyr i indtil 6 måneder fra  

 forfaldsdatoen mod betaling af et forhøjet gebyr.
Stk. 4 medfører  

 ingen ændring af praksis på området men præciserer, at betaling af  

 fornyelsesgebyrer påhviler ansøgeren, brugsmodelhaveren eller en eventuel  

 udpeget fuldmægtig.
Patent- og Varemærkestyrelsen er dog ikke ansvarlig i de  

 tilfælde, hvor en opkrævning ikke sendes, sendes for sent, ikke kommer frem  

 etc.
Til § 40 Denne bestemmelse  

 svarer til den gældende lovs § 29, dog med en tilføjelse af tre yderligere  

 stykker som er hentet fra patentlovens § 44, stk. 2 - 4. dette er sket for at  

 sikre ensartethed mellem de to retsområder.
Ifølge denne bestemmelse skal  

 patentmyndigheden på anmodning registrere overdragelser, licenser og  

 tvangslicenser i brugsmodelregistret.
Herved kan tredjemand holde sig  

 orienteret om status for en given rettighed.
Registreringen i registret har  

 ingen selvstændig retsvirkning, men foretages af ordensmæssige hensyn.  

 Ophørte  

 licenser skal slettes fra registret.
Til § 41 Forslagets § 41  

 svarer indholdsmæssigt til den gældende lovs § 31, der indeholder en  

 henvisning  

 til patentlovens § 45, 47-49 og 50. Bestemmelsens ordlyd er ændret således,  

 at  

 den ikke blot henviser til patentlovens bestemmelser, men at disse er udskilt  

 til selvstændige bestemmelser i forslagets § 41, 43-46. Der er således ikke  

 sket en ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
 Forslagets § 41  

 svarer til patentlovens § 45 og skal fortolkes i overensstemmelse med denne.  

 Bestemmelsen omhandler retten til at opnå tvangslicens på grundlag af  

 brugsmodelhaverens undladelse af at udnytte sin brugsmodelregistrering.
 Tidsfristerne på 3  

 år fra registreringen af brugsmodelretten og 4 år fra indleveringen af  

 ansøgningen er en følge af bestemmelser i pariserkonventionens artikel 5 stk.  

 5, jf. stk. 4, som fastlægger reglerne for tvangslicenser.
 Stk. 2 bemyndiger  

 økonomi- og erhvervsministeren til at fastsætte de nærmere regler vedrørende  

 stk. 1. Bemyndigelsen er ikke udnyttet ifølge den gældende lov, og vil  

 sandsynligvis ikke blive det i fremtiden.
Til § 42 Denne bestemmelse  

 svarer til den gældende lovs § 30 og patentlovens § 46. Stk. 1 vedrører  

 afhængige brugsmodeller.
Det er fundet nødvendigt af hensyn til den nære  

 tilknytning, der i visse tilfælde kan opstå imellem patenter og  

 brugsmodelregistreringer,  

 at der kan gives tvangslicens til udnyttelse af både beskyttede opfindelser  

 og  

 frembringelser, når udøvelse af en brugsmodel er afhængig heraf.
Fastlæggelse af  

 hvad der kan betegnes som vigtige tekniske fremskridt af væsentlig økonomisk  

 betydning, må ske ud fra samfundsperspektiv.
Hvis samfundet vil lide  

 økonomiske  

 eller samfundsmæssige tab som resultat af at f.eks. en frembringelse ikke  

 ønsket kommercialiseret, vil der kunne være grundlag for en tvangslicens.  

 Bestemmelsen i den gældende lov har aldrig været anvendt.
Stk. 2 giver adgang  

 til krydslicens, når der er meddelt afhængighedslicens efter stk. 1. Det vil  

 sige, at der er en form for gensidighed i loven.
Har en frembringer  

 registreret  

 en brugsmodel på for eksempel en forbedring af et tidligere  

 brugsmodelbeskyttet  

 produkt, og er der udstedt en tvangslicens på dette produkt, vil indehaveren  

 af  

 den tidligere registrering også have ret til en licens på forbedringen.
Til § 43 Forslagets § 43  

 svarer indholdsmæssigt til den gældende lovs § 31, der indeholder en  

 henvisning  

 til patentlovens § 45, 47-49 og 50. Bestemmelsens ordlyd er ændret således,  

 at  

 den ikke blot henviser til patentlovens bestemmelser, men at disse er udskilt  

 til selvstændige bestemmelser i forslagets § 40, 42-45. Der er således ikke  

 sket en ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
 § 43 svarer til  

 patentlovens § 47,og skal fortolkes i overensstemmelse med denne.  

 Bestemmelsen  

 medfører en ret til tvangslicens i tilfælde, hvor dette er begrundet i almene  

 interesser.
 Den af  

 brugsmodelregistreringen følgende eneret giver brugsmodelhaveren en  

 monopolstilling med hensyn til udnyttelsen af den registrerede frembringelse.  

 I  

 kraft af monopolstillingen kan brugsmodelhaveren principielt helt  

 kontrollere,  

 i hvilket omfang og på hvilke vilkår produkterne skal afsættes på markedet.  

 Under  

 visse forhold kan almene hensyn dog tilsige en indskrænkning heri.
Tvangslicensbestemmelser  

 af en sådan generel karakter strider i et vist omfang imod de principper, der  

 ligger til grund for patent- og brugsmodellovgivningen.
Det er imidlertid  

 givet, at brugsmodelrettigheder i det enkelte tilfælde kan udnyttes på en  

 måde,  

 der kan komme i strid med fundamentale samfundsinteresser.
I sådanne  

 situationer skal der være mulighed for, at samfundet kan foretage den  

 nødvendige regulering.
Af det anførte  

 følger, at reglen skal anvendes med betydelig varsomhed.
Det må kræves, at  

 den  

 registrerede frembringelse angår en vigtig samfundsinteresse, for eksempel at  

 frembringelsen angår statens sikkerhed, befolkningens forsyning af  

 medicinalvarer og levnedsmidler, strøm-, varme- eller vandforsyningen,  

 kommunikationsvæsenet,  

 beredskabsformål og lignende samfundsvigtige funktioner.
Er der tale om  

 frembringelser af anden art, synes tvangslicens ikke at burde komme på tale.
Det bør tillige  

 kræves, at de foreliggende misforhold ikke lader sig fjerne gennem  

 foranstaltninger af mere almindelig karakter.
Har brugsmodelhaveren for  

 eksempel i licensaftaler indsat vilkår, som er uforenelige med  

 konkurrencelovgivningen, følger det naturligt at det er de konkurrenceretlige  

 regler som skal anvendes til at sanktionere de urimelige vilkår.
Først hvis  

 foranstaltninger som følge af konkurrenceretten viser sig utilstrækkelige,  

 bør  

 tvangslicens kunne meddeles.
Af det anførte  

 følger, at tvangslicens-ansøgerens egne forhold principielt ikke kan  

 tillægges  

 nogen vægt.
Det er således klart, at statens institutioner eller andre  

 specielle former for erhvervsvirksomhed principielt ikke bør tillægges nogen  

 særstilling.
Til § 44 Forslagets § 44  

 svarer indholdsmæssigt til den gældende lovs § 31, der indeholder en  

 henvisning  

 til patentlovens § 45, 47-49 og 50. Bestemmelsens ordlyd er ændret således,  

 at  

 den ikke blot henviser til patentlovens bestemmelser, men at disse er udskilt  

 til selvstændige bestemmelser i forslagets § 41, 43-46. Der er således ikke  

 sket en ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
 § 44 svarer til  

 patentlovens § 48 og skal fortolkes i overensstemmelse med denne.  

 Bestemmelsen  

 tager sigte på at afbøde brugsmodelregistreringens virkninger over for den,  

 der  

 har påbegyndt en udøvelse af frembringelsen eller har truffet væsentlige  

 foranstaltninger hertil, forinden ansøgningen blev offentlig tilgængelig, når  

 ganske særlige grunde taler for det, og når den pågældende ikke har haft  

 kendskab til frembringelsen og ej heller med rimelighed har kunnet skaffe sig  

 sådant kendskab.
 Det vil kunne  

 betyde et stort tab for tredjemand, hvis den pågældende på grund af  

 brugsmodelregistreringen skal ophøre med at udnytte frembringelsen, men der  

 kan  

 også derved gå samfundsmæssigt store værdier til spilde.
 Bestemmelsen bør  

 kun rent undtagelsesvis kunne bringes i anvendelse, og der er tillige krav om  

 kvalificeret god tro.
 Tvangslicensen kan  

 ikke gå ud over en fortsættelse af den udnyttelse, som hidtil har fundet  

 sted.  

 Bestemmelsen har således i denne henseende et væsentligt snævrere indhold,  

 end  

 den der følger af forbenyttelsesretten i forslagets § 9. Rettens beføjelse  

 efter forslagets § 46 til at fastsætte, i hvilket omfang frembringelsen må  

 udnyttes, må altså udøves inden for denne begrænsning.
Sag om tvangslicens  

 vil kunne anlægges allerede inden en brugsmodel er registreret, men kan ikke  

 afgøres før registreringen foreligger.
Imødekommes begæringen om  

 tvangslicens,  

 kan licensen omfatte udnyttelse, som allerede har fundet sted, jf. stk. 2.  

 Herved undgås, at denne udnyttelse skulle kunne medføre sanktioner på  

 grundlag  

 af reglerne om brugsmodelindgreb.
 Stk. 3 bemyndiger  

 økonomi- og erhvervsministeren til at fastsætte de nærmere regler vedrørende  

 stk. 1. Bemyndigelsen er ikke udnyttet ifølge den gældende lov, og vil  

 sandsynligvis ikke blive det i fremtiden.
Til § 45 Forslagets § 45  

 svarer indholdsmæssigt til den gældende lovs § 31, der indeholder en  

 henvisning  

 til patentlovens § 45, 47- 49 og 50. Bestemmelsens ordlyd er ændret således,  

 at  

 den ikke blot henviser til patentlovens bestemmelser, men at disse er udskilt  

 til selvstændige bestemmelser i forslagets § 41, 43-46. Der er således ikke  

 sket en ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
§ 45 svarer til  

 patentlovens § 49, og skal fortolkes i overensstemmelse denne.
Bestemmelsen  

 fastsætter dels visse betingelser for adgangen til at opnå og udnytte  

 tvangslicens dels visse almindelige regler om licensens karakter.
Ifølge  

 TRIPS-aftalens artikel 31 (b) er kravet for at opnå tvangslicens, at  

 tvangslicensansøgeren forgæves har forsøgt at opnå en licens på almindelige  

 og  

 rimelige vilkår og inden for en rimelig tid.
Derfor er denne betingelse  

 indføjet i stk. 1.
 Stk. 3 er en  

 konsekvens af TRIPS-aftalens artikel 31 (l), herunder særligt nr. (iii).  

 Bestemmelsen vedrører overdragelse af afhængighedslicenser, som meddeles i  

 medfør af lovforslagets § 42 og fastslår, at det er en betingelse for  

 overdragelse af tvangslicenser, at licensen overdrages sammen med den  

 virksomhed, hvori den blev udnyttet, eller hvori udnyttelse var tilsigtet.  

 Endvidere fastlægges det, når en tvangslicens, der berører  

 afhængighedslicensen, overdrages, må det kun ske, når den overdrages sammen  

 med  

 det patent eller brugsmodel, der knytter sig til det såkaldte 2. patent eller  

 registrerede brugsmodel.
Stk. 4 er en  

 konsekvens af bestemmelsen i TRIPS-aftalens artikel 31 (c) og vedrører  

 tvangslicenser til udnyttelse af rettigheder, der involverer  

 halvlederteknologi.
Tvangslicens vedrørende halvlederteknologi må kun  

 meddeles  

 til offentlig ikke-kommerciel udnyttelse.
Endvidere er det fundet nødvendigt  

 eksplicit at medtage en del af bestemmelsen, der vedrører  

 konkurrencebegrænsende adfærd.
Efter denne del af bestemmelsen kan  

 tvangslicens  

 til udnyttelse af rettigheder, der involverer halvlederteknologi, meddeles  

 med  

 henblik på, at bringe en konkurrencebegrænsende adfærd, der er fastslået ved  

 dom eller administrativ afgørelse, til ophør.
Baggrunden for bestemmelsen i  

 TRIPS-aftalens artikel 31 (c) er de særlige forhold, der gør sig gældende for  

 halvlederteknologi-produkter.
Til § 46 Forslagets § 46  

 svarer indholdsmæssigt til den gældende lovs § 31, der indeholder en  

 henvisning  

 til patentlovens § 45, 47-49 og 50. Bestemmelsens ordlyd er ændret således,  

 at  

 den ikke blot henviser til patentlovens bestemmelser, men at disse er udskilt  

 til selvstændige bestemmelser i forslagets § 41, 43-46. Der er således ikke  

 sket en ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
§ 46 svarer til  

 patentlovens § 50, og skal fortolkes i overensstemmelse med denne.  

 Bestemmelsen  

 fastlægger, at sager vedrørende tvangslicens afgøres af Sø- og Handelsretten  

 i  

 København.
Sager vedrørende tvangslicens er af en sådan særlig karakter, at  

 det  

 må anses for hensigtsmæssigt, at de behandles af en domstol.
Der må ligeledes  

 lægges vægt på, at der bliver tale om en domstol, som har særlig erfaring i  

 erhvervsspørgsmål, således som det er tilfældet med Sø- og Handelsretten,  

 hvor  

 der i sagernes behandling deltager sagkyndige meddommere.
 Sø- og  

 Handelsrettens afgørelser kan indbringes for højere ret.
 Med hensyn til  

 spørgsmålet om, i hvilket omfang frembringelsen bør tillades udnyttet,  

 bemærkes, at retten vil kunne gøre den bevilligede tvangslicens  

 tidsbegrænset.
Til § 47 Bestemmelsen svarer  

 til den gældende lovs § 32, men der er dog gennemført en omformulering, der  

 skal sikre bedre systematik.
Bestemmelsen angår de tilfælde, hvor en  

 brugsmodelregistrering kan erklæres for ugyldig ved dom og fastsætter, hvem  

 der  

 kan rejse søgsmål om ugyldighed ved dom, og fastsætter, hvem der kan rejse  

 søgsmål om ugyldighedskendelse.
 Stk. 1 fremstår,  

 bortset fra nogle mindre redaktionelle ændringer, uændret i forhold til den  

 gældende lovs § 32, stk. 1. Ligesom efter patentlovens § 52, stk. 1 kan der  

 ske  

 hel eller delvis ugyldighedskendelse af en brugsmodelregistrering.
 For at sikre, at  

 brugsmodelloven ikke indeholder rene henvisninger til patentloven, foreslås  

 bestemmelsen omformuleret, således at stk. 2-4 svarer til patentlovens § 52,  

 stk. 2-4. Bestemmelserne skal fortolkes i overensstemmelse med patentlovens  

 regler.
Der er ikke sket en  

 ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 stykker.  

 I stk. 4 lægges der vægt på sagsøgerens kendskab til såvel brugsmodellens  

 registrering som de nævnte omstændigheder.
Forældelse indtræder alene, når  

 patentet er meddelt og ansøgeren har fået kendskab til dette.
Der vil således  

 altid være adgang til at rejse sagen i indtil 1 år efter brugsmodellens  

 registrering, og dertil skal lægges den tid, det tager, før sagsøger opnår  

 kundskab om de øvrige omstændigheder.
Til § 48 Bestemmelsen svarer  

 indholdsmæssigt til den gældende lovs § 33, stk. 1, der indeholder en  

 henvisning til patentlovens § 53 og 54. Bestemmelsens ordlyd er ændret  

 således,  

 at den ikke blot henviser til patentlovens bestemmelser, men at disse er  

 udskilt til selvstændige bestemmelser i forslagets § 48 og 49. Der er således  

 ikke sket en ændring af retstilstanden i forhold til den gældende lov men  

 blot  

 en indskrivning af patentlovens bestemmelsers fulde ordlyd i selvstændige  

 paragraffer.
 § 48 svarer til  

 patentlovens § 53, og skal fortolkes i overensstemmelse med denne.
Stk. 1 giver  

 mulighed for, at den, der har bedre ret til frembringelsen end den  

 registrerede  

 brugsmodelhaver, kan begære en brugsmodelregistrering overført til sig.
Der  

 tænkes  

 her på tilfælde hvor 3. mand på utilbørlig vis har fået viden om  

 frembringelsen  

 og søger den registreret i eget navn.
I stk. 2 fastlægges  

 bestemmelser om rettigheder for den hidtidige brugsmodelhaver og  

 licenshavere,  

 der var i god tro.
Der er ikke taget stilling til spørgsmålet om virkningen  

 af  

 en overførsel af registreringen i medfør af bestemmelsen for så vidt angår de  

 eventuelle tidligere aftalte rettigheder og forpligtelser, der er knyttet til  

 brugsmodelregistreringen.
Den person, en brugsmodelregistrering overføres  

 til,  

 bør ikke være bundet af den tidligere rettighedshavers aftaler, hvorfor disse  

 må anses som værende bortfaldet som en følge af en oprindelig mangel.  

 Spørgsmålet om, hvorvidt og i hvilket omfang forholdet kan give anledning til  

 erstatningskrav mod den tidligere indehaver af brugsmodelregistreringen eller  

 tilbagelevering af erlagte ydelser, skal løses efter almindelige regler om  

 aftalers ugyldighed.
Ifølge stk. 3 kan  

 rettigheder efter stk. 2, i lighed med forbenyttelsesretten og tvangslicens,  

 kun overgå til andre sammen med den virksomhed, hvori de udnyttes, eller  

 hvori  

 udnyttelsen var tilsigtet.
Det betyder, at i det omfang, det allerede sker,  

 eller i det omfang, der er truffet foranstaltninger til at udnytte  

 frembringelsen, kan retten ifølge stk. 2 overdrages sammen med en virksomhed.
Til § 49 Bestemmelsen svarer  

 indholdsmæssigt til den gældende lovs § 33, der indeholder en henvisning til  

 patentlovens § 53 og 54. Bestemmelsens ordlyd er ændret således, at den ikke  

 blot henviser til patentlovens bestemmelser, men at disse er udskilt til  

 selvstændige bestemmelser i forslagets § 48 og 49. Der er således ikke sket  

 en  

 ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
 § 49 svarer til  

 patentlovens § 54, og skal fortolkes i overensstemmelse med denne.  

 Bestemmelsen  

 vedrører brugsmodelregistreringens ophør som følge af, at brugsmodelhaveren  

 har  

 givet afkald på denne.
Der kan ikke  

 stilles krav om, at en licenstager skal have givet samtykke til et afkald.  

 Forholdet mellem brugsmodelhaver og licensstager er reguleret af de  

 almindelige  

 aftaleretlige regler.
Det bør imidlertid i de administrative forskrifter  

 bestemmes, at Patent- og Varemærkestyrelsen som en service orienterer  

 licenstagere  

 herom, idet registreringen kan være af væsentlig interesse for denne.
I nogle  

 tilfælde kan licenstager have større interesse i registreringen end  

 indehaver,  

 idet licenstager har bygget en produktion op på baggrund af den meddelte  

 licens.
Stk. 2 forpligter  

 Patent- og Varemærkestyrelsen til at undlade at ophæve en registrering, så  

 længe der verserer sag om overførsel af rettigheden.
Dette er nødvendigt for  

 at  

 sikre den retmæssige ejer mod, at rettigheden ophæves i chikane øjemed.
Til § 50 Bestemmelsen træder  

 i stedet for den gældende lovs § 34. Indholdet heraf foreslås ændret  

 væsentligt, idet det foreslås, at muligheden for at begære udslettelse jf.  

 den  

 gældende lovs § 34, stk. 1 og 2, bortfalder.
I stedet foreslås indført en  

 mulighed for, at såvel registreringshaver som tredjemand  

 kan anmode om at få prøvet en registreret brugsmodel.
Baggrunden  

 herfor er de senere års erfaringer med udslettelsesinstituttet, hvor  

 registreringer, der har gennemgået en udslettelsesbehandling, giver indtryk  

 af  

 at være holdbare rettigheder.
I realiteten er der i dag dog risiko for, at  

 rettigheden på et senere tidspunkt kan bortfalde på baggrund af materiale,  

 som  

 ikke har været inddraget i udslettelsessagen.
Det vil desuden være muligt at  

 begære en brugsmodelregistrering ugyldiggjort ved domstolene, jf. forslagets  

 §  

 59.
Det synes mest  

 hensigtsmæssigt at sikre, at der ved en prøvning af en registrering sker en  

 tilbundsgående prøvning.
Det vil give den ejendomsret, der kan opnås, en  

 større  

 værdi og være en mere attraktiv rettighed.
Der stilles ikke  

 krav om, at en anmodning om prøvning af en registrering skal være ledsaget af  

 dokumentation.
Den, der anmoder om en prøvning, kan dog vælge at fremsende  

 det  

 materiale, den pågældende mener er relevant i sagen for at sikre, at det  

 bliver  

 inddraget i prøvningen.
Modsat på patentområdet kræves der ikke dokumentation  

 eller uddybende argumentation, idet rettigheden som regel ikke har været  

 underkastet en forudgående undersøgelse.
Det er imidlertid klart, at hvis  

 registreringen har været prøvet i forvejen, vil myndigheden kunne stille krav  

 til en ny anmodning om prøvning.
Det er muligt at  

 foretage flere på hinanden følgende prøvninger.
Hvis patentmyndigheden én  

 gang  

 har prøvet en registrering, skal en efterfølgende anmodning om prøvning dog  

 være ledsaget af materiale eller anbringender, som ikke tidligere har været  

 gjort gældende i sagen.
Dette formkrav har til hensigt at forhindre misbrug  

 af  

 adgangen til prøvning.
Bestemmelsen i stk.  

 4 skal sikre, at der ikke sker en parallel behandling ved administration og  

 domstole.
Derfor stilles en sag om prøvning hos Patent- og Varemærkestyrelsen  

 i  

 bero, indtil sagen er blevet endeligt afgjort ved domstolene.
Formålet er at  

 undgå unødige udgifter for brugsmodelhaver og tredjemand samt at forhindre,  

 at  

 konfliktens løsning trækkes i langdrag ved en sådan dobbeltbehandling.
Dette  

 gælder dog ikke, hvis anmodningen om prøvning er fremsat af brugsmodelhaveren  

 selv, idet der således ikke er et hensyn til brugsmodelhaver.
Til § 51 Denne bestemmelse  

 svarer til den gældende lovs § 35. Ifølge forslagets § 51 vil  

 brugsmodelhaveren  

 blive underrettet om enhver anmodning efter forslaget til § 50 og have  

 mulighed  

 for at udtale sig. Økonomi- og erhvervsministeren bemyndiges til at fastsætte  

 de nærmere regler herfor.
Bemyndigelsen er i dag udnyttet i bekendtgørelsen  

 om  

 brugsmodelansøgningers og registrerede brugsmodellers behandling, og vil  

 blive  

 videreført ved en kommende revision af bekendtgørelsen.
Til § 52 Bestemmelsen svarer  

 til den gældende lovs § 36, og fastslår, at en brugsmodel helt eller delvist  

 bortfalder, hvis det efter en anmodning om prøvning efter forslagets § 50  

 viser  

 sig, at betingelserne for registrering ikke er opfyldt.
Muligheden for  

 bortfald  

 efter udslettelsesanmodninger bortfalder idet muligheden for at anmode om  

 udslettelse bortfalder, jf. bemærkningerne til § 50.
Kravet i stk. 1, om  

 at der skal ske offentliggørelse af ændringer i en brugsmodelregistrering,  

 skyldes princippet om, at tredjemand skal kunne holde sig orienteret om  

 enhver  

 almindeligt tilgængelig brugsmodelansøgning eller brugsmodelregistrering.
Den  

 gældende lovs stk. 4 er slettet som konsekvens af, at det ikke længere vil  

 være  

 muligt at bede om udslettelse af en brugsmodelregistrering.
Til § 53 Bestemmelsen svarer  

 i hovedtræk indholdsmæssigt til den gældende lovs § 38, der indeholder en  

 henvisning  

 til patentlovens § 56 og 62. Bestemmelsens ordlyd er ændret således, at den  

 ikke blot henviser til patentlovens bestemmelser, men at disse udskilt til  

 selvstændige bestemmelser i forslagets § 53 og 60. Bestemmelsen er dog  

 modificeret for at tage hensyn til ændringen vedrørende publicering.
Ifølge  

 forslagets § 24 kan offentliggørelsen af en registreret brugsmodel udskydes i  

 15 måneder.
Det vil sige: Brugsmodellen er registreret men ikke offentligt  

 tilgængelig.
Dette betyder, at nærværende paragraf ikke blot skal omhandle  

 ansøgninger men også ikke publicerede registreringer.
Der er dog ikke sket en  

 egentlig ændring af retstilstanden i forhold til den gældende lov.
 § 53 svarer til  

 patentlovens § 56 og skal fortolkes i overensstemmelse med denne.  

 Bestemmelsen  

 indeholder forskrifter om brugsmodelhavers pligt til, når  

 brugsmodelbeskyttelsen påberåbes, at give visse oplysninger om  

 registreringen,  

 såfremt der fremsættes begæring herom.
 Ansøgeren vil kunne  

 modsætte sig, at den, der har fremsat begæringen, bliver bekendt med  

 dokumenter, der ville være omfattet af forslagets § 24, stk. 5 om  

 forretningshemmeligheder.
Det bemærkes, at  

 det ikke bør kræves særlig præcisering med hensyn til angivelsen af, at  

 brugsmodelregistrering er ansøgt eller registreret.
Men jf. stk. 2 vil en  

 almindelig udtalelse i for eksempel en annonce om, at brugsmodelregistrering  

 er  

 ansøgt eller registreret, kunne medføre pligt til at udlevere oplysninger om,  

 hvorvidt brugsmodel er ansøgt eller registeret.
Uden unødigt ophold  

 indikerer,  

 at brugsmodelhaver ikke kan undgå at afgive denne information i længere tid  

 end  

 det normalt vil tage at fremskaffe informationen.
Dette vil i de fleste  

 tilfælde dreje sig om få uger.
Til § 54 Bestemmelsen svarer  

 til den gældende lovs § 39, men er ændret således, at den nu modsvarer  

 ordlyden  

 i patentlovens § 57. Bestemmelsen fastsætter, i hvilket omfang straf kan  

 idømmes for krænkelse af brugsmodelrettigheder.
 Begrænsningen i  

 strafansvaret til forsætlige forhold betyder en tilsvarende begrænsning af  

 adgangen til konfiskation i medfør af straffelovens bestemmelser.
Det er foreslået,  

 at straffen normalt begrænses til bøde, og at fængsel alene bringes i  

 anvendelse under skærpende omstændigheder, for eksempel i gentagelsestilfælde  

 eller hvor brugsmodelkrænkelsen er fortsat trods advarsler fra  

 brugsmodelhaverens side.
Efter almindelige regler kan strafansvaret kun  

 pålægges fysiske personer.
I stk. 2 bestemmes imidlertid, at der tillige kan  

 pålægges  

 juridiske personer strafansvar efter straffelovens kapitel 5.
I stk. 3, 1. pkt.  

 bestemmes, at sager om straf er undergivet privat påtale.
Sagerne skal  

 således  

 behandles efter retsplejelovens regler om private straffesager, jf.  

 retsplejelovens kap. 88. I 2. pkt. fastlægges det at det offentlige kan  

 påtale  

 sager om særligt grove overtrædelser, jf. stk. 1, 2. pkt., hvis den  

 forurettede  

 anmoder om dette.
Den gældende lovs  

 stk. 3, 3. pkt. foreslås ophævet som følge af, at retsplejeloven ikke længere  

 sondrer mellem politisager og statsadvokatsager.
Denne del er således også  

 ophævet i patentlovens § 57.
Til § 55 Bestemmelsen  

 modsvarer den gældende lovs § 40, men ordlyden er ændret således, at den  

 implementerer retshåndhævelsesdirektivets (2004/48/EF af 29. april 2004)  

 artikel 13. Patentlovens § 58 som denne bestemmelse vil svare til foreslås  

 tillige justeret ved et kommende lovforslag.
 Efter den gældende  

 bestemmelse i patentlovens § 58 har en rettighedshaver, hvis patent er  

 krænket  

 ved en forsætlig eller uagtsom handling, krav på rimeligt vederlag for  

 udnyttelsen af opfindelsen samt erstatning for den yderligere skade, som  

 krænkelsen måtte have medført.
Direktivet medfører  

 ikke ændringer i relation til fastsættelsen af det rimelige vederlag.
Stk. 1,  

 nr. 1 i forslaget giver mulighed for, at retten kan fastsætte et beløb, der  

 som  

 minimum skal svare til størrelsen af det vederlag, som den krænkende part  

 skulle have betalt, hvis der var givet tilladelse til at udnytte  

 frembringelsen.  

 Vederlaget fastsættes således ud fra de samme kriterier som efter gældende  

 ret  

 om betaling af et rimeligt vederlag.
I overensstemmelse  

 med direktivet indeholder forslaget i stk. 2 en opregning af de kriterier,  

 der  

 skal indgå i fastsættelsen af erstatningen.
Erstatningen skal i  

 overensstemmelse  

 med gældende erstatningsretlige principper fastsættes med udgangspunkt i det  

 lidte tab.
Det er således ikke muligt at få erstatning uden at dokumentere  

 eller sandsynliggøre et tab.
Ved beregningen af erstatningen skal retten tage  

 hensyn til alle relevante kriterier, herunder den tabte fortjeneste og  

 krænkerens uberettigede fortjeneste.
Muligheden for at  

 tage hensyn til den krænkende parts uberettigede fortjeneste er nyt i forhold  

 til erstatningsretlige principper i dansk ret.
Det forekommer sandsynligt, at  

 rettighedshavers tab langt fra altid vil være lig den fortjeneste, som  

 krænkeren har opnået.
Det nye kriterium, der foreslås indført, kan således  

 eventuelt bevirke, at rettighedshaveren i visse tilfælde kan få en  

 større  

 erstatning end det lidte tab.
Dog kan det ikke forventes, at rettighedshaver  

 får dækket både sit fulde tab samt krænkerens fortjeneste.
Retten får med  

 bestemmelsen mulighed for at fastsætte den samlede erstatning ud fra  

 skønsmæssige betragtninger, hvori krænkerens fortjeneste indgår som et  

 element  

 i beregningen.
Muligheden for også at lægge vægt på krænkerens fortjeneste  

 giver således retten adgang til en friere vurdering ved fastsættelsen af det  

 lidte tab og dermed erstatningens størrelse.
Kriteriet krænkerens  

 uberettigede  

 fortjeneste kan blandt andet tænkes anvendt i situationer, hvor en stor  

 virksomhed har krænket et patent, der indehaves af en opfinder med få  

 økonomiske  

 ressourcer.
I sådanne tilfælde kan det være vanskeligt at fastsætte  

 indehavers  

 tabte fortjeneste og langt lettere at beregne krænkerens fortjeneste.
Det fremgår af  

 forslagets ordlyd, at opregningen i stk. 2, der vedrører de aspekter, der kan  

 indgå i beregningen af erstatningen, ikke er udtømmende.
Det vil sige, at  

 retten har mulighed for at inddrage alle relevante aspekter, herunder den  

 krænkede parts afsætningstab, markedsforstyrrelse og interne tab, der  

 ligeledes  

 indgår som elementer ved fastsættelsen af erstatningen efter gældende ret.
Efter den gældende  

 bestemmelse er der ikke nogen særlig hjemmel inden for patentretten til at  

 give  

 godtgørelse for ikke-økonomisk skade.
Forslaget indeholder som noget nyt i  

 stk.  

 3. mulighed for at tage hensyn til andre elementer end de økonomiske og  

 derved  

 eksempelvis yde en godtgørelse til den krænkede part for den ikke-økonomiske  

 skade,  

 som denne har lidt.
Godtgørelsen er ikke en del af den almindelige  

 tabserstatning.  

 Denne bestemmelse giver således den krænkede part ret til økonomisk  

 kompensation for den ideelle skade, som krænkelsen måtte have medført.  

 Muligheden for at tage hensyn til den ikke økonomiske skade medfører, at der  

 vil kunne ydes godtgørelse i de tilfælde, hvor kopiprodukter er af så ringe  

 kvalitet, at disse anses for skadelige for indehaveren af et patent i ideel  

 henseende.
Der findes en tilsvarende mulighed i den gældende ophavsretslov §  

 83, stk. 3, hvorefter en ophavsmand, fotograf eller udøvende kunstner,  

  

 hvis ret  

  

 er krænket ved retsstridigt forhold, har krav på  

 godtgørelse for ikke-økonomisk skade.
Bestemmelsen kan ikke forventes at få  

 den  

 store betydning på brugsmodelområdet.
Til § 56 Bestemmelsen  

 modsvarer, i et vist omfang, den gældende lovs § 41, men er ændret således,  

 at  

 den afspejler patentlovens § 59 samt implementerer  

 retshåndhævelsesdirektivets  

 (2004/48/EF af 29. april 2004) artikel 10 og 12. Bestemmelsen indeholder  

 regler  

 om foranstaltninger til forebyggelse af fortsatte krænkelser.
Efter den gældende  

 bestemmelse i patentlovens § 59 kan retten, når det skønnes rimeligt, træffe  

 bestemmelser til forebyggelse af yderligere misbrug af produkter, der er  

 fremstillet i henhold til en registreret frembringelse.
De foranstaltninger,  

 der kan træffes bestemmelse om, er eksempelvis ændring af en genstand,  

 tilintetgørelse eller udlevering til den forurettede mod vederlag.
 Formålet med  

 ændringen af § 56 er at gennemføre direktivets art. 10 om korrigerende  

 foranstaltninger.
 Det foreslås, at de  

 foranstaltninger, der omfattes af direktivet, nemlig tilbagekaldelse  

 fra  

 handlen, endelig fjernelse fra handlen og  

 tilintetgørelse, udtrykkeligt  

 fremgår af bestemmelsen til forslagets stk. 1.
De  

 foranstaltninger, der er nævnt i direktivet, er ikke udtømmende.
Forslaget  

 indeholder derfor desuden foranstaltningerne ændring af genstanden på  

 nærmere  

 angivet måde og udlevering til den forurettede ligesom den  

 gældende  

 bestemmelse.
Forslagets opregning af foranstaltninger er ikke udtømmende og  

 kan  

 således som den gældende bestemmelse omfatte alle foranstaltninger, der har  

 til  

 formål at forebygge yderligere krænkelser.
 Lovforslaget  

 medfører mulighed for at anvende følgende foranstaltninger:
 1)  

 	  

 Tilbagekaldelse fra handlen.
 2)  

 	  

 Endelig fjernelse fra handlen.
 3)  

 	  

 Tilintetgørelse.
 4)  

 	  

 Udlevering til den forurettede.
 5)  

 	  

 Ændring på nærmere angiven måde.
 Det er den  

 forurettede, der nedlægger påstand om anvendelsen af den eller de  

 foranstaltninger,  

 der findes hensigtsmæssige at anvende i den konkrete situation.
Ved  

 tilbagekaldelse fra handlen forstås en fjernelse af eksempelvis  

 produkter,  

 der krænker en registreret brugsmodel, fra detailhandlen med den mulighed, at  

 varerne på et senere tidspunkt kan komme tilbage i handlen.
Tilbagekaldelse  

 fra  

 handlen kan tænkes anvendt i den situation, hvor de ulovlige produkter  

 tilbagekaldes  

 fra handlen, fordi parterne forhandler om en aftalemæssig løsning i form af  

 eksempelvis en licensaftale.
Foranstaltningen kan desuden tænkes anvendt i  

 den  

 situation, hvor rettigheden til en registreret brugsmodel er lige ved at  

 udløbe, og hvor de ulovlige kopier af et beskyttet produkt opbevares i den  

 resterende beskyttelsesperiode.
Ved en endelig  

 fjernelse fra handlen er muligheden for en midlertidig fjernelse fra  

 detailhandlen ikke tilstede.
Fjernelsen er således permanent.
Ved  

 endelig  

 fjernelse fra handlen er det ikke udelukket, at de ulovlige produkter  

 kan  

 tænkes anvendt i ikke kommercielle forhold.
 Ved  

 tilintetgørelse forstås destruktion af eksempelvis et produkt,  

 der krænker en  

 registreret brugsmodel. Tilintetgørelse kan tænkes anvendt  

 uanset, om de  

 ulovlige produkter har været i handlen.
 Ved Udlevering til  

 den forurettede forstås udlevering uden nogen form for godtgørelse  

 eller  

 vederlag til krænkeren.
 Foranstaltningerne  

 i bestemmelsen kan kun pålægges ved dom.
 Der er ikke med  

 denne ændring af reglerne tiltænkt en ændring af praksis i fogedforbudssager,  

 hvorefter fogedretten i medfør af RPL § 645, stk. 2 kan beslaglægge rørligt  

 gods med henblik på at sikre forbudets opretholdelse eller som led i en  

 bevissikringsundersøgelse ved krænkelse af immaterielle rettigheder.
 Forslaget til stk.  

 2 svarer stort set til den gældende patentlovs § 59, stk. 1, 1. pkt.  

 Forslaget  

 om at foranstaltninger i stk. 1 også gælder for materialer og redskaber, der  

 har været anvendt til ulovlig fremstilling af en patenteret opfindelse, har  

 til  

 formål at bringe bestemmelsen i overensstemmelse med direktivets art. 10,  

 stk.  

 1. Desuden omfatter forslaget apparater i lighed med den gældende  

 bestemmelse.
I stk. 3 er det  

 præciseret, at foranstaltninger efter stk. 1 skal gennemføres uden nogen form  

 for godtgørelse til krænkeren, medmindre særlige grunde taler herimod.
Dette  

 betyder, at den gældende bestemmelse om udlevering af den krænkende genstand  

 mod betaling af et vederlag til krænkeren udgår.
Det kan dog ikke afvises, at  

 der vil kunne opstå konkrete situationer, hvor foranstaltningerne foretages  

 med  

 en vis form for kompensation til krænkeren Forslaget til stk.  

 4 gennemfører proportionalitetshensynet i direktivets art. 10, stk. 3. I  

 modsætning til den gældende bestemmelse betyder dette, at retten vil kunne  

 træffe foranstaltninger over for personer i god tro, dog under hensyntagen  

 til  

 forholdet mellem krænkelsens omfang, de beordrede retsmidler og tredjemands  

 interesser, herunder navnlig forbrugere og privatpersoner, der har handlet i  

 god tro.
Forslaget til stk.  

 5 omfatter en mulighed for, at retten, når det er hensigtsmæssigt, i stedet  

 for  

 anvendelse af foranstaltningerne i stk. 1, kan meddele krænkeren tilladelse  

 til  

 at råde over de krænkende produkter, apparater, materialer og redskaber m.v.  

 i  

 registreringens gyldighedstid mod et rimeligt vederlag til den forurettede.  

 Bestemmelsen minder om den gældende bestemmelses stk. 2 men har et andet  

 sigte  

 end den gældende bestemmelse.
Bestemmelsen i forslaget til stk. 5 er kun  

 tiltænkt anvendt i de tilfælde, hvor en korrigerende foranstaltning ville  

 være  

 uforholdsmæssigt bebyrdende.
Betingelserne for anvendelse af bestemmelsen er,  

 at krænkeren har været i god tro, at foranstaltningerne efter stk. 1 ville  

 skade denne forholdsmæssigt meget, og at et rimeligt vederlag til den  

 forurettede forekommer tilfredsstillende.
Til § 57 Bestemmelsen svarer  

 til den gældende lovs § 42, men bestemmelsens ordlyd er ændret, så den svarer  

 til ordlyden i patentlovens § 60, og skal fortolkes i overensstemmelse med  

 denne.
Bestemmelsen  

 regulerer beskyttelsen af en frembringelse i perioden mellem indleveringen af  

 ansøgningen og frem til registreringen, den såkaldte provisoriske  

 beskyttelse.
Begrebet provisorisk beskyttelse kan bedst  

 forklares som en  

 foreløbig beskyttelse.
 Denne beskyttelse,  

 i form af ret til erstatning, svarer til den beskyttelse, som følger af den  

 Europæiske Patent Konventions artikel 67.
 Brugsmodelbeskyttelsen  

 omfatter alene det, som fremgår af brugsmodelkravene, som de var gældende, da  

 ansøgningen blev almindeligt tilgængelig.
Bestemmelsen må  

 anses for at have et mere begrænset anvendelse end den tilsvarende  

 beskyttelse  

 på patentområdet.
Til forskel fra patentområdet registreres  

 brugsmodelansøgninger ganske kort tid efter indleveringen.
Dette begrænser  

 den  

 periode, bestemmelsen regulerer til ganske få måneder, mens der på  

 patentområdet  

 kan være op til 3-4 år.
 Der sker dog som  

 udgangspunkt en hemmeligholdelse af den registrerede brugsmodel i 15 måneder,  

 jf. § 24. Hvis indehaver ønsker at påberåbe sig sin registrering inden den er  

 offentliggjort jf. § 24, følger det naturligt, at han skal gøre tredjemand  

 bekendt med indholdet jf. § 53.
 Stk. 3 betyder, at  

 erstatningskrav efter stk. 1 tidligst forældes 1 år efter registreringen.
Til § 58 Bestemmelsen er ny  

 og implementerer retshåndhævelsesdirektivets (2004/48/EF af 29. april 2004)  

 artikel 15 og vedrører offentliggørelse af domme.
Gældende dansk ret  

 indeholder ikke en bestemmelse om offentliggørelse af domme på det  

 immaterialretlige område.
Der findes kun få andre retsområder i dansk ret,  

 der  

 vedrører offentliggørelse af domme.
Forslaget til § 58  

 er nyt.
Forslaget har til formål at gennemføre direktivets artikel 15, der er  

 obligatorisk for medlemsstaterne.
Formålet med  

 bestemmelsen er at forhindre krænkelser ved at afskrække en fremtidig krænker  

 og fremme en øget bevidsthed hos den brede offentlighed.
Bestemmelsen har  

 således et præventivt formål.
Det foreslås i stk.  

 1, at retten, på begæring, kan bestemme, at dommen skal offentliggøres i sin  

 helhed eller i uddrag.
Det foreslås, at det i ordlyden præciseres, at det er  

 krænkeren, der er forpligtet til at offentliggøre dommen.
Dette fremgår ikke  

 direkte af ordlyden til direktivets artikel 15, men ligger implicit i  

 bestemmelsen.
 Det foreslås  

 desuden, at pligten til offentliggørelse kun vedrører domme og således ikke  

 kendelser i sager om fogedforbud og arrest.
 Det fremgår af  

 forslaget, at bestemmelsen om offentliggørelse af domme kun vedrører  

 civilretlige sager, da det kun omfatter domme, hvorved nogen findes skyldig  

 til  

 erstatning, tilintetgørelse med videre efter patentloven.
Forslaget til stk.  

 2 indebærer for det første, at offentliggørelsen skal ske for krænkerens  

 regning.
For det andet, at offentliggørelsen af dommen skal ske på en så  

 fremtrædende måde, som det med rimelighed kan forlanges.
Det betyder, at  

 retten  

 kan træffe afgørelse om, at offentliggørelsen i for eksempel et dagblad skal  

 ske med samme typer som dagbladets almindelige tekst.
Retten træffer  

 afgørelse  

 om offentliggørelsens form, placering med videre efter begæring fra  

 rettighedshaveren.
Offentliggørelsen  

 kan eksempelvis ske i dagblade, Brugsmodeltidende eller på internettet,  

 herunder på relevante websites, for eksempel krænkerens eller  

 rettighedshaverens hjemmeside.
Endvidere kan offentliggørelsen ske ved at  

 udsende en meddelelse om dommen via distributionslister til krænkerens  

 kunder.
Til § 59 Bestemmelsen svarer  

 indholdsmæssigt til den gældende lovs § 43, der indeholder en henvisning til  

 patentlovens § 63. Bestemmelsens ordlyd er ændret således, at den ikke blot  

 henviser til patentlovens § 63, men at denne er udskilt til en selvstændig  

 bestemmelse.  

 Der er således ikke sket en ændring af retstilstanden i forhold til den  

 gældende lov men blot en indskrivning af patentlovens fulde ordlyd.
Stk. 1 og 2 svarer  

 til patentlovens § 63, stk. 1-2 og skal fortolkes i overensstemmelse med  

 denne.  

 Bestemmelsen giver brugsmodelhaveren, licenshaveren med flere mulighed for at  

 varetage deres interesser i tilfælde af søgsmål vedrørende en  

 brugsmodelregistrering.
Bestemmelsen giver mulighed for at anlægge sag om hel  

 eller delvis udslettelse.
Med udslettelse menes at brugsmodellen begrænses  

 eller helt bortfalder.
Det har stor  

 betydning for licenshaver, at denne har mulighed for at varetage sine  

 interesser i forbindelse med søgsmål vedrørende brugsmodelregistreringen.
Det  

 foreskrives derfor i stk. 1, at licenstager skal gives meddelelse om  

 sagsanlægget i anbefalet brev.
 Sagsøger må overfor  

 retten godtgøre, at foreskrevne meddelelser er givet, ellers afvises sagen,  

 jf.  

 stk. 2.
Stk. 3 og 4 svarer  

 til patentlovens § 63, stk. 3-4, og skal fortolkes i overensstemmelse med  

 denne.
Bestemmelsen indeholder en forpligtelse for sagsøgte i en sag om  

 brugsmodelindgreb til at meddele patentmyndigheden og eventuelle licenstagere  

 om sagsøgte, vil nedlægge påstand om, at brugsmodelregistreringen kendes  

 ugyldig.
 Stk. 4 fastlægger,  

 at i sager om brugsmodelindgreb, som er anlagt af en licenshaver, kan  

 sagsøgte  

 tilstævne brugsmodelhaveren uden hensyn til dennes værneting og overfor denne  

 nedlægge påstand om, at brugsmodelregistreringen kendes ugyldig.
Til § 60 Bestemmelsen svarer  

 indholdsmæssigt til den gældende lovs § 38, der indeholder en henvisning til  

 patentlovens § 56 og 62. Bestemmelsens ordlyd er ændret således, at den ikke  

 blot henviser til patentlovens bestemmelser, men at disse er udskilt til  

 selvstændige bestemmelser i forslagets § 53 og 60. Der er således ikke sket  

 en  

 ændring af retstilstanden i forhold til den gældende lov men blot en  

 indskrivning af patentlovens bestemmelsers fulde ordlyd i selvstændige  

 paragraffer.
§ 60 svarer til  

 patentlovens § 62 og skal fortolkes i overensstemmelse med denne.  

 Bestemmelsen  

 er flyttet fra et selvstændigt kapitel i den gældende lov til kapitlet om  

 straf  

 og erstatningsansvar.
Patentloven følger samme systematik, og det er derfor  

 fundet hensigtsmæssigt at foretage denne ændring.
 Bestemmelsen vedrører  

 de situationer, hvor oplysningspligten efter forslagets § 53 ikke efterleves.  

 Herefter kan personer som ikke efterkommer deres pligt til at give  

 oplysninger  

 om brugsmodelrettigheder straffes med bøde og blive forpligtet til at yde  

 erstatning.
Til § 61 Bestemmelsen svarer  

 indholdsmæssigt til den gældende lovs § 44. Den gældende bestemmelse er  

 ganske  

 kortfattet men svarer til patentlovens § 64. Det anses for hensigtsmæssigt,  

 at  

 bestemmelserne har samme ordlyd som patentlovens § 64 for at modvirke  

 misforståelser  

 og for at anvende patentlovens mere omfattende beskrivelse af hvilke søgsmål,  

 der anlægges hvor.
Det foreslås som en konsekvens heraf, at bestemmelsen  

 udformes således, at den svarer til patentlovens § 64.
 Som hidtil synes  

 det hensigtsmæssigt at lade sager om brugsmodeller behandle af landsretten,  

 idet det vil betyde, at de involverede dommere som oftest vil have erfaring  

 med  

 denne type sager.
 Modsat patentloven  

 er reglen om domstolenes fremsendelse af domme, der vedrører  

 brugsmodelansøgninger  

 eller brugsmodelregistreringer, ikke udskilt til en selvstændig bestemmelse  

 men  

 medtaget i stk. 4, idet reglen falder naturligt sammen med resten af  

 bestemmelsen.
Til § 62 Bestemmelsen er ny  

 i forhold til den gældende lov.
Paragraffen svarer til patentlovens § 66.  

 Bestemmelsen vil finde anvendelse i de tilfælde, hvor Patent- og  

 Varemærkestyrelsen skønner, at en fuldmægtig er nødvendig af hensyn til  

 brugsmodelhaverens interesser, som ellers ikke vil blive varetaget på  

 betryggende vis.
Det kan for eksempel være i tilfælde, hvor fraværet af en  

 professionel rådgiver kan medføre tab af brugsmodelretten.
Indehaveren af en  

 brugsmodelregistrering kan for eksempel have behov for en fuldmægtig i  

 forbindelse  

 med behandlingen af en anmodning om prøvning.
I særlige tilfælde vil  

 indehaveren i stedet for udpegning af en fuldmægtig kunne anvise en  

 serviceadresse, hvortil korrespondance med videre kan sendes med frigørende  

 virkning.
 Der findes ingen  

 særlige regler til hvem der kan optræde som fuldmægtige for brugsmodelhaver.  

 Det  

 eneste krav er at der fremsendes en fuldmagt, som dokumenterer omfanget af  

 den  

 givne fuldmagt.
Til § 63 Bestemmelsen svarer  

 til den gældende lovs § 37, men for at sikre parallelitet til patentloven  

 foreslås ordlyden ændret, så den svarer til patentlovens § 67.
 Bestemmelsen er  

 desuden flyttet fra lovens kapitel 7 til kapitel 11 for at modsvare den  

 tilsvarende placering i patentloven.
Der er således ikke  

 sket en ændring af retstilstanden i forhold til den gældende lov men blot en  

 omformulering af bestemmelsens ordlyd.
Herefter kan afgørelser om  

 registrering  

 af licens, jf. § 40 og om genoprettelse efter §§ 66 og 67 påklages til  

 ankenævnet.
Klagen skal indgives senest 2 måneder efter adressaten har fået  

 underretning om afgørelsen.
Til § 64 Bestemmelsen svarer  

 til § 46 i den gældende lov men er ændret således, at ordlyden svarer til  

 patentlovens § 69. Bestemmelsen er dog tilpasset således at den tager hensyn  

 til de særegenheder der findes i loven, f.eks. at der ikke findes  

 indsigelser.  

 Bestemmelsen indeholder en bemyndigelse for økonomi- og erhvervsministeren  

 til  

 at fastlægge nærmere regler om brugsmodelansøgningers behandling.
Denne  

 bemyndigelse findes også i den gældende lov og danner udgangspunktet for  

 bekendtgørelsen om brugsmodelansøgningers og registrerede brugsmodellers  

 behandling.
Disse regler vil blive videreført i en kommende bekendtgørelse.
 Stk. 1 bemyndiger  

 ministeren til at fastlægge de nærmere regler for behandling af anmodninger  

 om  

 prøvning, om genoprettelse, om brugsmodelregistrets indretning, om  

 Brugsmodeltidendes  

 udgivelse, om udveksling af elektroniske data med patentmyndigheden med mere.  

 Bemyndigelsen er i dag udnyttet i bekendtgørelsen om brugsmodelansøgningers  

 og  

 registrerede brugsmodellers behandling, og vil blive videreført ved en  

 kommende  

 revision af bekendtgørelsen.
Stk. 2 bemyndiger  

 ministeren til at fastsætte regler, som betyder, at patentmyndigheden kan  

 godtage nyhedsundersøgelser, som har fundet sted ved tilsvarende myndighed i  

 et  

 andet land eller ved en international institution.
Også denne bemyndigelse er  

 i  

 dag udnyttet i bekendtgørelsen om brugsmodelansøgningers og registrerede  

 brugsmodellers behandling, og vil blive videreført ved en kommende revision  

 af  

 bekendtgørelsen.
Stk. 3 indebærer,  

 at Patent- og Varemærkestyrelsen kan kræve, at ansøgeren, såfremt denne har  

 indleveret en tilsvarende ansøgning i et andet land, fremsender en genpart af  

 skriftvekslingen med det andet lands myndighed.
Formålet er at optimere  

 sagsbehandlingen.
Til § 65 Bestemmelsen  

 modsvarer den gældende lovs § 45. Bestemmelsen giver Patent- og  

 Varemærkestyrelsen hjemmel til at påtage sig forskellige opgaver på  

 brugsmodelområdet.
Patent- og Varemærkestyrelsen vil desuden kunne afgive  

 udtalelser til brug for retssager.
I sådanne tilfælde kræves det, at begge  

 parter er indforstået hermed, eller at retten giver tilladelse hertil.  

 Økonomi-  

 og erhvervsministeren bemyndiges til at fastsætte nærmere regler herom.
I stk. 1 foreslås  

 der indsat en bestemmelse, der bemyndiger økonomi- og erhvervsministeren til  

 at  

 fastsætte gebyrer for rykkerskrivelser i forbindelse med disse opgaver.  

 Bestemmelsen er indsat på baggrund af bemærkningerne til tekstanmærkning nr.  

 100 til finansloven 2002 § 7, der fastsætter, at ministerierne ved revision  

 af  

 den relevante lovgivning indarbejder bestemmelser om opkrævning af  

 rykkergebyrer i den pågældende lovgivning.
Hidtil har Patent- og  

 Varemærkestyrelsen opkrævet gebyrer for rykkerskrivelser i servicesager med  

 hjemmel i tekstanmærkningen, men med den foreslåede ændring vil opkrævningen  

 ske med hjemmel i forslagets § 65, stk. 1.
I stk. 2 forslås  

 indsat en ny bestemmelse, der fastslår, at offentlighedsloven ikke gælder for  

 de serviceopgaver, der er nævnt i stk. 1. Det bemærkes dog, at reglerne om  

 egen  

 acces efter offentlighedslovens § 4, stk. 2 stadig finder anvendelse.  

 Bestemmelsen foreslås indsat for at sikre, at kunden i forbindelse med  

 serviceopgaver  

 er sikret diskretion.
En henvendelse om erhvervsservice vil normalt indeholde  

 en lang række interne oplysninger.
Disse oplysninger vil typisk dreje sig om  

 planer om produktudvikling, salgsfremstød, markedsføringsstrategi, fremtidige  

 samarbejdsplaner med andre virksomheder og lign.
Hertil kommer, at selve  

 henvendelsen  

 til Patent- og Varemærkestyrelsen om løsning af en opgave kan være en  

 selvstændig indikation om påtænkte markedsføringstiltag af interesse for  

 konkurrenter med særligt kendskab til markedet.
Med en generel udelukkelse af  

 aktindsigt opnår kunden sikkerhed for, at servicesagen ikke kommer til andres  

 kundskab.
Hvis kunden ikke på forhånd er sikret en sådan diskretion, er der  

 betydelig risiko for, at virksomhederne vil fravælge denne form for  

 erhvervsservice, og målet med Patent- og Varemærkestyrelsens erhvervsservice  

 vil derfor ikke blive nået.
Til § 66 Denne bestemmelse  

 indfører genoprettelsesinstituttet svarende til det, som kendes fra  

 patentloven.
Dette er en nyskabelse i forhold til den gældende brugsmodellov.  

 Erfaringen har imidlertid vist, at der også, for så vidt angår brugsmodeller,  

 er et stort ønske om at kunne genoprette rettigheder, som er bortfaldet ved  

 en  

 undskyldelig fejl.
Med forslaget indføres en bestemmelse som svarer til  

 patentlovens § 72.
Mange  

 brugsmodelansøgere er privatpersoner, som ikke har den samme erfaring med  

 overholdelse af frister som patentansøgere.
Derfor kan rettigheder bortfalde  

 som resultat af denne manglende erfaring.
Det følger af  

 bestemmelsen, at den brugsmodelansøger eller brugsmodelhaver, som vil lide  

 retstab, fordi denne ikke har overholdt en i loven fastsat frist, under  

 iagttagelse af en række formalia, vil have mulighed for at begære sin  

 rettighed  

 genoprettet.
Som i patentloven er der krav om, at ansøger eller indehaver  

 skal  

 have udvist al den omhu, som kunne kræves af den pågældende.
Om ansøger eller  

 indehaver har udvist den tilstrækkelige omhu beror på en konkret vurdering,  

 men  

 der må, ligesom inden for patentområdet, udvises en vis strenghed i  

 bedømmelsen, af hensyn til tredjemand og dennes mulige dispositioner.
 Bestemmelsen  

 omfatter som i patentloven også de tilfælde, hvor ansøgers fuldmægtig har  

 overskredet en frist.
Bestemmelsen er  

 ikke begrænset til de tilfælde, hvor undladelse af at iagttage en frist beror  

 på omstændigheder i forbindelse med, at en vis handling skulle foretages over  

 for patentmyndigheden.
Bestemmelsen gælder også sådanne omstændigheder, som  

 har  

 indvirket på forbindelsen mellem ansøger og dennes fuldmægtig.
Der kræves ved  

 bestemmelsen, at ansøger eller indehaver skal have lidt et retstab ved at  

 overskride en frist.
Dette indebærer, at fristoverskridelsen skal have haft  

 til  

 umiddelbar følge, at for eksempel en ansøgning er afslået eller at adgangen  

 til  

 at klage ikke kan udnyttes.
Hvis en ansøgning derimod blot er henlagt og kan  

 genoptages mod betaling af et gebyr, er der ikke lidt et retstab.
Begæringen om  

 genoprettelse skal indleveres senest 2 måneder efter, at den hindring, som  

 bevirkede fristoverskridelsen, er bortfaldet, dog senest 1 år efter fristens  

 udløb.
Denne frist beregnes efter det tidspunkt, hvor retstabet indtræder.  

 Dette betyder, at hvis en ansøgning henlægges og endeligt bortfalder efter 2  

 måneder, jf. lovforslaget § 20, beregnes fristen til at søge om genoprettelse  

 fra ansøgningens endelige henlæggelsesdato.
I forbindelse  

 hermed skal opmærksomheden henledes på lovforslagets § 39, stk. 3,  

 der er en direkte følge af Pariserkonventionens artikel 5bis om den såkaldte  

 »period of grace«.
I medfør heraf har såvel brugsmodelansøger som  

 brugsmodelhaver 6 måneder regnet fra den ordinære fristdag til at foretage  

 indbetaling af manglende gebyrer med forhøjelse.
Det betyder, at 12 måneders  

 perioden  

 angivet i § 66 først vil begynde efter udløbet af den i § 39,  

 stk. 3 fastsatte frist, og i realiteten vil det derfor være muligt at få  

 genoprettet en tabt rettighed, begrundet i manglende betaling af årsgebyrer,  

 i  

 helt op til 18 måneder.
Til § 67 Bestemmelsen er en  

 del af indførslen af muligheden for genoprettelse i brugsmodelloven og svarer  

 til patentlovens § 73. Herefter gives der mulighed for genoprettelse i de  

 tilfælde hvor ansøger ved videreførelse af en international  

 brugsmodelansøgning  

 (efter kapitel 3) har sprunget en frist.
Fristoverskridelsen skal skyldes  

 enten  

 krig, revolution, borgerlige uroligheder, strejke, naturkatastrofe eller  

 anden  

 lignende omstændighed på det sted, hvor afsenderen har sin virksomhed eller  

 opholder sig.
 Reglerne i bestemmelsen  

 gælder kun de frister, som er omtalt i lovforslagets § 29, som drejer sig om  

 videreførelse af internationale ansøgninger.
Hvis ansøger  

 godtgør, at betingelserne i bestemmelsen er opfyldt, skal rettigheden  

 genoprettes og ansøgningen anses som rettidigt videreført.
Bestemmelsen  

 indeholder ikke en vurdering af, om den rette omhu har været udvist men  

 derimod  

 krav om opfyldelse af visse mere objektive kriterier.
 Hvis betingelserne  

 i lovforslagets § 67 ikke er opfyldt, er der intet til hinder for, at  

 ansøgeren  

 anmoder om genoprettelse efter § 66.
Til § 68 Bestemmelsen er en  

 del af indførslen af muligheden for genoprettelse i brugsmodelloven og svarer  

 til patentlovens § 74.
 Det bestemmes i  

 denne paragraf, at såfremt en brugsmodelansøgning, som er blevet henlagt  

 eller  

 afslået eller såfremt en registrering er bortfaldet som følge af, at den  

 frist,  

 som omhandlet i § 66, stk. 1 og 2, ikke er overholdt og rettighederne  

 genoprettes, skal der udfærdiges bekendtgørelse herom.
 Hvis en ansøgning,  

 efter at være blevet offentlig tilgængelig, er henlagt, afslået eller  

 bortfaldet offentliggøres dette af patentmyndigheden, og det område af  

 teknikken, som registreringen vedrører, vil være til rådighed for almenheden.  

 Genoprettelse af disse rettigheder kræver derfor ny offentliggørelse.
Bestemmelsen i stk.  

 2 tager sigte på at beskytte tredjemand, som i tillid til at rettighederne  

 var  

 bortfaldet, har påbegyndt erhvervsmæssig udnyttelse af frembringelsen.
Der  

 gives derfor den pågældende mulighed for at fortsætte udnyttelsen, hvis han  

 var  

 i god tro, da udnyttelsen begyndte.
Stk. 3 vedrører  

 overdragelse af rettigheder efter stk. 2. Disse rettigheder kan herefter kun  

 overdrages sammen med den virksomhed udnyttelsen er knyttet til.
Det betyder  

 at  

 der ikke er mulighed for at frasælge en produktionsret som er opstået efter §  

 68, stk. 1, med mindre virksomheden overdrages i sin helhed samtidigt med.
Til § 69 Bestemmelsen svarer  

 til den gældende lovs § 46, stk. 2. Her foreslås det, at økonomi- og  

 erhvervsministeren bemyndiges til at fastsætte de gebyrer, som er nævnt i  

 lovforslaget.
Bemyndigelsen er i dag udnyttet i bekendtgørelsen om  

 brugsmodelansøgningers og registrerede brugsmodellers behandling, og vil  

 blive  

 videreført ved en kommende revision af bekendtgørelsen.
 Bemyndigelserne i den  

 gældende lovs § 46, stk. 1 og stk. 3 foreslås indarbejdet i den generelle  

 bemyndigelses bestemmelse i forslagets § 64.
Til § 70 Bestemmelsen svarer  

 til den gældende lovs § 2, stk. 2. Bestemmelsen bemyndiger økonomi- og  

 erhvervsministeren  

 til efter forhandlinger med Justitsministeren at fastsætte nærmere regler  

 for,  

 hvad der skal forstås ved krigsmateriel jf. lov om hemmelige patenter.  

 Bestemmelsen foreslås flyttet fra § 2, for at samle  

 bemyndigelsesbestemmelserne  

 mest muligt.
Bemyndigelsen er i dag udnyttet i bekendtgørelsen om  

 brugsmodelansøgningers  

 og registrerede brugsmodellers behandling, og vil blive videreført ved en  

 kommende revision af bekendtgørelsen.
Til § 71 Bestemmelsen svarer  

 til den gældende lovs § 48. Bestemmelsen regulerer mulighederne for rekurs i  

 situationer, hvor ministeren har delegeret kompetencer til Patent- og  

 Varemærkestyrelsen.
Ifølge bestemmelsen kan ministeren bestemme, at  

 afgørelser  

 truffet af styrelsen ikke kan indbringes for højere administrativ myndighed.
Til § 72 Bestemmelsen svarer  

 til den gældende lovs § 4, stk. 2. Bestemmelsen vedrører  

 EF-patentkonventionens  

 artikel 76 vedrørende forpligtelser for de nationale retter.
Bestemmelsen vil  

 ikke have en reel betydning, idet konventionen ikke er trådt i kraft og må  

 forventes erstattet af bestemmelser i den kommende EF-patent forordning.
Til § 73 Denne bestemmelse  

 svarer til § 33, stk. 2 i den gældende lov men på grund af de øvrige  

 ændringer  

 i lovforslagets § 48 og 49, er dette stykke udskilt til en selvstændig  

 paragraf  

 i § 73. Der sker ingen ændring i forhold til den gældende retstilstand.
Til § 74 Bestemmelsen  

 indeholder regler om lovens ikrafttræden, der er fastsat til den 1. januar  

 2007.
Stk. 2 indebærer at  

 de bestemmelser i loven som implementerer retshåndhævelsesdirektivet træder i  

 kraft tidligere end de øvrige bestemmelser, idet det anses hensigtsmæssig at  

 den samlede implementering af direktivet sker samtidigt.
Den øvrige  

 implementering af direktivet træder ligeledes i kraft 1. januar 2006. Det  

 forudsættes herefter, at de i bestemmelsen nævnte paragraffer kan anvendes på  

 afgørelser afsagt med hjemmel i den gældende lovs kapitel 9.
 Stk. 3 fastslår, at  

 den gældende brugsmodellov fortsat vil finde anvendelse på allerede  

 registrerede brugsmodeller og ansøgninger, som er indgivet til Patent- og  

 Varemærkestyrelsen inden lovens ikrafttræden.
Stk. 4 indebærer at  

 reglerne om genoprettelse finder anvendelse på ansøgninger som er indleveret  

 før ikrafttrædelsesdatoen.
Det vil således være muligt at få genoprettet  

 brugsmodelregistreringer som allerede er registreret ved lovens ikrafttræden.  

 Desuden vil reglerne om prøvning gælde for alle registrerede brugsmodeller,  

 således at muligheden for at begære udslettelse bortfalder med lovens  

 ikrafttræden også for eksisterende registreringer.
Til § 75 Loven gælder ikke  

 for Færøerne og Grønland men kan senere sættes i kraft ved kongelig  

 anordning.  

 Bestemmelsen er affattet i overensstemmelse med almindelige praksis med  

 hensyn  

 til Færøerne og Grønland.
 1)  

 Loven  

 indeholder bestemmelser, der gennemfører dele af Europa-Parlamentets og  

 Rådets  

 direktiv 2004/48/EF af 29. april 2004 om håndhævelsen af intellektuelle  

 ejendomsrettigheder (EU-Tidende 2004, L 195/15).
