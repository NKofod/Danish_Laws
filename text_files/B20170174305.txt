Bekendtgørelse om ændring af bekendtgørelse om tilskud til at fremme udbredelsen af elproduktionsanlæg med vedvarende energikilder § 1 I bekendtgørelse nr. 692 af 26. juni 2012 om tilskud til at fremme udbredelsen af elproduktionsanlæg med vedvarende energikilder foretages følgende ændringer:
 1. Indledningen affattes således:
»I medfør af § 49, stk. 5, § 50, stk. 5, § 57, stk. 1, § 68 og § 73, stk. 1, i lov om fremme af vedvarende energi, jf. lovbekendtgørelse nr. 1288 af 27. oktober 2016, som ændret ved lov nr. 1667 af 26. december 2017, og § 85 a, stk. 1, 3 og 4, i lov om elforsyning, jf. lovbekendtgørelse nr. 418 af 25. april 2016, fastsættes efter bemyndigelse i henhold til § 4, stk. 1, i bekendtgørelse nr. 1512 af 15. december 2017 om Energistyrelsens opgaver og beføjelser:« 2. I § 4, stk. 1, § 5, stk. 1, 1. pkt., § 8, stk. 1, 1. og 2. pkt., § 9, stk. 1, 2 og 5, 1. pkt., § 10, stk. 4, § 11 og § 12, stk. 1 og 2, ændres »Energinet.dk« til: »Energistyrelsen«.
3. I § 9, stk. 5, 2. pkt., udgår »Rapporten sendes til Energistyrelsen.« 4. § 13, stk. 1, affattes således:
»Energistyrelsens afgørelser efter denne bekendtgørelse kan ikke påklages til energi-, forsynings- og klimaministeren, jf. bekendtgørelse om Energistyrelsens opgaver og beføjelser.
Afgørelser kan påklages til Energiklagenævnet jf. § 89 i lov om elforsyning og § 66 i lov om fremme af vedvarende energi.« § 2 Bekendtgørelsen træder i kraft den 1. januar 2018.
