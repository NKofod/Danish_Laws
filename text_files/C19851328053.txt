Den 1. september 1984 trådte den nye bekendtgørelse nr. 384 af 17. juli  

 1984 fra justitsministeriet om indfangning og aflivning af herreløse katte i  

 kraft.
Hermed ophørte den tidligere ordning, i henhold til hvilken  

 politimesteren autoriserede kattefangere, ofte i et vist samarbejde med  

 kommunerne, idet det i så fald var kommunalt ansatte, der søgte og fik  

 autorisation.
De nye bestemmelser har hjemmel i dyreværnslovens § 16. Der  

 udstedes ikke mere autorisation, idet det kun er praktiserende dyrlæger, der  

 må foretage indfangning og aflivning. (Undtaget herfra er dog de tilfælde,  

 hvor herreløse katte på grund af sygdom eller tilskadekomst befinder sig i en  

 sådan tilstand, at det er åbenbart, at de af dyreværnsmæssige grunde bør  

 aflives straks.) Det er endvidere tilladt dyrlægerne at lade lægmand udføre  

 disse forretninger, såfremt det sker efter dyrlægernes instruktion og tilsyn.  

 Bestemmelserne angiver to slags forretninger:
 1. Indfangning med henblik på aflivning (kan kun ske  

 efter anmodning fra kommunen, medmindre aflivning må anses for påkrævet af  

 dyreværnsmæssige grunde).
 2. Indfangning med henblik på andre foranstaltninger  

 end aflivning (kan rekvireres af enhver og kan omfatte  

 katration/sterilisation, mærkning, behandling m.v.).
 Det bemærkes, at bestemmelserne er af ren dyreværnsmæssig karakter og ikke  

 berører bestemmelser nedlagt i jagtlov, lov om smitsomme husdyrsygsomme m.v.
 Indfangning :
Indfangning må kun ske ved benyttelse af kassefælder med et indre mål på  

 mindst 80 x 30 x 30 cm med længden som største mål.
De indvendige vægge skal  

 være uden skarpe kanter eller fremspring.
Da det også på afstand skal være  

 muligt at tilse fælderne m.h.t. evt. fangst skal mindst een af siderne i  

 fælden være trådnet eller gennemsigtigt materiale (plexiglas). Udløsning af  

 fælden må ikke beskadige katten ligesom det allerede ved opstilling af fælden  

 må søges sikret, at den ikke udsættes for hærværk og at de indfangne dyr ikke  

 udsættes for unødig gene fra personer eller omgivelser.
Det er således  

 nødvendigt at holde løbende opsyn med fælderne med inspektion mindst hver  

 tredie time.
Indfangne katte skal hurtigst muligt tildækkes med et tæppe over  

 fælden.
Transport af indfangede katte kan foregå ved benyttelse af fælden  

 eller særlig transportkasse idet tildækningen opretholdes.
Transporten bør  

 ikke have en varighed på mere end 1 time og skal straks efterfølges af  

 aflivning eller iværksættelse af anden foranstaltning.
Sker indfangning ikke  

 med henblik på aflivning bør den kun ske i samarbejde med rekvirenten ligesom  

 denne bør være med ved genudsætning, der naturligvis først kan ske når katten  

 efter evt. operation udviser normale livsytringer.
Det indskærpes, at der i forbindelse med indfangning uanset formål altid  

 skal foretages en undersøgelse af om katten ved eventuel mærkning eller andre  

 kendetegn umiddelbart kan sammenføres med en navngiven ejer, der i givet fald  

 bærer omkostningerne ved indfangning m.v.
Ligeledes skal det undersøges, om  

 katten har diende afkom.
I bekræftende fald skal katten straks genudsættes,  

 medmindre det sikres, alle kattens killinger er indfanget.
 Aflivning :
Aflivning kan i princippet foretages med skydning, gasning eller ved  

 indsprøjtning af midler, der er karakteriseret ved at medføre en hurtig og  

 smertefri bevidstløshed og død.
Sidstnævnte metode vil ofte være den  

 foretrukne.
Dyrlæger kan til personlig anvendelse ved aflivning af dyr rekvirere gifte  

 uden politiets påtegning af giftrekvisitionen.
Hvis en dyrlæge ønsker at lade  

 andre personer foretage aflivning af katte under anvendelse af gifte, skal  

 dyrlægen, som en forudsætning for at disse personer kan opnå politiets  

 påtegning på giftrekvisitioner, skriftligt afgive en erklæring om, at den  

 pågældende 1. er nøje instrueret om fremgangsmåden ved  

 indfangningen og aflivningen til sikring af at katten dræbes så hurtigt og  

 smertefrit som muligt, 2. er nøje instrueret om den påkrævede mængde,  

 indsprøjtningssted og andre forhold der tilgodeser at aflivning foregår på  

 den rette måde, 3. er nøje instrueret om gældende regler om giftes  

 opbevaring, jfr. §§ 38 og 39 i miljøministeriets bekendtgørelse nr. 408 af  

 17. september 1980 om klassificering, emballering, mærkning, salg og  

 opbevaring af farlige kemiske stoffer og produkter.
Dyrlægen skal føre ordnede optegnelser med angivelse af navn og adresse på  

 de personer til hvilke forannævnte instruktion er givet samt dato for  

 afgivelse af denne instruktion.
Endvidere skal dyrlægen føre tilsyn med de  

 personer, som af dyrlægen er betroet til aflivning af katte, for at sikre at  

 de givne instruktioner bliver efterlevet.
 Der gøres opmærksom på, at dyrlægen efter gældende regler ikke må udlevere  

 præparationer til aflivning foretaget af lægmand.
Udleveringsforbuddet gælder ikke alene injektionsopløsninger med indhold  

 af stoffer, der er optaget på miljøstyrelsens liste over farlige stoffer, men  

 også sådanne stoffer, der som lægemidler er undergivet receptpligt, men ikke  

 nødvendigvis er optaget på nævnte liste.
Baggrunden for dette er den, at der  

 tale om en teknisk anvendelse.
 Betaling :
Udgifterne i forbindelse med indfangning og aflivning eller anden  

 foranstaltning er det offentlige uvedkommende.
Den danske Dyrlægeforening har  

 med såvel Kommunernes Landsforening som Kattens Værn indgået aftaler om  

 honorarer og takster for de forretninger, der kan komme på tale.
