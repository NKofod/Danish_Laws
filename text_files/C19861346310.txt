 Til samtlige til eksport af fersk kød, fjerkræ og kødvarer autoriserede  

 virksomheder og dyrlægerne ved disse.
 Saudi Arabien.
 Udenrigsministeriet har meddelt, at Saudi Arabiens myndigheder ønsker en  

 væsentligt ændret formulering af certifikattilføjelsen vedrørende  

 radioaktivitet (jfr.cirkulæreskrivelse af 26. maj 1986, K.K. 1521-1986) og  

 samtidig ønsker analyseattest medsendt for hvert parti.
 Udenrigsministeriet forhandler for tiden sagen ud fra et ønske om at undgå  

 partiundersøgelse.
 Indtil videre tilrådes at benytte den hidtil anvendte tilføjelse, men det  

 anbefales, at virksomheden efter aftale med dyrlægen opbevarer en prøve af  

 pågældende parti til brug i tilfælde af, at kravet opretholdes og eventuelt  

 iværksættes med virkning for allerede afsendt partier.
 P.V.V.
