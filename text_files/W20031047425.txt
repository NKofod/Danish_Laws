Klage  

 over behandling af nyfødt i forbindelse med hjertelidelse og anlæggelse af  

 kateter Nævnet fandt grundlag for at kritisere afdelingslægen,  

 idet hun burde have konstateret, at der kun var 2 aortaklapper, samt have  

 beskrevet aorta, idet forsnævring (coarctatio) er en kendt og frygtet  

 komplikation.
 Nævnet lagde vægt på, at det fremgik af journalen den  

 27. april 2001, at afdelingslægen fandt en relativt stor, åben ductus og  

 foreslog medikamentel behandling heraf (indometacin). Videre fremgår det at  

 det  

 blev fundet forhøjet blodtryk i lungerne.
 Det var nævnets opfattelse, at forsnævring af aorta bør  

 udelukkes, før der planlægges lukning af ductus.
 Nævnet fandt ikke grundlag for at kritisere  

 reservelægen for anlæggelse kanylen i pulsåren i venstre albuebøjning, idet  

 tiden var knap og idet mere perifer og mindre risikabel placering af  

 arteriekanylen  

 ikke kunne gennemføres på det 990 gram store barn.
 Nævnet lagde vægt på, at patienten havde alvorlige  

 cirkulationsforstyrrelser i form af syreophobning, gråbleg ansigtsfarve,  

 besværet vejrtrækning, mislyd ved hjertet samt nedsat iltmætning i blodet.
 Nævnet fandt, at monitorering af hjerterytme,  

 vejrtrækning samt blodets iltindhold var nødvendig for at etablere korrekt  

 behandling.
 Nævnet fandt grundlag for at kritisere sygeplejersken,  

 idet hun burde have foranlediget fjernelse af kateteret straks den 30. april  

 2001.
 Nævnet lagde vægt på, at det fremgik af sygeplejerskens  

 udtalelse til sagen, at hun ved rapport den 30. april 2001 kl. 7.20 blev  

 informeret om, at venstre hånd og fingre på patienten var blålige og blege.  

 Videre fremgår det, at sygeplejersken tilså patienten den 30. april 2001 kl.  

 7.35 og fandt, at venstre hånd og fingre var blålige, men ikke blege, ligesom  

 sygeplejersken konstaterede, at det kateter, der var anlagt i pulsåren i  

 albuebøjningen med henblik på trykmåling, fungerede.
Nævnet lagde endvidere vægt på, at sygeplejersken var  

 mest stemt for straks at fjerne katetret, men besluttede først ved hjælp af  

 laborant at få taget blodprøver fra katetret, inden det blev fjernet.
Kl.  

 7.50  

 konstaterede sygeplejersken, at venstre hånd og fingre blev blege, nærmest  

 hvide, hvorfor sygeplejersken skyndte sig ved hjælp af laboranten at få taget  

 blodprøver og katetret blev fjernet.
 Det var nævnets opfattelse, at misfarvning og bleghed  

 omkring et A-kateter er udtryk for, at kateteret straks skal fjernes for at  

 undgå vævsdød.
