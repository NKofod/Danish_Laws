 I en hertil indsendt skrivelse har klubben spurgt, om automatspil om  

 spillemærker eller andre gevinster kan finde sted i klubbens lokaler, uden at  

 politiet har givet tilladelse dertil i medfør af § 26, stk. 1, i lov nr. 121  

 af 25. marts 1970 om hotel- og restaurationsvirksomhed m.v.
 Det er oplyst, at billardklubben har næringsbrev som restauratør og  

 hotelvært med alkoholbevilling, og at man har i sinde kun at give klubbens  

 medlemmer adgang til lokalerne.
 Politidirektøren i København har i sagens anledning udtalt, at han er mest  

 tilbøjelig til at antage, at bestemmelsen i § 26, stk. 1, i den nævnte lov  

 med hensyn til kravet om politiets tilladelse til automatspil om spillemønter  

 eller andre gevinster i restaurationer må omfatte ethvert lokale, i hvilket  

 der i medfør af næringsbrev som restautør og hotelvært drives  

 restaurationsvirksomhed.
 Handelsministeriet har tiltrådt politidirektørens udtalelse.
 I den anledning skal man meddele, at justitsministeriet kan henholde sig  

 til handelsministeriets udtalelse, men at spørgsmålets endelige afgørelse  

 henhører under domstolene.
