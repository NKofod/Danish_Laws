Bekendtgørelse om ændring af bekendtgørelse om undervisningskompetence i de gymnasiale uddannelser (Afgørelse om faglig kompetence, ansættelse af lærere, prøve i teoretisk pædagogikum) § 1 I bekendtgørelse nr. 18 af 14. januar 2009 om undervisningskompetence i de gymnasiale uddannelser (pædagogikumbekendtgørelsen) foretages følgende ændringer:
 1. § 4, stk. 1 , affattes således:
»§ 4. Skolens leder vurderer og beslutter ved ansættelse af en lærer på skolen, om læreren har faglig kompetence.« 2. § 5, stk. 2, 1. pkt. , affattes således:
»Stk. 2. I det enkelte fag er faglig kompetence betinget af et fagligt niveau, der i det væsentlige er erhvervet gennem et uddannelsesforløb, som er gennemført ved et universitet eller tilsvarende institution.
Det faglige niveau skal svare til et uddannelsesforløb på mindst 90 ECTS-point..« 3. § 6, stk. 1 , affattes således:
»§ 6. Lærere med faglig kompetence i henhold til §§ 4 og 5, som ansættes i en fast stilling, skal gennemføre pædagogikum inden for det første år af ansættelsen, jf. dog § 3, stk. 3. Fastansættelsen er betinget af, at læreren består pædagogikum.« 4. § 12, stk. 3, affattes således:
»Stk. 3. Universiteter, der er godkendt til udbud af teoretisk pædagogikum, jf. § 9, stk. 2, indstiller pædagogikumkandidaten til prøve.
Skolens leder sikrer, at kandidaten får den fornødne arbejdstid til prøven.
En kandidat, der har været forhindret i at gennemføre prøven på grund af dokumenteret sygdom eller ikke har bestået prøven, skal have mulighed for at aflægge prøven eller aflægge prøven på ny, jf. stk. 2. Kandidaten har tre prøveforsøg.« 5. I § 15, stk. 3, nr. 2 , indsættes efter »tilbud om reeksamination«: »ved den første prøve«.
6. I § 17, stk. 1, nr. 2 , indsættes efter »uddannelse«: »jf. §§ 4 og 5,« 7. § 27 affattes således:
»§ 27. En lærer uden undervisningskompetence, der har faglig kompetence efter §§ 4 og 5, og som har undervisningserfaring af betydelig varighed og omfang i faget på gymnasialt eller højere niveau, kan af skolens leder tildeles undervisningskompetence, når vedkommende har gennemført kursus i fagdidaktik i faget og i fagligt samspil.« 8. I § 28, stk. 1 , og tre steder i stk. 2 , samt i § 29, stk. 1 , ændres »CIRIUS« til: »Styrelsen for International Uddannelse«.
§ 2 Bekendtgørelsen træder i kraft den 1. august 2010 og har virkning for lærere, der er ansat den 1. august 2010 eller senere.
