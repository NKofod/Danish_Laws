Fremsat den 28. marts 2000 af  

 Inge Refshauge (DF), Kristian Thulesen Dahl (DF),  

 Pia Kjærsgaard (DF),  

 Birthe Skaarup (DF) og Peter Skaarup (DF) Forslag til folketingsbeslutning om legitimationskort til alle i ældreplejen Folketinget pålægger regeringen inden 1.  

 januar 2001 at fremsætte lovforslag om indførelse af et ensartet  

 og landsdækkende legitimationskort til brug for ansatte i den kommunale  

 servicesektor, der aflægger besøg i hjemmet hos ældre.
Bemærkninger til forslaget Forslagsstillerne er af den opfattelse, at  

 der må gøres en betydelig indsats for at sikre vore ældre  

 medborgere mod at blive udsat for tricktyve.
Derfor mener forslagsstillerne,  

 at der må indføres et landsdækkende legitimationskort til  

 brug for ansatte i den kommunale servicesektor, der aflægger  

 ældre besøg i hjemmet.
Torsdag den 24. februar 2000 dukkede hjemmehjælper  

 nummer 100 op hos den 88-årige folkepensionist Jens Peter Petersen i  

 Skibhuskvarteret i Odense.
Hundrede forskellige hjemmehjælpere på  

 blot to et halvt år er for meget, men desværre ikke atypisk for  

 situationen på hjemmehjælpsområdet i landets kommuner.
Det er indlysende, at en ny hjemmehjælper i tide og  

 utide er dybt forvirrende for ældre.
Derfor forekommer det også,  

 at tricktyve udnytter situationen med de ofte mange forskellige  

 hjemmehjælpere, der kommer til døren, til under foregivende af  

 at være en Tricktyverierne har gennem de seneste år fyldt  

 avisernes spalter, ofte med tragiske eksempler på tricktyverier hos  

 ældre medborgere.
Ofte franarres de ældre betydelige  

 værdier, hvorimod voldstilfælde hidtil heldigvis har været  

 få.
Men den ældre, der har været udsat for tricktyveriet,  

 sidder ofte skræmt tilbage med en uhyggelig oplevelse.
Konsekvenserne  

 er ofte, at de ældre ikke tør gå på gaden, fordi  

 tricktyve og tasketyverier hører til blandt det, som ældre  

 medborgere er mest bange for.
Flere kampagner for at få de ældre til at  

 sætte pengene i banken har hidtil ikke været den store succes.  

 Mange ældre har ingen tillid til bankerne.
De forstår sig ikke  

 på moderne dankort, budgetkonti og svært forståelige  

 kontoudtog og vil heller ikke betale de årlige  

 administrationsomkostninger.
Men der kan også være andre grunde til, at  

 mange ældre kommer til at ligge inde med betydelige summer hjemme.  

 Ældre er ofte meget sparsommelige og kan leve på en sten.
En  

 opsparing under hovedpuden på 1.000 kroner om måneden kan godt  

 forekomme.
Hertil kommer, at hvis boligtilskud, medicintilskud osv.  

 nedtrappes eller forsvinder ved en vis egenformue, animerer det ofte blot  

 yderligere den ældre til at gemme pengene hjemme.
 Forslaget om legitimationskort til hjemmehjælpere er  

 senest blevet aktualiseret af, at Ældre Sagen i midten af marts  

 måned 2000 har foreslået, at der indføres et  

 landsdækkende legitimationskort til hjemmehjælpere.
Det er forslagsstillernes tanke, at regeringen tager  

 initiativ til udformning af et stort, tydeligt og anvendeligt  

 legitimationskort, der skal bæres af alle i den kommunale  

 servicesektor, som regel hjemmehjælpere, der kommer på  

 besøg i ældres hjem.
Forslagsstillerne vil overlade det til  

 regeringen at bedømme, om andre personalegrupper også skal  

 udstyres med legitimationskort.
Kortet må gerne være udformet  

 på en måde, så det selv for svagtseende kan genkendes og  

 være monteret i en kæde, der gør, at det kan stikkes  

 gennem brevsprækken til godkendelse hos den ældre, inden  

 døren åbnes.
Forslagsstillernes parti, Dansk Folkeparti, har ved en  

 tidligere lejlighed i Københavns Borgerrepræsentation fremlagt  

 ideen om et stort og tydeligt legitimationskort.
Spørgsmål af 7.  

 maj 1998 stillet af medlem af Borgerrepræsentationen og medlem af  

 Folketinget Peter Skaarup (DF) og sundhedsborgmester Peter Martinussens svar  

 af 23. juni 1998 om emnet er optrykt som bilag.
Skriftlig fremsættelse Inge Refshauge (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om legitimationskort  

 til alle i ældreplejen.
(Beslutningsforslag nr.
B 133).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag København, den 7. maj 1998 Spørgsmål:
Til: Sundhedsborgmester Peter Martinussen Af: Peter Skaarup, Dansk Folkeparti Vil sundhedsborgmesteren i forbindelse med den  

 påtænkte uniformering af hjemmehjælperne ved  

 Københavns Kommune overveje, om der ved samme lejlighed kunne  

 indføres et stort og tydeligt legitimationskort, som pensionisterne  

 let kan genkende og stole på, og gerne udforme både uniform og  

 legitimationskort på en måde der med tydelighed viser, at  

 personen i uniformen er identisk med personen på  

 legitimationskortet? Begrundelse:
 Spørgeren er optaget af, at vore ældre  

 medborgere der modtager service fra kommunen i form af hjemmehjælp, nu  

 også modtager service fra en person der uden nogen tvivl er udsendt fra  

 kommunen og hvor pensionisten kan være tryg ved situationen og stole  

 100 pct. på den pågældende person.
 Dansk Folkeparti er optaget af, at de modbydelige  

 tricktyverier hos ældre pensionister stoppes og at foranstaltningerne  

 kan være en kombination af en uniformering med tilhørende  

 tydeligt legitimationskort af hjemmehjælperne, samt et  

 forudgående grundigt persontjek ved ansættelsen, hvor der stilles  

 et naturligt og logisk krav om en blank straffeattest.
 Svar:
Københavns Kommune.
Sundheds- og Omsorgsudvalget.
Borgmesteren.
Dato: 23. juni 1998. J.nr.
SOU 64/98 Du har stillet følgende spørgsmål til  

 mig:
Vil sundhedsborgmesteren i forbindelse med den  

 påtænkte uniformering af hjemmehjælperne ved  

 Københavns Kommune overveje, om der ved samme lejlighed kunne  

 indføres et stort og tydeligt legitimationskort, som pensionisterne  

 let kan genkende og stole på, og gerne udforme både uniform og  

 legitimationskort på en måde der med tydelighed viser, at  

 personen i uniformen er identisk med personen på  

 legitimationskortet? Spørgsmålet har den 22. juni 1998 været  

 behandlet på Sundheds- og Omsorgsudvalgets møde.
 Udvalget har vedtaget følgende besvarelse:
 Alle, der i dag i BR-kommunen udfører  

 hjemmehjælpsarbejde, er forsynet med legitimationskort, hvor farven  

 angiver den enkeltes stillingsbetegnelse.
 Sundhedsforvaltningen arbejder for tiden med design af et  

 helt nyt legitimationskort, der skal være ens for alle forvaltningens  

 medarbejdere og i øvrigt være så læsbart som  

 overhovedet muligt.
I forbindelse med indførelse af det nye kort, vil  

 samtlige hjemmehjælpsmodtagere blive skriftligt orienteret herom.
Det  

 vil herunder blive pointeret, hvor vigtigt det er, altid at forlange at se  

 legitimationskort, når de får besøg af en medarbejder, de  

 ikke kender.
 Samtidig vil det over for personalet på ny blive  

 meddelt, at legitimationskortet altid uopfordret skal vises ved de  

 første henvendelser til et hjem.
 Det nye kort, der bliver lamineret, kan bæres  

 synligt på kroppen uafhængig af, om medarbejderen er uniformeret  

 eller ej.
