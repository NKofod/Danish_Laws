Holdingreglerne - Holdingreglerne, -  ligningslovens § 16 B, stk. 2-5 Ligningsrådet blev anmodet om bindende  

 forhåndsbesked om følgende:
1. Vil personen A's salg af anparter i selskabet T ApS i  

 indkomståret 1992 være omfattet af holdingreglerne, såfremt  

 A, som allerede i foråret 1992 sammen med tre familiemedlemmer havde  

 solgt 24,9 pct. af anparterne i T ApS til M A-S, senere i 1992 sælger  

 anparter i T ApS til D A/S, et 100 pct. ejet datterselskab af M A/S? 2. Vil A's salg af anparter til M A/S og D A/S i 1992  

 blive omfattet af holdingreglerne, hvis D A/S i 1993 eller senere  

 sælger sine anparter i T ApS til M A/S og/eller A sælger sine  

 resterende anparter i T ApS til M A/S? Sagens omstændigheder var følgende:
A, der var ejer af 35,2 pct. af anparterne i T ApS, havde  

 i foråret 1992 sammen med tre familie medlemmer, en søn, en  

 datter og en fætter, solgt i alt 24,9 pct. af disse anparter til det af  

 dem uafhængige selskab M A/S.
Parterne aftalte samtidig, at  

 køber i indkomståret 1992 skattemæssigt ikke måtte  

 blive holdingselskab for T ApS.
A overvejede nu at sælge en del af sin resterende  

 beholdning af anparter i T ApS til D A/S, som var et 100 pct. ejet  

 datterselskab af M A/S.
Dette salg skulle ske inden udgangen af 1992. D A/S  

 ville heller ikke for indkomståret 1992 opnå status som  

 holdingselskab for T ApS.
Det var herefter tanken, at A og/eller D A/S i 1993  

 eller senere ville sælge deres respektive beholdninger af anparter i T  

 ApS til M A/S.
 Ligningsrådet svarede, i overensstemmelse med en  

 udtalelse fra den kommunale skattemyndighed, at A's to salg i 1992 af  

 anparter i det samme selskab til to af ham uafhængige koncernselskaber,  

 som hver især i det pågældende indkomstår ikke blev  

 ejer af 25 pct. eller derover af kapitalen i T ApS, ikke ville være  

 omfattet af holdingreglerne i ligningslovens § 16 B, stk. 2-5.
 Senere salg som forudsat i spørgsmål 2 fandt  

 Ligningsrådet heller ikke ville bringe A's salg i 1992 ind under  

 bestemmelserne i ligningslovens § 16 B, stk. 2-5.
