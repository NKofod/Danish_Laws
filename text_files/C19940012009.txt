 I medfør af afskrivningslovens § 30, stk. 3, varelagerlovens § 7 og  

 husdyrsbesætningslovens § 5 bemyndiger Ligningsrådet hermed de lignende  

 myndigheder til at tillade ændring af af- og nedskrivninger efter  

 nedenstående retningslinier.
1. Når indkomstansættelsen ændres 1.1. Påtænker ligningsmyndigheden at forhøje eller nedsætte den  

 selvangivne eller ansatte indkomst, har den skattepligtige adgang til inden  

 for lovens rammer at få ændret af- og nedskrivninger i et sådant omfang, at  

 den skattemæssige effekt af den påtænkte ændring udlignes helt eller delvist.
 1.2. Den skattepligtige skal gøres opmærksom på adgangen til at få ændret  

 af- og nedskrivninger.
 1.3. Er ansættelsen påklaget til skatteankenævnet og anmoder klageren  

 under behandling af klagesagen om ændring af af- og nedskrivninger,  

 gennemfører skatteankenævnet ændringen efter samme retningslinier som anført  

 under punkt 1.1.
 1.4. Er ansættelsen påklaget til Landsskatteretten og anmoder klageren  

 under behandling af klagesagen om ændring af af- og nedskrivninger,  

 gennemfører den ligningsmyndighed, der har foretaget den påklagede  

 ansættelse, ændringen efter samme retningslinier som anført under punkt 1.1.  

 Landskatteretten underrettes om ændringen.
2. Når indkomstansættelsen ikke er ændret 2.1. Den skattepligtige har adgang til inden for lovens rammer at ændre  

 af- og nedskrivninger, hvis ansøgning herom indgives til  

 ligningsmyndighederne senest 3 måneder efter fristen for indgivelse af  

 selvangivelse for det pågældende indkomstår.
 2.2. Indgives ansøgningen på et senere tidspunkt, har den skattepligtige  

 adgang til efterfølgende ændring af af- og nedskrivninger, hvis  

 ligningsmyndigheden skønner, at der er tale om at berigtige fejl eller  

 forglemmelser, som var åbenbare på tidspunktet for udarbejdelsen af  

 selvangivelsen for det pågældende indkomstår.
 Som udgangspunkt er der tale om en åbenbar fejl, hvis det på  

 selvangivelsestidspunktet stod klart, at foretagne af- og nedskrivninger var  

 uden skattemæssig effekt, eller at undladte afskrivninger ikke kunne udnyttes  

 på et senere tidspunkt.
 Ansøgninger kan ikke forventes imødekommet, hvis ansøgningen er begrundet  

 i:
3. Begrænsninger i bemyndigelsen 3.1. Ligningsmyndighedernes bemyndigelse i henhold til cirkulæret omfatter  

 ikke efterfølgende ændring af af- og nedskrivninger, hvis virksomheden er  

 ophørt eller der foreligger bødegivende forhold.
Endvidere omfatter  

 bemyndigelsen ikke efterfølgende ændring af afskrivninger, hvis aktivet er  

 afhændet, og der er foretaget en endelig avanceopgørelse.
 3.2. Bemyndigelsen efter pkt. 2.2. omfatter ikke ansøgninger, som indgives  

 senere end 3 år efter udløbet af det pågældende indkomstår.
3.3. Efterfølgende af- og nedskrivninger kan i disse tilfælde kun tillades  

 af Ligningsrådet.
Ansøgninger til Ligningsrådet skal indsendes til  

 ligningsmyndigheden, som afgiver sin udtalelse til told- og skatteregionen.
4. Klageadgang Hvor ligningsmyndigheden ikke fuldt ud imødekommer ansøgningen, kan  

 afgørelsen påklages til Ligningsrådet.
Klagen indsendes til  

 ligningsmyndigheden, som afgiver sin udtalelse til told- og skatteregionen.
5. Ikrafttræden Cirkulæret har virkning for ansøgninger, der modtages 1. juli 1994 eller  

 senere.
Samtidig ophæves cirkulære 1992-12.
