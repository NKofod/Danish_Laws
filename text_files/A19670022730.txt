 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Regeringen kan afslutte overenskomster med andre  

 stater om fælles grænseekspedition.
 § 2.  I overensstemmelse med reglerne i sådanne  

 overenskomster kan den ene stats grænsefunktionærer på et afgrænset område af  

 den anden stats territorium udføre grænseekspedition, herunder foretage  

 beslaglæggelse og anholdelse, efter reglerne i den førstnævnte stats  

 lovgivning.
 Stk. 2.  En fremmed stats grænsefunktionærer kan dog  

 ikke anholde danske statsborgere på dansk territorium.
 § 3.  Bestemmelserne i borgerlig straffelovs §§ 119,  

 120, 121, 122, 124 og 125 om forbrydelser mod den offentlige myndighed finder  

 også anvendelse, når forholdet er begået mod en medkontraherende stats  

 myndighed under udførelse af grænseekspedition på dansk område i henhold til  

 overenskomst.
 Givet på Christiansborg slot, den 3.  

 juni 1967.
 Under Vor Kongelige Hånd og Segl.
 FREDERIK R.
/K.
Axel Nielsen.
