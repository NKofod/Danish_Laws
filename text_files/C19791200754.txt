 Med henvisning til biskoppens skrivelse af 30. november 1979 vedrørende  

 betjening af præsteembeder i tilfælde hvor vedkommende præst har  

 tjenestefrihed på grund af barselsorlov, skal man meddele, at spørgsmålet har  

 været genstand for forhandling med Den danske Præsteforening.
 Ministeriet har som retningslinie tiltrådt, at præsteembeder under  

 præsters barselsorlov kan betjenes af tjenstledige præster eller andre  

 præster, der ikke oppebærer rådighedstillæg, såfremt det findes begrundet i  

 de arbejdsbyrder, der i forvejen er pålagt præsterne i de omliggende  

 pastorater.
 Efter sagens anledning bemærkes, at det er en selvfølge, at der ikke kan  

 tillægges præster, der oppebærer rådighedstillæg, særligt honorar for  

 vakancebetjening af den omhandlede art.
 P.M.V.
Maria Topp /Ellinor Bagger fm.
 Biskoppen over Århus stift.
