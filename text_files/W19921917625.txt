Ved optællingen af de forudgående 18 kalendermåneder til brug for  

 vurdering af varighedsbegrænsningen kan der ikke bortses fra nogen periode,  

 fx fængselsophold.
Varighedsbegrænsningen var som følge heraf ikke indtrådt.
 SAGSFREMSTILLING:
 Kommunen traf afgørelse om, at dagpengeudbetalingen skulle ophøre pr. 31.  

 marts 1992, idet forvaltningen ikke fandt, at udbetalingen kunne forlænges,  

 da det ikke var overvejende sandsynligt, at revalidering ville blive  

 iværksat, og da der til trods for lægebehandling ikke var sikker forventning  

 om, at lønmodtageren ville kunne blive fuldt arbejdsdygtig igen.
Den pågældende var sygemeldt fra den 1. august 1990. Kommunen havde den  

 29. maj 1991 meddelt, at udbetalingen af dagpenge ville ophøre ved  

 varighedsbegrænsningens indtræden den 31. august 1991. Da han påbegyndte  

 afsoning af fængselsstraf den 19. juli 1991, ophørte udbetalingen af dagpenge  

 dog fra denne dato.
Dagpengeudbetalingen blev genoptaget fra løsladelsen fra  

 fængslet den 25. februar 1992.
Udbetalingen blev stoppet påny den 31. marts 1992, da kommunen fandt, at  

 varighedsbegrænsningen for dagpengeudbetaling indtrådte på dette tidspunkt,  

 når sygeperioden før fængselsperioden blev talt med og idet der blev set bort  

 fra fængselsopholdet ved optællingen af de forudgående 18 måneder.
Kommunen  

 lagde herved vægt på, at den pågældende ikke havde været arbejdsdygtig i  

 fængselsperioden.
 AFGØRELSE:
 Lønmodtageren havde ret til sygedagpenge udover den 31. marts 1992, idet  

 han fortsat var fuldt uarbejdsdygtig på grund af sygdom, og  

 varighedsbegrænsningen for udbetaling af sygedagpenge ikke var indtrådt på  

 dette tidspunkt, jf. dagpengelovens § 5, stk. 1 og § 22, stk. 1.
 Dagpengeudvalget traf herved afgørelse om, at lønmodtageren havde ret til  

 genoptagelse af dagpengeudbetalingen efter løsladelsen, idet han havde været  

 fuldt uarbejdsdygtig under hele fængselsopholdet og beskæftigelseskravet  

 således var opfyldt ved sygdommens indtræden.
 Dagpengeudvalget traf endvidere afgørelse om, at varighedsbegrænsningen  

 ikke var indtrådt den 31. marts 1992, idet der ikke var grundlag for at se  

 bort fra perioden med fængselsophold ved optællingen af de forudgående 18  

 måneder.
 Dagpengeudvalget ændrede således kommunens afgørelse.
 Der blev ikke ved Dagpengeudvalgets afgørelse taget stilling til, hvor  

 længe der kunne udbetales sygedagpenge udover den 31. marts 1992.
