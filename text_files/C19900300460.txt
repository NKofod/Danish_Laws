Opbygning af sikkerhedsorganisation inden for det offentlige Indholdsfortegnelse Indledning 1. Område 2. Hovedtyper af virksomheder inden for det offentlige område 2.1 Kommuner og amtskommuner 2.2 Statslige institutioner 2.3 Selvejende institutioner 2.4 Ansatte, der arbejder i eget hjem 3. Sikkerhedsgruppen 3.1 Sikkerhedsgruppen i primær kommuner, amtskommuner og  

 magistratskommuner 3.1.1 Alment 3.1.2 Daginstitutioner, skoler o.l.
 3.1.3 Laboratorier, rense- og forbrændingsanlæg, hospitaler, plejehjem  

 m.v.
 3.1.4 Vejvæsen, gartnere, hjemmehjælp m.v.
3.1.5 Kontor- eller administrativt arbejde 3.2 Sikkerhedsgruppen i statslige institutioner 3.2.1 Kontor- eller administrative irksomheder 3.2.2 Virksomheder generelt 3.3 Fælles sikkerhedsgruppe ved geografisk adskillelse 4. Sikkerhedsudvalg og hovedsikkerhedsudvalg 4.1 Sikkerhedsudvalg 4.1.1 I små kommuner 4.1.2 I større kommuner 4.1.3 I amtskommuner 4.1.4 I statsinstitutioner 4.2 Hovedsikkerhedsudvalg 4.3 Daglig leder 4.4 Møder 5. Modeller Indledning Arbejdsministeriets bekendtgørelse nr. 392 af 10. august 1978 om  

 virksomhedernes sikkerheds- og sundhedsarbejde giver regler for, hvordan  

 dette arbejde skal sættes i system og bringes til at fungere.
 At-anvisning nr. 6.1.0.1 om virksomhedernes sikkerheds- og sundhedsarbejde  

 (der afløser publikation nr. 81) giver vejledende retningslinier for hele  

 sikkerhedsarbejdets opbygning og funktion, og den omfatter også offentlige  

 virksomheder.
 Denne anvisning om opbygning af sikkerhedsorganisation inden for det  

 offentlige (der afløser et tillæg herom til publ. nr. 81) giver yderligere  

 vejledning specielt for dette område, herunder navnlig kommuner og  

 amtskommuner.
1. Område Anvisningen finder i første række anvendelse på kommuner og amtskommuner  

 og kan kun i begrænset omfang anvendes på magistratskommuner, DSB og P&T,  

 hvor den specielt ikke kan anvendes, for så vidt angår sikkerhedsudvalg og  

 hovedsikkerhedsudvalg.
 Principperne i anvisningen, især vedrørende kontor- og administrative  

 virksomheder og vedrørende fælles sikkerhedsgruppe ved geografisk  

 adskillelse, finder også anvendelse på private virksomheder, fx banker og  

 forsikringsselskaber.
 Det bemærkes i øvrigt, at såvel oprettelse som ændringer eller justeringer  

 af sikkerhedsorganisation forudsætter drøftelse mellem de berørte parter på  

 virksomheden.
2. Hovedtyper af virksomheder inden for det offentlige  

 område 2.1 Kommuner og amtskommuner er omfattet af reglerne om virksomheder generelt  

 i anvisning nr. 6.1.0.1, pkt. 1.5, idet det største antal ansatte i en  

 kommune har arbejdsopgaver inden for vejvæsen, sundhedsvæsen m.v.
Hertil  

 kommer, at en kommune med hensyn til opbygning af sikkerhedsorganisation  

 betragtes som en virksomhed.
2.2 Statslige institutioner inden for centraladministrationen vil som  

 hovedregel være omfattet af reglerne om kontor- eller administrative  

 virksomheder, pkt. 1.6. I det omfang statslig virksomhed, fx DSB, P&T,  

 universiteter, hospitaler, statsgymnasier o.l. hører under virksomheder  

 generelt, vil det anførte om det kommunale i et vist omfang kunne anvendes.
2.3 Selvejende institutioner, foreninger, fonde, oplysningsforbund o.l. er  

 selvstændige juridiske personer.
Som eksempel kan nævnes selvejende  

 seminarier, gymnasier, børnehaver og plejehjem.
Sådanne virksomheder skal  

 oprette selvstændige sikkerhedsorganisationer efter de sædvanlige regler.
 Uanset dette kan der efter drøftelse i det enkelte tilfælde etableres  

 sikkerhedsorganisation fælles med fx kommunens sikkerhedsorganisation, uden  

 at Arbejdstilsynets kredse vil gøre indsigelse herimod.
Det bemærkes videre, at personer, der ikke får løn eller andet vederlag,  

 ikke er omfattet af reglerne, selv om de udfører arbejde for en kommune eller  

 anden offentlig virksomhed.
Det drejer sig fx om frivillige medlemmer af  

 civilforsvaret eller om særlige grupper på institutioner.
2.4 Ansatte, der arbejder i eget hjem For disse, fx dagplejemødre, gælder kun reglerne om sikkerhedsudvalgets  

 rådgivende virksomhed.
 Sikkerhedsudvalget rådgiver om evt. sikkerheds- eller sundhedsmæssige  

 spørgsmål på området, fx vedrørende hensigtsmæssig indretning af  

 arbejdspladsen, ergonomiske forhold samt brug af hjælpemidler.
 Udvalget sikrer endvidere, at arbejdsmiljømæssige forhold inddrages i  

 planlægningen inden for området, fx i forbindelse med udarbejdelse af  

 retningslinier for oprettelse af nye dagplejer, ved visitation og normalt  

 tilsyn, herunder at der gives fornøden instruktion af ansatte.
 Derimod er der ikke krav om og pligt til, at ansatte i dagplejeområdet  

 vælger sikkerhedsrepræsentant.
 Adskillige kommuner har uanset dette ladet ansatte på dagplejeområdet  

 vælge sikkerhedsrepræsentant, som sammen med lederen af dagplejen indgår i  

 sikkerhedsorganisationen.
3. Sikkerhedsgruppen 3.1 Sikkerhedsgruppen i primær kommuner, amtskommuner og  

 magistratskommuner 3.1.1 Alment Hovedreglen er, at der skal oprettes sikkerhedsgruppe i hver afdeling  

 eller hvert arbejdslederområde, se anvisning nr. 6.1.0.1, pkt. 2.2.1.
 Afdelinger eller arbejdsområder (arbejdslederområder) med hver 1 til 9  

 ansatte kan dog organiseres i en fælles sikkerhedsgruppe eller tilsluttes en  

 i øvrigt eksisterende gruppe.
 Det samme gælder for afdelinger eller arbejds(leder)områder, hvor de  

 ansatte udelukkende eller hovedsagelig er beskæftiget med kontor- eller  

 administrativt arbejde, uanset om antallet er over 9 i den enkelte afdeling.
Det afhænger af afdelingernes eller arbejdsområdernes art, størrelse,  

 geografiske samhørighed og den risiko, de ansatte er udsat for, om  

 sikkerhedsarbejdet bliver mest effektivt med selvstændige sikkerhedsgrupper  

 eller en fælles gruppe.
Det er en forudsætning, at der er enighed mellem de  

 berørte parter om organiseringen i fælles sikkerhedsgrupper.
I modsat fald må  

 parterne begrunde deres synspunkter over for Arbejdstilsynskredsen, der  

 herefter træffer afgørelse.
 Arbejdstilsynet vil her inden for rammerne af bekendtgørelsen om  

 virksomhedernes sikkerheds- og sundhedsarbejde, og i øvrigt ud fra en konkret  

 vurdering, lægge vægt på følgende vejledende normer:
 3.1.2 Daginstitutioner, skoler o.l.
 Arbejdstilsynet anser det på baggrund af arbejdets art normalt for  

 tilstrækkeligt, at fx flere daginstitutioner, med under 10 ansatte i den  

 enkelte institution, danner fælles sikkerhedsgruppe, selv om de ligger  

 geografisk adskilt, bortset fra meget afsides beliggenhed, fx på en ø.  

 Daginstitutioner med under 10 ansatte kan også tilsluttes sikkerhedsgruppen i  

 en større daginstitution.
 I øvrigt vil Arbejdstilsynet, hvis fx en daginstitution med mellem 10 og  

 20 ansatte ligger i samme bygning eller bebyggelse som en anden  

 daginstitution af tilsvarende størrelse, og disse har ensartede  

 arbejdsforhold, normalt være indstillet på at dispensere fra kravet om en  

 sikkerhedsgruppe for hvert arbejdslederområde (bestemmelsen om selvstændig  

 sikkerhedsgruppe, når der er 10 ansatte i afdelingen eller arbejdsområdet).
 3.1.3 Laboratorier, rense- og forbrændings anlæg, hospitaler, plejehjem  

 m.v.
Arbejdstilsynet foretager en konkret bedømmelse på grundlag af arbejdets  

 art og de hermed forbundne risici.
Afhængigt heraf vil der være tilfælde,  

 hvor der må dannes sikkerhedsgruppe, selv om der kun er ganske få i en  

 afdeling eller i et arbejdsområde.
 3.1.4 Vejvæsen, gartnere, hjemmehjælp m.v.
Dette arbejde er udearbejde.
Arbejdstilsynet foretager en konkret  

 bedømmelse, hvor der lægges vægt på, om de arbejdsmiljømæssige forhold er  

 ensartede, på de ledelsesmæssige forhold og på antallet af ansatte.
Det  

 bemærkes, at sikkerhedsgruppen normalt ikke skal foretage opsøgende arbejde,  

 jf. anvisning 6.1.0.1, pkt. 10.2.1.
3.1.5 Kontor- eller administrativt arbejde i kommunerne Se denne anvisning, pkt. 3.2.1, idet samme principper anvendes ved  

 organisering af kontor- eller administrativt arbejde i virksomheder generelt  

 som i egentlige kontor- eller administrative virksomheder.
3.2 Sikkerhedsgruppen i statslige institutioner 3.2.1 Kontor- eller administrative virksomheder (ministerier, styrelser,  

 direktorater), jf. anvisning 6.1.0.1, pkt. 2.2.2 I kontor- eller administrative virksomheder skal der normalt dannes mere  

 end en sikkerhedsgruppe, når der er over 50 ansatte i virksomheden.
Det samme  

 gælder, hvor arbejdets art eller arbejdsstedernes geografiske opdeling og  

 beliggenhed gør dette hensigtsmæssigt, uanset om der er beskæftiget under 50  

 ansatte i alt.
Sikkerhedsgrupper, der dækker op til 200 ansatte, vil kunne accepteres af  

 Arbejdstilsynet, når arbejdet udføres inden for samme arbejdssted.
En kontor-  

 eller administrativ virksomhed med 250 ansatte skal således normalt have  

 mindst 2 sikkerhedsgrupper, og hvis der udføres andre arbejdsfunktioner, fx  

 arbejde i kantine, trykkeri m.v., skal der også dannes sikkerhedsgruppe for  

 disse ansatte, medmindre der er så få knyttet til disse funktioner, at der  

 kan dannes fælles sikkerhedsgruppe med det administrative personale.
 Arbejdstilsynet har accepteret sikkerhedsgrupper, der dækker et større  

 antal end 200 ansatte i virksomheder, hvor parterne har ønsket dette.
 For geografisk adskilte afdelinger kan der accepteres fælles  

 sikkerhedsgrupper, når der er under 50 ansatte i den enkelte afdeling.
3.2.2 Virksomheder generelt (DSB, P&T, universiteter, hospitaler,  

 statsgymnasier o.l.) Der henvises til det under pkt. 3.1 anførte.
3.3 Fælles sikkerhedsgruppe ved geografisk adskillelse For at kunne acceptere fælles sikkerhedsgruppe for geografisk adskilte  

 afdelinger, som nævnt under pkt. 3.1 og 3.2, bortset fra udearbejde, må der  

 sikres sikkerhedsgruppen ret til opsøgende arbejde efter behov, fx ved  

 ulykker, ombygninger m.v., samt herudover et passende antal gange, først og  

 fremmest for at kunne føre tilsyn med og kontrollere de faste arbejdssteder.
 For at undgå problemer med hensyn til kompetencespørgsmål, må der iflg.  

 praksis aftales skriftlige retningslinier mellem sikkerhedsgruppen,  

 virksomheden og de pågældende afdelinger, og der må oprettes en besøgsbog,  

 hvori sikkerhedsgruppen skal anføre arten og omfanget af besøget.
4. Sikkerhedsudvalg og hovedsikkerhedsudvalg 4.1 Sikkerhedsudvalg, jf. anvisning 6.1.0.1, pkt. 2.3 4.1.1 I små kommuner med under 1.000 ansatte finder Arbejdstilsynet det mest  

 hensigtsmæssigt med et sikkerhedsudvalg.
4.1.2 I større kommuner vil det være mest hensigtsmæssigt med et  

 sikkerhedsudvalg for hvert af de store forvaltningsområder.
Arbejdstilsynet  

 mener ikke, at samarbejdet om sikkerhed og sundhed kan fungere  

 tilfredsstillende med en række sikkerhedsudvalg under de enkelte  

 forvaltninger.
Der kan fx oprettes fire sikkerhedsudvalg, et for  

 administrationen, et for den kulturelle forvaltning, et for teknisk  

 forvaltning og et for socialforvaltningen.
For København, Frederiksberg,  

 Ålborg, Odense og Århus kommuner kan der være særlige behov for flere  

 sikkerhedsudvalg under de enkelte forvaltningsgrene.
4.1.3 I amtskommuner findes det mest hensigtsmæssigt at oprette et  

 sikkerhedsudvalg på de enkelte større hospitaler, institutioner og plejehjem,  

 samt et sikkerhedsudvalg for hver forvaltningsgren med mindre institutioner  

 under sig.
4.1.4 I statsinstitutioner (ministerier, styrelser, direktorater) finder  

 Arbejdstilsynet det normalt mest hensigtsmæssigt med et sikkerhedsudvalg.
4.2 Hovedsikkerhedsudvalg, jf. anvisning 6.1.0.1, pkt. 2.4 Når der er oprettet flere sikkerhedsudvalg, skal der normalt dannes  

 hovedsikkerhedsudvalg til koordinering af de enkelte sikkerhedsudvalgs  

 arbejde for sikkerhed og sundhed.
Såfremt koordineringen af de enkelte  

 udvalgs arbejde kan ske på anden betryggende vis, kan Arbejdstilsynet på  

 visse betingelser tillade dette.
I amtskommuner skal der normalt oprettes hovedsikkerhedsudvalg.
I de store  

 magistratskommuner kan det være hensigtsmæssigt, at der oprettes flere  

 hovedsikkerhedsudvalg, fx et særligt hovedsikkerhedsudvalg for en  

 forvaltningsgren med flere sikkerhedsudvalg.
4.3 Daglig leder, jf. anvisning 6.1.0.1, pkt. 7 Det bemærkes, at det i store kommuner og amtskommuner er hensigtsmæssigt,  

 at der er en sikkerhedsleder, der har sikkerhedsarbejde som  

 hovedbeskæftigelse, og som er kvalificeret til at handle på udvalgets vegne.
 Hvis der ikke er ansat en sikkerhedsleder specielt til dette arbejde, skal  

 arbejdsgiveren efter drøftelse med sikkerhedsudvalget udpege en daglig leder  

 blandt udvalgets medlemmer.
4.4 Møder, jf. anvisning 6.1.0.1, pkt. 6.5 Arbejdstilsynet vil normalt, inden for det kontor-/administrative område,  

 biblioteks- og undervisningsområdet o.l., give dispensationer til kun at  

 afholde 2 årlige ordinære møder i sikkerhedsudvalget samt kun 1 årligt møde  

 med samtlige sikkerhedsgrupper.
Hvis et medlem af sikkerhedsudvalget  

 fremsætter konkret begæring om et yderligere møde, skal dette uanset en  

 eventuel dispensation dog afholdes.
Pågældende kan dog kun kræve afholdt op  

 til 4 årlige ordinære møder i sikkerhedsudvalget, og 2 årlige møder med  

 samtlige sikkerhedsgrupper.
 Inden for andre områder vil Arbejdstilsynet, hvor det i enkelttilfælde  

 skønnes rimeligt og forsvarligt, give tilsvarende dispensationer.
 Dispensation gives af Arbejdstilsynets kredse efter begrundet ansøgning.
5. Modeller Der er udarbejdet modeller for hensigtsmæssige sikkerhedsorganisationer i  

 en lille primærkommune med under 1.000 ansatte, i en større kommune samt for  

 sikkerhedsudvalg og hovedsikkerhedsudvalg i en amtskommune.
 Modellerne er udarbejdet på baggrund af Arbejdstilsynets erfaringer indtil  

 1981 om hensigtsmæssige sikkerhedsorganisationer, og der indgår  

 retningslinier fra anvisning 6.1.0.1 samt fra det, der er anført i de  

 forudgående afsnit.
 Endelig vises som eksempel inden for det statslige område planen over  

 Arbejdstilsynets sikkerhedsorganisation.
 Når plan over sikkerhedsorganisation sendes til den stedlige  

 Arbejdstilsynskreds skal, foruden antallet af ansatte m.v., navnene på  

 sikkerhedsudvalgets medlemmer og på den daglige leder fremgå af planen.
Erik Andersen (* 1) At-anvisning nr. 6.1.0.2 januar 1990 (* 2) Bekendtgørelse nr. 392 af 10. august 1978 om virksomhedernes  

 sikkerheds- og sundhedsarbejde (* 3) At-anvisning nr. 6.1.0.1 om virksomhedernes sikkerheds- og  

 sundhedsarbejde.
