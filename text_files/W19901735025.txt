 I forbindelse med en vejforlægning fremsatte ejeren af en  

 landbrugsejendom krav om erstatning for de driftsmæssige ulemper, som  

 anlæggelsen af den nye vej ville påføre ejendommen.
 Overtaksationskommissionen fandt, at de driftsmæssige ulemper, som  

 vejanlægget ville påføre ejendommen, ikke var af en sådan beskaffenhed, at  

 det kunne begrunde ulempeerstatning.
 Taksationskommissionens kendelse blev herefter stadfæstet.
År 1990, den 17. april, blev af Overtaksationskommissionen for Århus  

 amtsrådskreds og en del af Ringkøbing amtsrådskreds i sag 1, lb.nr. 12/1990  

 anke af taksationsforretning, begært af Århus amtskommune, hos Vagn Juhl Larsen og Lone Hindø, Stillingvej 501, Harlev, afsagt sålydende k e n d e l s e:
 Den af vejtaksationskommissionen for Århus amtsrådskreds II (syd) den 9  

 januar 1990 afsagte kendelse, hvorved der blev fastsat erstatning til  

 lodsejerne, Vagn Juhl Larsen og Lone Hindø, Stillingvej 501, Harlev, i  

 anledning af ekspropriation foretaget af Århus amtskommune til ombygning og  

 forlægning af Randers-Hadsten-Skanderborg landevej, er alene påanket af  

 lodsejerne.
 Efter at parterne har haft lejlighed til at redegøre for deres  

 standpunkter i skriftlige indlæg, har Overtaksationskommissionen den 17.  

 april 1990 foretaget besigtigelse af den omhandlede ejendom og afholdt møde  

 med parterne, der herunder har kunnet nedlægge deres endelige påstande og  

 nærmere begrunde disse.
 Lodsejerne har påstået sig tilkendt en samlet ulempeerstatning på ikke  

 under 30.000 kr., medens amtskommunen har påstået frifindelse for lodsejernes  

 erstatningskrav.
Til støtte for deres påstand har lodsejerne gjort gældende, at de til  

 enhver tid vil kunne få lov til at trække deres heste ned på træningsbanen  

 over naboens mark på samme måde, som en nabo har lov til at trække sine køer  

 over deres jord.
Efter deres opfattelse kan det derfor ikke tillægges  

 betydning, at deres jord allerede inden vejforlægningen var afskåret fra  

 avlsbygningerne.
Endvidere har lodsejerne gjort gældende, at de mindre end en  

 uge efter kommissionens besigtigelse tog træningsbanen i anvendelse og nu  

 anvender den 3-5 dage om ugen, hvorfor det ikke kan tillægges betydning, at  

 træningsbanen på ekspropriationstidspunktet endnu ikke var anlagt.
Det  

 bestrides ikke, at lodsejerne på købstidspunktet havde kendskab til  

 vejforlægningen.
Det krævede beløb svarer til udgifterne til anskaffelse af  

 en hestetrailer.
Til støtte for sin påstand har amtskommunen ud over at gentage de i den  

 indankede kendelse gengivne anbringender anført, at den omvej, som lodsejerne  

 påføres ved at skulle benytte et stykke af den gamle landevej, den  

 forlagte Tarskovvej og et stykke af den nye landevej for at komme til  

 ejendommens østlige lod, udgør ca. 110 m.
Efter amtskommunens opfattelse ses  

 der ikke grundlag for at yde erstatning for denne forøgelse, der ikke kan  

 betragtes som væsentlig, og dels skyldes almindelig omlægninger af det  

 offentlige vejnet.
Amtskommunen har derfor fastholdt, at ulemperne ved den  

 ændrede forbindelse mellem ejendommens to dele ikke overstiger de ulemper,  

 som alle, der benytter det offentlige vejnet, må være forberedt på, når der  

 af trafikale grunde sker regulering eller forlægning af en vejstrækning.  

 Efter amtskommunens opfattelse kan der ikke tages hensyn til den mulighed for  

 færdsel til den østlige lod over naboens mark matr.nr. 10 i ibd., som er  

 anført af ejerne.
 Overtaksationskommissionen finder, at de ulemper, der påføres lodsejerne i  

 forbindelse med vejanlægget, alene består i, at afstanden fra ejendommens  

 bygninger til den østlige lod ad offentlig vej forlænges fra ca. 250 m til  

 ca. 360 m, og at det fremtidigt vil være nødvendigt at passere den forlagte  

 landevej, der må forventes at få nogen trafik.
 Overtaksationskommissionen finder, at ingen af de nævnte forhold er af en  

 sådan beskaffenhed, at det kan begrunde ulempeerstatning for lodsejerne, der  

 i forvejen var nødt til på en strækning at færdes ad offentlig vej for at  

 komme til den østlige lod.
 Som følge af det anførte frifindes Århus amtskommune for den nedlagte  

 erstatningspåstand.
 Thi bestemmes:
 Århus amtskommune frifindes for den af lodsejerne, Vagn Juhl Larsen og  

 Lone Hindø, Harlev, nedlagte påstand.
