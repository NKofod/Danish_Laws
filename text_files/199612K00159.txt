Nr LSF 159 Forslag til Lov om ændring af lov om medicinsk udstyr(Reklame m.v.) Fremsat af sundhedsministeren (Birte Weiss) den 5. februar 1997 Vedtaget ved tredjebehandling den 15. maj 1997 Lov nr. 461 af 10/06/1997 § 1 I lov nr. 368 af 6. juni 1991 om medicinsk udstyr foretages følgende  

 ændringer:
 1. I § 2 indsættes som stk. 2:
»Stk. 2. Ministeren kan fastsætte regler om reklame for medicinsk  

 udstyr.« 2. I § 2 indsættes som stk. 3:
»Stk. 3. Ministeren kan endvidere fastsætte regler om, at et  

 medicinsk udstyr kun kan udleveres ifølge rekvisition fra læge eller  

 tandlæge.« 3. § 6, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997.
Oprindeligt fremsat forslag § 1 I lov nr. 368 af 6. juni 1991 om medicinsk udstyr foretages følgende ændringer:
 1. I § 2 indsættes som stk. 2:
 » Stk. 2. Ministeren kan fastsætte regler om reklame for  

 medicinsk udstyr«.
 2. I § 2 indsættes som stk. 3:
 » Stk. 3. Ministeren kan endvidere fastsætte regler om, at et  

 medicinsk udstyr kun kan udleveres ifølge rekvisition fra læge eller  

 tandlæge«.
 3. § 6, stk. 2 affattes således:
 » Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel«.
 § 2 Loven træder i kraft den 1. juli 1997.
Bemærkninger til lovforslaget Almindelige bemærkninger Efter bestemmelsen i § 31, stk. 1, i lov om lægemidler må der ikke direkte  

 eller indirekte over for offentligheden reklameres med, at andre varer end  

 lægemidler forebygger, lindrer eller er virksomme imod sygdomme eller  

 sygdomssymptomer eller i øvrigt har en medicinsk eller en medicinsk-biologisk  

 effekt.
Efter bestemmelsen i lægemiddellovens § 31, stk. 2, kan  

 Lægemiddelstyrelsen dog fastsætte regler om, at det i særlige tilfælde er  

 tilladt at reklamere med, at andre varer end lægemidler har en virkning som  

 nævnt i bestemmelsens stk. 1.
 Lægemiddellovens § 31 er således som udgangspunkt til hinder for, at  

 fabrikanter af medicinsk udstyr over for andre end medicinalpersoner  

 reklamerer med, at et medicinsk udstyr kan anvendes f.eks. til  

 diagnosticering, lindring og behandling af sygdomme eller sygdomssymptomer.
 I medfør af lov om medicinsk udstyr er forhandling af medicinsk udstyr  

 bortset fra udstyr til in vitro diagnostik reguleret ved henholdsvis  

 bekendtgørelse nr. 734 af 10. august 1994 om medicinsk udstyr og  

 bekendtgørelse nr. 139 af 1. marts 1995 om aktivt implantabelt medicinsk  

 udstyr.
Efter regeringens opfattelse er det hverken nødvendigt eller  

 hensigtsmæssigt at fastholde forbuddet mod, at det i reklame for medicinsk  

 udstyr oplyses, at udstyret har en forebyggende, lindrende eller helbredende  

 virkning.
Det foreslås på denne baggrund, at sundhedsministeren får  

 kompetence til at fastsætte nærmere regler om reklame for medicinsk udstyr.
 Om indholdet af de kommende regler henvises til bemærkningerne til § 1,  

 nr. 1.
 Efter den foreslåede bestemmelse i § 1, nr. 2, kan der fastsættes regler  

 om, at et medicinsk udstyr kun kan udleveres til forbrugeren efter  

 rekvisition fra en læge eller tandlæge.
Der er ikke aktuelt planer om at udstede regler om, at et medicinsk udstyr  

 kun kan udleveres efter rekvisition fra læge eller tandlæge.
Det er hensigten  

 alene af fastsætte regler herom i tilfælde, hvor afgørende etiske eller  

 medicinske hensyn taler imod, at forbrugeren får adgang til et medicinsk  

 udstyr uden forudgående kontakt med en læge.
 Den foreslåede bestemmelse i § 1, nr. 3, er en konsekvens af den ved lov  

 nr. 474 af 12. juni 1996 gennemførte ændring af straffeloven om fastsættelse  

 af regler om strafansvar for juridiske personer.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1, nr. 1 Med hjemmel i den foreslåede bestemmelse vil der blive stillet krav om, at reklame for medicinsk udstyr skal være fyldestgørende og saglig, og at reklamen ikke må anvende urigtige, vildledende eller overdrivende angivelser, der er egnede til at bringe patientens, brugerens eller tredjemands sikkerhed eller sundhed i fare.
Det vil endvidere blive et krav, at reklamens oplysninger skal være i overensstemmelse med det af fabrikanten erklærede formål og anvendelsesområde, og at reklamens angivelser skal kunne dokumenteres.
Det vil herudover blive krævet, at reklamen bl.a. ikke må give indtryk af, at det er overflødigt at søge læge, eller at det er uden risiko at anvende det medicinske udstyr, samt at reklamen i øvrigt ikke må være egnet til at forlede til fejlagtig selvdiagnosticering.
Det vil endvidere i de kommende regler blive fastsat, at reklame over for  

 andre end personer, der erhvervsmæssigt indkøber, forhandler eller anvender  

 det udstyr, der reklameres for ikke må indeholde anbefalinger fra forskere  

 eller andre personer, institutioner m.v., som i kraft af deres anseelse kan  

 tilskynde til at bruge medicinsk udstyr.
I det omfang der efter forslagets §  

 1, nr. 2, fastsættes regler om, at et medicinsk udstyr kun kan udleveres  

 efter rekvisiton fra en læge eller tandlæge, vil der samtidigt blive fastsat  

 regler om, at der ikke kan reklameres overfor offentligheden for et sådant  

 udstyr.
Det vil herudover blive fastsat, at der kun må reklameres over for  

 læger og tandlæger for udstyr, som udelukkende er beregnet til anvendelse af  

 de pågældende erhvervsudøvere.
 Til § 1, nr. 2 Der henvises til de almindelige bemærkninger.
 Til § 1, nr. 3 Der henvises til de almindelige bemærkninger.
Skriftlig fremsættelse Sundhedsministeren (Birte Weiss):
 Jeg tillader mig herved for Folketinget at fremsætte:
 Forslag til lov om ændring af lov om medicinsk udstyr. (Reklame  

 m.v.).
(Lovforslag nr.
L 159).
 Med lovforslaget tilvejebringes grundlag for at fastsætte regler for  

 reklame for medicinsk udstyr på lige fod med de regler, der gælder for  

 reklame for lægemidler.
Lægemiddelloven og levnedsmiddelloven forhindrer i dag, at der i annoncer  

 for medicinsk udstyr reklameres med, at dette udstyr kan have en  

 sygdomsforebyggende eller sygdomslindrende virkning.
I de gældende regler for  

 medicinsk udstyr forudsættes det, at udstyret kan have en sådan virkning.  

 Forslaget sikrer, at det bliver muligt at reklamere for udstyret i  

 overensstemmelse med dets formål.
Endvidere indebærer forslaget, at det bliver muligt at fastsætte krav om  

 receptpligt for medicinsk udstyr til selvtest, herunder HIV-tests.
Forslaget  

 skal dække den situation, hvor afgørende etiske eller medicinske hensyn taler  

 imod, at patienten får adgang til et medicinsk udstyr uden forudgående  

 kontakt med en læge.
