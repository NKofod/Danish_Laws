Der opstod brandskade på en ejendom på et tidspunkt, hvor ejeren ikke  

 havde betalt forfalden præmie.
Forsikringsselskabet nægtede ejeren  

 erstatning.
Tilsynet meddelte, at selskabet ikke kunne bringe forsikringen  

 til ophør alene som følge af manglende præmiebetaling.
En forsikringstager har rejst spørgsmål om fortolkningen af bestemmelsen i  

 lov om forsikringsvirksomhed § 208, stk. 1, hvorefter et forsikringsselskab  

 ikke kan bringe en bygningsbrandforsikring til ophør på grund af manglende  

 betaling af præmien.
I den foreliggende sag var der for et parcelhus tegnet  

 bygningsbrandforsikring.
Forsikringen udløb i maj måned, og i oktober måned  

 samme år opstod der brandskade på ejendommen.
Forsikringstageren havde på  

 daværende tidspunkt ikke betalt sin forfaldne præmie, og forsikringsselskabet  

 ville kun betale erstatning for brandskaden til de berettigede ifølge  

 tingbogen, men ikke til forsikringstageren på grund af den manglende  

 præmiebetaling.
Forsikringstilsynet meddelte, at på det foreliggende grundlag  

 var det tilsynets opfattelse, at en bygningsbrandforsikring ikke af  

 forsikringsselskabet kunne bringes til ophør alene som følge af manglende  

 præmiebetaling, og at ejeren af en forsikret ejendom derfor i tilfælde af  

 skade, der var omfattet af forsikringen, ville være dækket på samme måde som  

 en panthaver, uanset om der var betalt præmie.
Forsikringstilsynet tilføjede,  

 at der var tale om et fortolkningsspørgsmål, hvis endelige afgørelse henhørte  

 under domstolene.
