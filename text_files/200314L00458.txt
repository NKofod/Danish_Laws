Betænkning afgivet af Retsudvalget den 6. maj 2004 Betænkning over Forslag til lov om ændring af lov om euforiserende stoffer og  

  

 straffuldbyrdelsesloven  

  

 (Skærpet  

 indsats mod narko m.v.) [af justitsministeren (Lene Espersen)] 1. Udvalgsarbejdet Lovforslaget blev fremsat den 26. februar 2004 og var til 1.  

 behandling den 26. marts 2004. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 24. november 2003 dette udkast til  

 udvalget, jf. alm. del  bilag 214. Den 19. marts 2004 sendte  

 justitsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Center for Narkotika Indsats og fra  

 fængselsinspektør Hans Jørgen Engbo, Statsfængslet i Jyderup.
 Justitsministeren har over for udvalget kommenteret henvendelsen  

 fra Center for Narkotika Indsats.
Spørgsmål Udvalget har stillet 11 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og KD) indstiller lovforslaget til  

  

 vedtagelse uændret.
 Socialdemokratiet bemærker, at:
Kampen mod narko er besværlig, og det endelige mål  intet  

 narkomisbrug i dette land  nås vel aldrig.
Der er ingen lette  

 løsninger, selv  

 om mange forskellige former for bekæmpelse har været forsøgt.
Hovedlinjen i narkopolitikken skal efter Socialdemokratiets  

 opfattelse ikke ændres.
Der skal stadig væk satses på forebyggelse og på at  

 begrænse skadevirkninger både for misbrugeren selv og for misbrugerens  

 omgivelser, og der skal sættes kraftigt ind mod kriminalitet, både den  

 internationale, den organiserede og den kriminalitet, der foregår her i  

 landet.
 Formålet med dette lovforslag er, som det fremgår, en skærpet  

 indsats mod narko, dvs. bekæmpelse og forebyggelse af stofmisbrug, ikke  

 mindst  

 i fængslerne og blandt unge, der færdes i restaurationsmiljøet og de såkaldte  

 festmiljøer.
Over for de unge mennesker er det vigtigt at gøre det klart, at  

 det er alvorligt og har konsekvenser at besidde stoffer.
Socialdemokratiet  

 kan  

 derfor støtte, at der gives bøde også i førstegangstilfælde i stedet for  

 advarsel.
Forhåbentlig kan det skabe en holdning hos de unge mennesker om, at  

 det ikke er smart at bruge stoffer.
Det er en kendt sag, at der i diskoteker m.v. foregår et ikke  

 ubetydeligt salg af stoffer.
Ofte er det i disse miljøer, unge mennesker  

 begynder et misbrug, tit ved, at de tilbydes billige vareprøver, eller ved,  

 at  

 der uden deres vidende kommes stoffer i deres drinks.
Derfor kan  

 Socialdemokratiet støtte, at sælgere, pushere og formidlere straffes med  

 fængsel  

 i stedet for bøde, også første gang de pågribes, og at der i  

 gentagelsestilfælde idømmes højere fængselsstraf end for nærværende.
Dansk Folkeparti bemærker, at med L 175 bliver det betydelig  

 nemmere for politiet at fastslå, om en person bryder loven om besiddelse af  

 narko eller ej.
Nu vil loven skabe rene linjer, idet man enten har eller ikke  

 har narko på sig.
Har man narko på sig, er man kriminel og straffes efter  

 lovens bogstav.
Dansk Folkeparti finder også den skærpelse, der nu træder i  

 kraft, for helt i tråd med Dansk Folkepartis politik om at beskytte netop  

 ungdommen mod den alt for udbredte handel med euforiserende stoffer, der  

 foregår på steder, hvor ungdommen mødes.
Derfor er Dansk Folkeparti meget  

 tilfreds med, at de domme, der fremover skal afsiges i sager, hvor der sælges  

 ulovlige stoffer til unge mennesker, skal øges med en tredjedel i forhold til  

 i  

 dag.
Det forventer Dansk Folkeparti at dommerne hurtigt efterkommer.
 Et  

  

 mindretal  

  

 i  

 udvalget (SF, RV og EL) indstiller lovforslaget til  

  

 forkastelse  

  

 ved 3. behandling.
 Enhedslisten bemærker:
I over 30 år har man forsøgt med kontrol og straf og forbud for  

 at få folk i Danmark til at lade være med at bruge hash, men det er ikke  

 lykkedes.
Tværtimod er forbruget steget, og man kan i dag købe hash i selv  

 den  

 mindste flække i Danmark, og man kan samtidig se, hvordan organiseret  

 kriminalitet  

 breder sig.
Andre steder i verden er man i færd med at nedkriminalisere.
Enhedslisten finder det desuden uacceptabelt, at man i  

 lovforslaget gør forskel på, hvordan loven skal anvendes, idet der gøres  

 forskel på brugere og misbrugere.
Med hensyn til fængslerne er der risiko  

 for,  

 at man optrapper konflikterne.
I stedet for, at man sikrer ressourcer i  

 fængslerne til at få de indsatte i gang med uddannelse, arbejde og fornuftige  

 fritidsaktiviteter, skal de ansatte yderligere kontrollere og straffe.  

 Enhedslisten tror, der er en sammenhæng mellem overbelægning, for få  

 ressourcer  

 og behovet for at bedøve sig med rusmidler.
For politiet medfører kriminaliseringen et stort forbrug af  

 ressourcer, som ellers kunne være brugt på at tage sig af indbrud,  

 voldssager,  

 alvorlig økonomisk kriminalitet, miljølovsovertrædelser,  

 arbejdsmiljøovertrædelser  

 osv.
Fremover risikerer man, at politiet vil gå og vende folks lommer for at  

 tjekke, om de har en klump hash med til fest i stedet for en flaske vin.  

 Enhedslisten mener, at man i stedet burde lære de unge at omgås rusmidler.  

 Det  

 kunne måske også indvirke på alkoholmisbruget, som jo er langt større end  

 hashmisbruget og langt farligere, for der er jo desværre eksempler på, at  

 folk  

 dør af alkohol, hvorimod der ikke er eksempler på, at folk dør af hash.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 175 Bilagsnr.
