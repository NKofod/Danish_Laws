Kendelse fra Pressenævnet i sag nr.  

 52/2000 Skindbjerg Auto har ved advokat   Hans  Mogensen   klaget  

 til Pressenævnet over, at Ekstra Bladet har afvist at bringe et  

 genmæle i anledning af en notits og en artikel bragt i bladet den 7.  

 maj 2000.
 Af notitsen bragt på forsiden af Ekstra Bladets  

 bilsektion den 7. maj 2000 med overskriften "Fik ret   men ingen penge",  

 fremgår at:
"Nordjyde vandt sag om sminket bil-lig, men  

 bilforhandleren lader som ingenting." Af artiklen bragt i samme bilsektion side 2 med  

 overskriften "Fik medhold og lang næse" fremgår bl.a. at:
 "Nordjyde vandt klar sejr i sag om sminket bil-lig, men  

 kan ikke få sine penge.
 Et stigende antal sager om købere, der bliver taget  

 ved næsen af bilfirmaer, dukker op på Ekstra Bladets motor  

 redaktion.
Det seneste eksempel handler om en nordjyde, der vandt en  

 klokkeren sejr ved Forbrugerklagenævnet i november sidste år.
Her  

 et halvt år efter er han en lang næse rigere, men ellers er han  

 lige vidt.
Den 41-årige  Lars  Bryldt, Ålborg,  

 købte i januar sidste år en Honda Accord 1,6 årgang 1986  

 hos skindbjerg Auto i Nørresundby.
Prisen var 42.500,- kroner, og i  

 byttehandelen indgik  Lars  Bryldts   Mazda 929, som blev værdisat til  

 30.000,- kroner.
Køberen skulle med andre ord blot efterbetale  

 12.500,- kroner.
DÅRLIG STAND Men få uger efter opdagede Hondaens nye ejer, at der  

 var noget rivende galt.
FDM undersøgte bilen og fandt den i meget  

 dårlig stand   én veritabel rustfælde med  

 gennemtæringer næsten overalt i de bærende konstruktioner  

 og skærme samt alvorlige defekter i styretøj og  

 hjulophæng.
En inderskærm manglede fuldstændig.
 -Jeg forsøgte at få handelen ophævet,  

 men det ville Skindbjerg overhovedet ikke gå med til, beretter  Lars  

  Bryldt, der sendte sagen videre til Forbrugerklagenævnet.
-Her vandt han en klokkeklar sejr.
Nævnets kendelse  

 pålægger Skindbjerg Auto at tage bilen retur og desuden betale  

  Lars  Bryldt   en kompensation på 31.500,- kroner, svarende til summen  

 af værdien af hans gamle bil og et enkelt afdrag på Hondaen.
AFVIST Dette er endnu ikke sket her seks måneder efter  

 klagenævnets kendelse.
Heller ikke et forsøg fra  Lars  Bryldts  

   side på at få sagen for Civilretten i Ålborg har  

 båret frugt.
 Derimod siger bilforhandler [K] til Ekstra Bladet Biler:
-Jeg har deponeret beløbet hos min advokat den 11.  

 april.
Der er ikke noget at komme efter.
Hvorfor har  Lars  Bryldt   så ikke fået  

 pengene? Han får pengene, når han afleverer bilen.  

 Men manden er jo fuldstændig umulig.
 Det er da ellers ham, der har vundet sagen i  

 Forbrugerklagenævnet ..
 Ja, men der står ikke noget i vores  

 aftale om at gøre bilen i stand.
Kunden har ret til at få sine penge tilbage.
Er  

 det ikke rigtigt? Ved du hvad.
Jeg synes du skal tale med min  

 sagfører.
Ekstra Bladet Biler har henvendt sig til Skindbjerg Autos  

 advokat  Hans  Mogensen, Ålborg, men han har ikke været til at  

 træffe." Klageren har krævet, at bladet skal bringe  

 følgende genmæle:
 "Ekstra Bladet har i en artikel den 14. maj 2000 oplyst,  

 at Skindbjerg Auto i forbindelse med en afgørelse fra  

 forbrugerklagenævnet "lader som ingenting", og at kunden efter  

 ophævelse af handelen "ikke kan få sine penge".
Over for disse oplysninger oplyses det, at Skindbjerg Auto  

 for længst havde accepteret handlens tilbagegang, og at Skindbjerg Auto  

 allerede den 11. april 2000 deponerede købesummen til frigivelse for  

 kunden, når bilen blev tilbageleveret i en stand, der ikke var  

 væsentlig ringere end ved leveringen." Klageren har oplyst, at det er korrekt, at man solgte en  

 bil, som efterfølgende viste sig at være behæftet med  

 alvorlige mangler, og at køberen,  Lars  Bryldt, herefter vandt en sag  

 i Forbrugerklagenævnet.
Straks efter at Forbrugerklagenævnet  

 havde udtaget stævning mod klageren, accepterede man, at handlen kunne  

 hæves, og købesummen har herefter været deponeret på  

 klagerens advokats kontor siden den 11. april 2000 til frigivelse for  Lars  

  Bryldt mod aflevering af bilen i væsentlig samme stand.  Lars  Bryldt  

 har da også ved flere lejligheder ringet advokaten op, og advokaten har  

 informeret ham om, hvordan afleveringen rent praktisk kunne lade sig  

 gøre.
Den 5. maj 2000 kontaktede  Lars  Bryldt igen klageren for at  

 aftale tid for aflevering af bilen.
Klageren var parat til at modtage bilen  

 straks, men  Lars  Bryldt havde først tid til at aflevere bilen den  

 førstkommende onsdag.
Den 10. maj 2000 tilbageleverede  Lars  Bryldt  

 bilen, og efter at klageren havde konstateret, at den var i væsentlig  

 samme stand som ved købet, frigav man samme dag købesummen til  

  Lars  Bryldt.  Lars  Bryldt havde en gang tidligere bragt bilen ud til  

 klageren med henblik på at aflevere den, men ved denne lejlighed ville  

 han ikke lade klageren undersøge bilens stand.
På denne baggrund har klageren anført, at det  

 er urimelig at hænge ham ud i artiklen og notitsen, for det var kunden,  

 der forhindrede en afslutning på sagen ved at obstruere en besigtigelse  

 af bilen.
Udsagnene "bilforhandleren lader som ingenting" og kunden "kan ikke  

 få sine penge" er således forkerte, hvorfor klageren er  

 berettiget til at få bragt et genmæle.
Klageren har herudover anført, at bladet i en  

 artikel bragt den 14. maj 2000 gentog, at klageren uberettiget havde  

 tilbageholdt de 31.500 kroner, og at klageren havde forhalet sagen.
Det  

 fremgik endvidere af den pågældende artikel, at det var bladets  

 omtale af sagen den 7. maj 2000, der bevirkede, at ophævelsen af  

 handlen efterfølgende blev effektueret, hvorimod man ikke gjorde  

 opmærksom på, at der allerede inden denne artikel var truffet  

 aftale om besigtigelse af bilen med henblik på effektuering af  

 handlen.
 Klageren har endelig anført, at det er korrekt at  

 indklagede havde ringet til klagerens advokat inden offentliggørelsen  

 af artiklen, men at der var tale om en samtale på 26 sekunder, hvor  

 journalisten ikke repræsenterede sig som journalist ved det  

 pågældende blad, og hvor han ikke anmodede om at blive ringet  

 op.
Indklagede har anført, at  

 Forbrugerklagenævnet traf afgørelse i sagen den 17. november  

 1999 til ugunst for klageren, men at det ikke på et halvt år var  

 lykkedes for klageren at efterleve afgørelsen.
At købesummen  

 var deponeret hos bilforhandleren den 11. april 2000 ændrer ikke  

 på kritikken af bilforhandlerens sendrægtighed.
 Indklagede har endvidere anført, at man som  

 anført i artiklen forsøgte at kontakte klagerens advokat inden  

 for almindelig kontortid for at få hans kommentarer.
 Under henvisning til at de to udsagn, som klageren  

 ønsker genmæle over for, er i overensstemmelse med sandheden,  

 afviser indklagede at bringe klagerens genmæle.
 I sagens behandling har følgende  

 nævnsmedlemmer deltaget: Jørgen Nørgaard, Ulrik  

 Holmstrup, Finn Rowold og Ole Askvig.
 Pressenævnet udtaler:
 Det forhold, at bladet har bragt oplysning om, at klageren  

 "lader som ingenting", og at kunden efter ophævelsen af handelen "ikke  

 kan få sine penge" kan ikke betragtes som faktisk forkerte oplysninger,  

 der berettiger klageren til at få bragt et genmæle, henset til at  

 Forbrugerklagenævnet allerede traf afgørelse i sagen til ugunst  

 for klageren den 17. november 1999, og at klageren først den 11. april  

 2000 deponerede købesummen   klausuleret   hos sin advokat.
