Skattefri aktieombytning Der blev ansøgt om tilladelse til skattefri aktieombytning i  

 henhold til ABL § 13, stk. 1 og stk. 2, idet en aktionær A  

 ønskede at ombytte samtlige anparter i det danske selskab S  

 udelukkende med aktier i det udenlandske selskab.
 Der var tale om "omvendt aktieombytning", da det udenlandske driftsselskab  

 ville blive hovedaktionær i et holdingselskab, selskab S, der ikke  

 efterfølgende ville besidde ejerskab af nogle datterselskaber, hvorfra  

 den egentlige forretningsmæssige aktivitet foregik.
Det udenlandske selskab var omfattet af selskabsbegrebet i artikel 3 i  

 direktiv 90/434/EØF.
Aktionæren skulle forblive  

 eneaktionær i moderselskabet.
 De objektive betingelser i ABL § 13, stk. 1 og stk. 2 var opfyldt, og  

 ansøgerens begrundelse for ønsket om at foretage en skattefri  

 aktieombytning fandtes endvidere at være forretningsmæssig.
Det var i sagen oplyst, at det kommende moderselskab skulle drive  

 IT-virksomhed i udlandet med den derboende medarbejderstab.
På  

 ansøgningstidspunktet var planen, at hovedaktionæren skulle  

 forblive boende i Danmark.
Begrundelsen for den ønskede ombytning var, at man i udlandet var  

 længst fremme teknologimæssigt, og at hovedaktionæren ville  

 satse herpå med økonomiske midler, som lå i selskab S pga.  

 dettes frasalg af datterselskaber.
Selskab S skulle derfor være  

 grundlaget for investeringen i den nye teknologi, og det kommende udenlandske  

 moderselskab ville købe sig ind i andre selskaber.  

 Hovedaktionæren havde ikke mulighed for at beskæftige sig i  

 Danmark inden for samme branche.
Efter en samlet vurdering fandt Styrelsen anmodningen om skattefri  

 aktieombytning forretningsmæssigt begrundet.
Det fandtes derfor  

 sandsynliggjort, at hovedformålet hermed ikke var skatteunddragelse  

 eller -undgåelse.
Der blev således givet tilladelse til skattefri  

 aktieombytning med anmeldelsesvilkår, idet de objektive betingelser i  

 ABL § 13, stk. 1, og stk. 2 fandtes opfyldt.
