1. Generelt 2. Oprettelse af prøvesager 3. Indsendelse af gasmateriel 4. Prøvning 5. Godkendelse 6. Gebyrer og afgifter 7. Opbevaring og afhentning af gasmateriel OKTOBER 1987 1. GENERELT 1.1. Denne vejledning er en uddybning af DGP's praksis ved afvikling af  

 typegodkendelsessager, jfr. bestemmelserne i Gasreglementets afsnit C, jan.  

 1983.
 Formålet med at gøre indsendere bekendt med denne praksis er at mindske  

 misforståelser og unødvendige forsinkelser omkring oprettelse af prøvesager,  

 indsendelse og afprøvning af materiel og derved fremme afviklingen af  

 prøvesager.
 1.2. Indsendere af gasmateriel er selv ansvarlige for, hvorvidt der af  

 andre myndigheder stilles krav til det pågældende materiel, men DGP vil i  

 videst mulige omfang oplyse om sådanne bestemmelser.
2. OPRETTELSE OG REGISTRERING AF PRØVESAGER 2.1. Til Danmarks Gasmateriel Prøvning, Tranegårdsvej 20, 2900 Hellerup,  

 skal indsendes en skriftlig anmodning om prøvning med angivelse af  

 fabrikantens og godkendelsesansøgerens (indsenderens) navn og adresse, evt.  

 suppleret med kontaktpersoner.
 2.2. For hver type gasmateriel opretter DGP en prøvesag og tildeler et  

 T-nr., der følger prøvesagen indtil evt. godkendelse.
 Ved enhver henvendelse i forbindelse med prøvesagen skal der refereres til  

 dette T-nr.
 2.3. Ved komponentserier kan DGP oprette tegningssager således, at en  

 komponentserie vil kunne typegodkendes på basis af afprøvningen af evt. kun  

 een type.
 Dette forudsætter, at afprøvningen af een type er repræsentativ for hele  

 komponentserien.
 2.4. I forbindelse med oprettelse af en prøvesag skal der til DGP  

 indsendes oplysninger om materiellets betegnelse og typenummer.
 Materiellets tekniske data skal tydeligt angives, herunder hvilke gasarter  

 og tryk materiellet er konstrueret til og ønskes godkendt for.
 For gasforbrugende apparater angives endvidere belastninger og ydelser i  

 kW efter øvre brændværdi.
 2.5. Der skal til DGP indsendes tegninger i eet eksemplar angivende  

 hovedmål, materialer, overfladebehandling, el-diagrammer og lignende.
 Tegningerne skal være så udførlige, at DGP på grundlag af disse senere kan  

 kontrollere, om et tilfældigt udvalgt gasmateriel i enhver henseende svarer  

 til det oprindeligt typegodkendte.
 På tegninger af brændere, gasdyser, trækafbrydere, kedelelementer,  

 ribbeafstande og lignende skal mål af betydning for forbrændingen angives med  

 tolerancer.
 2.6. Foreligger udenlandsk godkendelse, bedes kopi af godkendelsesbilagene  

 tilsendt, da disse evt. kan lette afprøvning og godkendelse.
 2.7. Der skal til DGP indsendes udkast til dansksproget installations- og  

 brugervejledning indeholdende alle nødvendige oplysninger for korrekt  

 installation, indregulering, drift og vedligeholdelse, inkl. procedurer for  

 omstilling fra een gasfamilie til en anden.
 For installationskomponenter skal oplyses maksimalt driftstryk og specielt  

 for regulatorer set-punkt samt variation i til- og afgangstryk.
 For gasforbrugende apparater skal installationsvejledningen indeholde  

 belastningsområder samt for hver gasart dysestørrelse og dysetryk.
 2.8. Der skal til DGP indsendes et udkast til mærkeskilt.
 For installationskomponenter skal mærkeskiltet mindst angive:
- fabrikat og/eller entydigt varemærke - typebetegnelse - maksimalt driftstryk - DG-logo og DG-nummer For gasforbrugende apparater skal mærkeskiltet mindst indeholde følgende  

 oplysninger:
- fabrikat og/eller entydigt varemærke - typebetegnelse - apparatkategori - normal ydelse i kW - normalbelastning i kW, efter øvre brændværdi - gasart, tilslutningstryk og dysetryk - DG-logo og DG-nummer For kedler endvidere:
 - maksimalt vandtryk og prøvetryk samt fremløbstemperatur og  

 fremstillingsår.
3. INDSENDELSE AF GASMATERIEL 3.1. DGP vil skriftligt indkalde det anmeldte materiel, når det står for  

 tur, og den udbedte skriftlige dokumentation foreligger.
 Materiel, som fremsendes uopfordret, vil blive returneret.
 3.2. Der indsendes prøver af det gasmateriel, der ønskes godkendt i det  

 omfang eller antal, som DGP i hvert enkelt tilfælde måtte foreskrive.
 3.3. Materiel skal tilsendes DGP med alt til prøvningen nødvendigt  

 hjælpeudstyr, herunder alle nødvendige dele til brug ved konvertering fra een  

 gasfamilie til andre.
 3.4. Tilsendt materiel, der af DGP konstateres ukomplet i henhold til  

 ovenstående, vil kunne returneres til indsenderen, hvilket forsinker  

 afprøvningen.
4. PRØVNING 4.1. Prøvningen foretages efter de generelle og specielle bestemmelser i  

 Gasreglementets afsnit C, jan. 1983.
 4.2. I tilfælde, hvor Gasreglementet ikke indeholder specielle  

 bestemmelser for en bestemt type gasmateriel, kan DGP fastsætte midlertidige  

 bestemmelser.
 4.3. Prøvningen af tilmeldt materiel vil blive gennemført i den rækkefølge  

 sagerne tilgår DGP og grundgebyr betales.
 Det er en forudsætning for afprøvningen, at alle betingelser i kap. 2 og  

 kap. 3 er opfyldt.
 4.4. Såfremt der ved prøvningen viser sig mangler ved materiellet, vil der  

 tilgå indsenderen skriftlig meddelelse herom.
 Materiellet skal herefter normalt afhentes for udbedring af manglen,  

 hvorefter materiellet kan indsendes på ny.
4.5. Mindre mangler ved materiellet kan dog efter forudgående aftale  

 rettes i DGP's laboratorium.
Dette forudsætter imidlertid hurtig reaktion fra  

 indsenderen, normalt inden 8 dage.
 4.6. Hvor DGP finder det fornødent, kan det forlanges, at indsenderen  

 fremskaffer en udtalelse om et materiales egnethed til det pågældende formål  

 fra et autoriseret prøvningslaboratorium.
 4.7. Indsendere, disses medarbejdere og andre fagfolk kan kun få adgang  

 til DGP's laboratorier eller lagerlokaler med tilladelse i hvert enkelt  

 tilfælde.
 4.8. Oplysninger om løbende prøvesager gives udelukkende til indsenderen,  

 dog i tilfælde af dispensationer tillige til gasleverandørerne.
 4.9. Indsendere må kun disponere efter skriftligt meddelte resultater af  

 prøvninger fra DGP.
 Normalt må ingen udtalelser fra nogen af DGP's medarbejdere betragtes som  

 endelige.
5. TYPEGODKENDELSE 5.1. For så vidt det indsendte materiel opfylder de generelle og for  

 materiellet specielle prøvekrav under Gasreglementets afsnit C, fremsender  

 DGP en skriftlig typegodkendelse umiddelbart til indsenderen.
 5.2. Først efter modtagelse af den skriftlige typegodkendelse, der angiver  

 det DG-nr, som godkendelsen fremover vil være registreret under, må  

 materiellet anvendes, sælges eller udleveres til brug her i landet.
 5.3. Typegodkendelsen gælder kun for materiel, der er i nøje  

 overensstemmelse med de indsendte prøver og det i godkendelsesskrivelsen  

 anførte.
 5.4. I tilfælde, hvor der er oprettet prøvesager, men disse endnu ikke er  

 afsluttet, kan gasmateriel i et styktal op til 10 efter ansøgning til DGP  

 tillades installeret på dispensation under de i Gasreglementets afsnit C  

 angivne vilkår.
 Ved DGP's behandling af dispensationssager skal der fremsendes  

 dokumentation for, at materiellet er egnet til forsyning med de påtænkte  

 gaskvalitet under de givne installationstryk, samt navn og adresse på den  

 pågældende, hvor materiellet påtænkes opsat.
6. GEBYRER OG AFGIFTER 6.1. Grundgebyr I forbindelse med prøvesagsoprettelse opkræver DGP et grundgebyr på kr.  

 980,- (ekskl. moms) til dækning af DGP's administration ved oprettelsen og  

 administrationen af godkendelsen i en fem-årig periode.
 Når grundgebyret er betalt, indgår prøvesagen i DGP's ekspeditionsliste  

 over prøvesager.
6.2. Prøvegebyr Prøvegebyret i forbindelse med afprøvning af gasmateriellet dækker kun en  

 del af DGP's omkostninger ved prøvesagen, idet følgende takster lægges til  

 grund:
- ingeniørtimer kr. 325,- (ekskl. moms) - prøveassistenttimer kr. 235,- (ekskl. moms) Desuden indeholder prøvegebyret et bidrag fra den forbrugte gas efter  

 konkret måling.
 Det skal bemærkes, at størrelsen af prøvegebyrerne forventes at stige  

 gradvis i de kommende år, da DGP gradvis vil overgå til mere direkte  

 omkostningsrelaterede gebyrer.
 Først når prøvegebyret er betalt, kan DGP udfærdige typegodkendelsen.
6.3. Tegningsgebyr Når en teknisk vurdering har afklaret, at visse typer gasmateriel kan  

 godkendes på basis af prøver udført på en anden beslægtet type gasmateriel,  

 opkræver DGP på disse prøvesager et grundgebyr plus tegningsgebyr på i alt  

 kr. 1.580,- - (ekskl. moms) .
 Først når tegningsgebyret er betalt, kan DGP udfærdige typegodkendelsen.
6.4. Fornyelsesgebyr Når en teknisk vurdering har afklaret, at en eksisterende typegodkendelse  

 vil kunne fornys uden supplerende afprøvning, opkræver DGP et grundgebyr plus  

 fornyelsesgebyr på i alt kr. 1.580,- (ekskl. moms).
 I tilfælde af at supplerende afprøvning er nødvendig, opkræves grundgebyr  

 plus prøvegebyr efter ovennævnte retningslinier.
 Først når gebyret i forbindelse med fornyelsen er betalt, kan DGP  

 udfærdige den fornyede typegodkendelse.
6.5. Årlig afgift Til dækning af den resterende del af DGP's omkostninger ved prøvearbejdet,  

 opkræves en årlig afgift på solgt gasmateriel, baseret på nettosalgsværdien.
 Normalt i april måned fremsender DGP et opgørelsesskema, hvorpå  

 godkendelsesindehaveren anfører solgt gasmateriel i det foregående  

 kalenderår.
På basis af gasbranchens samlede omsætning fastsætter DGP efter  

 indstilling til Ministeriet for offentlige arbejder den årlige  

 afgiftsprocent.
Faktura over beløbet udsendes medio juli til betaling medio  

 august.
 Årsafgiften for 1987 var 1,4%.
 Årsafgiften indebærer et minimumgebyr, som for tiden udgør kr. 600,-  

 (ekskl. moms).
 For nye firmaer, der opnår typegodkendelse, fastsættes årsafgiften i  

 indeværende år på basis af DGP's »Retningslinier for a conto- opkrævning  

 af årsafgift på solgt gasmateriel«.
6.6. Afgift i forbindelse med dispensation For materiel, der installeres på dispensation, betales en afgift beregnet  

 på grundlag af nettosalgsværdien og den sidst vedtagne årsafgiftsprocent, i  

 1987 således på 1,4%.
7. OPBEVARING OG AFHENTNING AF GASMATERIEL 7.1. DGP har ret til, helt eller delvis at opbevare det undersøgte  

 materiel med henblik på langtidsprøvning.
Såfremt DGP ikke ønsker at beholde  

 sådanne prøver, må de afhentes af indsenderen snarest muligt efter meddelelse  

 herom.
