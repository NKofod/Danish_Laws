 § 1.  Begæring om personundersøgelse i straffesager,  

 jfr. retsplejelovens § 800 a, fremsættes over for Dansk Forsorgsselskab på et  

 så tidligt tidspunkt under efterforskningen som muligt og i hvert fald senest  

 samtidig med sagens fremsendelse til retten til forundersøgelse.
 § 2.  Dansk Forsorgsselskab underrettes om retsmøder i  

 sager, hvor selskabet har foretaget personundersøgelse, samt i andre sager,  

 hvis der er spørgsmål om anvendelse af tilsyn af selskabet.
 § 3.  Såfremt der afsiges dom eller kendelse eller  

 godkendes tiltalefrafald, hvorved en person undergives tilsyn af Dansk  

 Forsorgsselskab, uden at selskabet har været repræsenteret i retten,  

 underrettes selskabet omgående telefonisk om afgørelsen.
 § 4.  Når Dansk Forsorgsselskab har foretaget  

 personundersøgelse i en sag, underrettes selskabet uanset sagens udfald om  

 afgørelsen ved indsendelse af udskrift af dom, kendelse eller anden  

 resolution.
§ 5.  Der gives altid Dansk Forsorgsselskab  

 underretning, eventuelt telefonisk, når en person, der efter de for politiet  

 foreliggende oplysninger er undergivet selskabets tilsyn, a. anholdes, fængsles, hensættes til afsoning af frihedsstraf, bøde eller  

 underholdsbidrag eller på anden måde berøves sin frihed ved politiets  

 foranstaltning, b. sigtes for overtrædelse af borgerlig straffelov eller for andet  

 strafbart forhold, som kan ventes at ville medføre frihedsstraf.
 Stk. 2.  Når underretning efter stk. 1 er givet,  

 underrettes forsorgsselskabet tillige om sagens udfald.
 Stk. 3.  Underretning som nævnt i stk. 1 gives endvidere  

 i videst muligt omfang om andre forhold, som kan være af betydning for  

 tilsynsarbejdet med personer, som er under tilsyn af Dansk Forsorgsselskab,  

 for eksempel værtshusuorden, grovere husspektakler og bøder, som væsentligt  

 belaster den pågældendes økonomi.
 §. 6.  Såfremt udgifter af forsorgsmæssig karakter,  

 som er refunderet Dansk Forsorgsselskab som sagsomkostninger, ikke kan  

 afskrives som uerholdelige, forelægges sagen for justitsministeriet til  

 afgørelse, bilagt erklæring fra Dansk Forsorgsselskab om, hvorvidt  

 inddrivelse af udgifterne efter selskabets opfattelse vil kunne have uheldig  

 indflydelse på behandlingen af den, hvem udgifterne vedrører.
 § 7.  Personer, som opnår betinget strafeftergivelse,  

 skal tilsiges til møde på politikontoret, hvor der gives dem udførlig  

 vejledning om betydningen af den betingede strafeftergivelse, herunder om  

 forståelsen af de fastsatte vilkår og om virkningen af vilkårsovertrædelser.  

 Dansk Forsorgsselskab underrettes af justitsministeriet, såfremt der i  

 forbindelse med strafeftergivelse fastsættes vilkår om tilsyn af selskabet.
 § 8.  Cirkulære nr. 48 af 14. marts 1940 og nr. 276 af  

 13. november 1948 ophæves.
 Justitsministeriet, den 25. august 1966.
 P.M.V.
Vilhelm Boas /Frank Poulsen.
 (Til politiet og anklagemyndigheden).
