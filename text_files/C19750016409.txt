 I medfør af § 14 i lov nr. 70 af 15. marts 1967 som ændret ved lov nr. 339  

 af 26. juni 1975 om søfartsuddannelse fastsættes herved følgende.
§ 1.  Ved hver søfartsskole nedsættes et skoleråd  

 bestående af tre medlemmer.
Et medlem udnævnes af handelsministeren, medens  

 vedkommende kommunalbestyrelse udnævner de øvrige to medlemmer, hvoraf det  

 ene skal være søfartskyndigt.
Det af ministeren udnævnte medlem er rådets  

 formand.
 § 2.  Skolerådet skal føre tilsyn med, at  

 undervisningen på skolen gennemføres i overensstemmelse med de angivne formål  

 for de erhvervsfaglige uddannelser.
Stk. 2.  Skolerådet skal endvidere bistå skolens ledelse  

 med tilrettelæggelse af foredrag, filmsforevisninger, udflugter, sportskampe,  

 besøg på virksomheder i land m.m. og i det hele formidle elevernes kontakt  

 med byens og dens oplands kulturelle liv m.v.
Medlemmerne har adgang til at  

 overvære skolens daglige undervisning, herunder bådøvelser og  

 svømmeundervisning.
 § 3.  Skolerådet fastsætter selv det fornødne med  

 hensyn til forretningsgang og forretningsorden.
 § 4.  Skolerådet vil af skolens forstander blive holdt  

 underrettet om spørgsmål vedrørende undervisningen, som er af interesse for  

 rådet.
 § 5.  Nærværende cirkulære træder i kraft den 1.  

 oktober 1975. Samtidig ophæves cirkulære nr. 20 af 24. januar 1968 om  

 skoleråd ved statens sømandsskoler.
 Handelsministeriet,den 22. september 1975.
 Erling Jensen.
 /Sven Lunddahl.
