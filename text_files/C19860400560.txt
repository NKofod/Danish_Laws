(Grå asbestvejledning) 1. Indledning Denne vejlednding om loft- og vægbeklædninger af asbestholdige materialer  

 er udarbejdet af boligministeriet/byggestyrelsen efter drøftekse ned  

 arbejdsministeriet, arbejdstilsynet, indenrigsministeriet, sundhedsstyrelsen,  

 miljøministeriet og miljøstyrelsen inden for rammerne af de enkelte  

 ministeriers og styrelsers ansvarsområder.
 Vejledningen er udarbejdet på baggrund af den viden, der i dag eksisterer  

 omkring asbest, herunder det inde og ydre miljø, afhjælpningsmetoder over for  

 asbestfiberdrys og den sundhedsmæssige vurdering af risikoen for udsættelse  

 for asbest i indeklimaet.
Baggrunden for dennevejledning er ikke, at der ved videnskabelige  

 undersøgelser er fundet en øget hyppighed af sygdomme, der skyldes asbest,  

 blandt personer, der opholder sig i lokaler med asbestholdige loft- og  

 vægbeklædninger.
Baggrunden er alene et ønske om at undgå, at befolkningen  

 unødigt udsættes for et erkendt kræftfremkaldende stof.
Vejledningen indeholder retningslinjer for, hvordan der på baggrund af den  

 eksisterende viden mest hensigtsmæssigt bør reageres over for asbestholdige  

 loft- og vægbeklædninger anvendt i det eksisterende byggeri.
Vejledningen  

 indeholder ingen retningslinjer for eksempelvis valg af malingstype, tekniske  

 løsninger på indkapsling m.m.
Den nødvendige rådgivning herom må søges andre  

 steder.
 Myndighedssamarbejdet om asbest vil blive fortsat og intensiveret.
2. Den sundhedsmæssige vurdering af asbest Der er international enighed om, at asbestfibre, når de indåndes, kan give  

 anledning til 3 forskellige sygdomme - asbestose - lungekræft - lungehindekræft Mens lungekræft også forsårsages af mange andre forhold fx tobaksrygning,  

 så er asbestose og langt de fleste tilfælde af lungehindekræft en konsekvens  

 af asbestpåvirkning.
 der findes ikke megen erfaring omkring, hvordan asbest i de lave  

 koncentrationer, der kan findes i indeklimaet eller udeluften, påvirker  

 risikoen for at udvikle sygdomme.
 Erfaringerne omkring asbestrisikoen har man fra arbejdsmiljøområdet, dvs.  

 fra de personer, der gennem lang tid har arbejdet med asbest og har været  

 udsat for indånding af asbestfibre i meget store mængder.
Arbejdsmiljølovgivningens grænseværdi for asbestfibre, der kan indåndes  

 (respirable), ligger på 0,5 fibre pr. kubikcentimeter luft.
Denne grænseværdi  

 er den strengeste i verden.
I indeklimaet er der ikke fastsat nogen grænseværdi, men risikoen for  

 udsættelse for asbestfibre anses for meget ringe på grund af de lave  

 koncentrationer.
Derfor antages det også, at risikoen for at udvikle sygdomme  

 er meget ringe ved udsættelse for fibre i indeklimaet, når de indendørs  

 anvendte materialer ikke er defekte.
Asbestfibre er ikke farlige, sålænge de sidder fastbundne i et materiale,  

 så de ikke kan indåndes.
Asbest findes mange steder i samfundet, herunder i  

 udeluften, fx fra bremsebelægninger i biler.
Målet for en forebyggende  

 indsats i indeklimaet er mest muligt at mindske antallet af asbestfibre i den  

 luft, der indåndes.  3. Asbestholdige materialer til loft- og vægbeklædninger Indtil 1. oktober 1980 har asbestholdige materialer lovligt kunnet  

 anvendes indendørs som loft- og vægbeklædninger.
Asbestholdige loft- og  

 vægbeklædninger findes derfor i en række bygninger hyppigt som følge af krav  

 fra brandmyndighederne, men der findes ingen centralt registreret opgørelse  

 over hvor, i hvilket omfang og i hvor mange bygninger asbestholdige loft- og  

 vægbeklædninger har været anvendt.
Ejere og brugere af bygninger vil dog - i  

 den udstrækning det ikke direkte kan konstateres, om der er brugt  

 asbestholdige materialer i bygningen - normalt kunne få oplysning herom ved  

 at se i de beskrivelser og tegninger, der findes fra byggeriets opførelse  

 eller ombygning.
 Om asbestholdige loft- og vægbeklædninger kan oplyses følgende:
De asbestholdige loft- og vægbeklædninger kan opdeles i 2 hovedgrupper  

 efter deres procentvise andel af asbestfibre, de benyttede bindemidler og den  

 heraf afledede porøsitet og hårdhed af pladerne.
Herudover kan findes enkelte  

 sjældent forekommende pladetyper, som består af næsten ren sammenpresset  

 asbest.
 Den 1. gruppe plader kan bestå af forskellige typer asbestfibre i en andel  

 op til 28%. Bindemidlerne er udelukkende uorganiske i form af silikater.  

 Pladerne er noget porøse og kan let knække.
 Af handelsnavne kendes:
Asbestolux Perforit (perforerede asbestoluxplader) Navilite Dæmpa-Deck Dæmpa-Z Dæmpasbest Inkasbest Den 2. gruppe plader består af asbestfibre i en andel op til 10%. Enkelte  

 fabrikater indeholder desuden organiske cellulosefibre.
Bindemidlerne er  

 cement og andre uorganiske bindemidler.
Pladerne er hårdpresset, fibrene er  

 godt sammenbundet og pladerne har gode styrkemæssige egenskaber.
 Af handelsnavne kendes:
Internit Perforit (perforerede internitplader) Eternit Eternit Glasal Dæmpasbest Inkasbest Man skal være opmærksom på, at i de senere år er Naviliti, Internit,  

 Perforit (perforerede internitplader), Etermit og Eternit Glasal produkter  

 blevet forhandlet uden indhold af asbest, men med bibeholdelse af de  

 oprindelige navne.
4. Målinger i rumluft Der findes ikke i dag praktisk anvendelige målemetoder for måling af  

 asbestfibre i indeklimaet.
De anerkendte og beskrevne målemetoder for  

 asbestfibre i arbejdsmiljøet er helt uegnet til måling af asbestfibre i  

 rumluften i indeklimaet.
Dette hænger sammen med, at på arbejdspladser med  

 forventelige høje asbestfiberkoncentrationer kan analysen af luftprøverne ske  

 ved lysoptisk mikroskopi, mens anvendelse af denne metode i indeklimaet vil  

 medføre, at det faktiske indhold af asbestfibre bliver overvurderet, idet  

 metoden ikke kan skelne andre fibre, fx tekstilfibre, som der er mange af i  

 indeklimaet, fra asbestfibre.
Der er også i indeklimaet en vedvarende  

 baggrundsforurening med asbestfibre fra udeluften, fx fra asbestanvendelsen i  

 bremsebelægninger i biler.
Hvor stor koncentrationen af asbest i udeluften er  

 i Danmark, vides ikke med sikkerhed.
 Under henvisning til ovennævnte forhold må det frarådes at lade  

 vurderingen af omfanget af et asbestproblem i et konkret lokale bero på en  

 faktisk måling af fiberkoncentrationen.
5. Handlingen og afhjælpning af asbestproblemet ved loft-   og  

 vægbeklædninger De tekniske løsninger, der er anvendt i udlandet i bestræbelserne på at  

 formindske risikoen for afgivelse af asbestfibre til indeklimaet, omfatter - forsegling af materialet ved overfladebehandling som eksempelvis maling, - indkapsling af det asbestholdige materiale eller - fjernelse af det asbestholdige materiale.
 Hvor asbestfiberrisikoen er anset for minimal, tilrådes materialet  

 bibeholdt.
Hvilken af metoderne, der bør anvendes, må afhænge af en konkret vurdering  

 i det enkelte tilfælde.
Ved planlægningen af indsatsen bør der prioriteres  

 med udgangspunkt i:
- Pladernes fysiske tilstand, - hvilke væg- eller loftspladetyper der er anvendt, - aktiviteten i lokalerne, - hvor ofte lokalerne benyttes og - hvem der benytter lokalerne.
Ved prioriteringen af indsatsen bør der altid startes med plader, der ikke  

 har intakte overflader, og plader nævnt i gruppe 1 i punkt 3 bør prioriteres  

 først.
Der bør endvidere lægges vægt på, at lokaler, der benyttes konstant,  

 fx døgninstitutioner og lokaler, hvor aktiviteten kan være af en sådan  

 karakter, at vægge og lofter udsættes for en kraftig belastning, som fx fra  

 boldspil i en børneinstitution eller gymnastiksal, bør prioriteres højt.  

 Lokaler, hvor der hovedsageligt opholder sig børn, bør prioriteres højt,  

 fordi børn gennemsnitlig lever længere end voksne, og udviklingen af af  

 asbestfiberbetingede sygdomme tager mange år fra udsættelsen til udbrud.
I  

 den konkrete vurdering af forholdene i den enkelte bygning bør endelig indgå,  

 om der skal ske reparationer eller ændringer af lokalerne af anden årsag.  

 Forud for enhver form for afhjælpning må foretages en omhyggelig planlægning  

 samlet for hver enkelt bygning.
Intakte plader Overfladebehandlede intakte plader bør udfra den eksisterende viden ikke  

 nedtages, men normalt bibeholdes.
 Ubehandlede plader bør normalt have en overfladebehandling eller anden  

 form for forsegling.
Ikke-intakte plader Ved beskadigede plader, fx hvor der er brud, ødelagte hjørner eller  

 egentlige huller i pladerne, bør der iværksættes en afhjælpning.
Det samme  

 gælder plader, der er vandskadet hidrørende fra utætte tage eller brud i  

 vand- og varmeinstallationer, hvis pladerne indeholder organiske bestanddele  

 om cellulose-fibre eller organiske bindemidler.
 Hvilken form for afhjælpning, der bør anvendes, må afhænge af en vurdering  

 i det enkelte tilfælde, dels af skadens omfang, dels om et eventuelt hulrum  

 bag pladerne skal være tilgængeligt for reparation og eftersyn af  

 installationer.
 Ved vurderingen af hvilken afhjælpning, der bør benyttes, kan følgende  

 retningslinjer lægges til grund:
Specielle loftkonstruktioner En særlig loftskonstruktion består af asbest, der er påsprøjtet loftet.  

 Denne metode er kun anvendt i få bygninger i Danmark.
Da sprøjteasbest er et  

 overordentligt løst bundet materiale, skal asbesten fjernes efter nærmere  

 aftale med Arbejdstilsynet i det enkelte tilfælde.
 Ved andre typer af loftkonstruktioner med asbestholdige byggematerialer  

 som fx pudset asbest anbefales det, at de videre foranstaltninger nærmere  

 aftales med Arbejdstilsynet i det enkelte tilfælde.
Brand og støj Uanset hvilken foranstaltning, der vælges, skal man være opmærksom på, at  

 de brandtekniske krav fortsat skal overholdes, ligesom den nødvendige  

 støjdæmpning skal sikres.
6. Rengøring I forbindelse med nedtagning af asbestholdige loft- og vægplader, selv i  

 små mængder, er det væsentligt, at der gennemføres en særdeles grundig  

 rengøring.
Rengøring af overflader bør foretages både under selve  

 nedtagningen og bagefter og gentages flere gange med dages mellemrum.
Den  

 bedste rengøring er på baggrund af nuværende viden vådrengøring og  

 støvsugning.
Støvsugere skal forsynes med specielle udblæsningsfiltre  

 (mikrofiltre). Vådrengøring er ikke altid praktisk mulig, hvor der er  

 tekstile gulvbelægninger.
I sådanne tilfælde må støvsugning eller en  

 specialvask benyttes, men det kan - afhængig af den tekstile gulvbelægnings  

 karakter - blive nødvendig at udskifte belægningen.
Foruden rengøring af  

 overflader kan det være nødvendigt at rense luften for svævestøv ved hjælp af  

 en særlig ventilator forsynet med specialfilter og afkast til det fri.
Denne  

 ventilator skaber samtidigt et undertryk i den del af bygningen, der arbejdes  

 i, og forhindrer derved spredning af fibre til den øvrige del af bygningen.
7. Bortskaffelse mv. af asbestholdigt materiale Et særligt forhold ved asbestfjernelse er spørgsmålet om deponering af det  

 nedtagne asbestholdige materiale, herunder asbestholdigt materiale opsamlet i  

 forbindelse med rengøringsprocedurerne.
 Efter de gældende regler betragtes asbeststøv, herunder asbestholdigt  

 materiale, der opsamles i forbindelse med rengøring, som kemikalieaffald, jf.  

 bekendtgørelse nr. 121 af 17. marts 1976 om kemikalieaffald og § 34 i  

 bekendtgørelse nr. 468 af 13. november 1979 om anvendelse mv. af asbest (med  

 senere ændringer).
 Det samme gælder for plader, fx loft- og vægplader, som kan afgive  

 asbestfibre til luften.
 Ifølge kemikalieaffaldsbekendtgørelsens §§ 5 og 6 skal kemikalieaffald  

 anmeldes til kommunalbestyrelsen og afleveres på et af kommunalbestyrelsen  

 anvist sted, medmindre kommunalbestyrelsen kan meddele dispensation fra  

 afleveringspligten.
 Disse regler indebærer, at asbeststøv skal afleveres på de kommunale  

 modtagestationer for kemikalieaffald og bortskaffes til Kommunekemi.
For plader, fx loft- og vægplader, der skal bortskaffes som  

 kemikalieaffald, må udgangspunktet være, at der skal ske deponering i et  

 specialdepot, som er særligt indrettet til formålet.
Efter Miljøstyrelsens  

 opfattelse må dette indebære, at en eventuel nedtagning af loft- og vægplader  

 skal ske efter en samlet planlægning, hvor der også er taget stilling til  

 mulighederne for en miljømæssigt forsvarlig deponering.
De akutte problemer, der er opstået med hensyn til deponering af allerede  

 nedtagne loft- og vægplader, vil indtil videre og afhængigt af de lokale  

 forhold kunne løses på den måde, at afgrænsede områder af kontrollerede  

 lossepladser indrettes som specieldepoter.
Amtsrådet må i givet fald efter  

 bestemmelserne i miljøbeskyttelseslovens kapitel 5 tage stilling til, om der  

 skal fastsættes særlige vilkår for lossepladsens anvendelse til dette formål.
Efter miljøstyrelsens opfattelse må en permanent deponering af  

 asbestholdigt materiale på kontrollerede lossepladser i den nuværende akutte  

 situation dog forudsætte, at amtsrådet efter drøftelse med  

 kommunalbestyrelserne har vurderet, på hvilke lossepladser der mest  

 hensigtsmæssigt kan ske deponering.
I første række må deponering ske på  

 lossepladser, hvor beskyttelsen af grundvandet er særligt sikret, fx kystnære  

 lossepladser, hvor grundvandet strømmer mod kysten.
 8. Finansiering.
Indenrigsministeriet overvejer finansieringen af denne vejlednings  

 anvisninger i forhold til kommunerne og vil efter forhandling med de  

 kommunale organisationer nærmere redegørefor resultatet.
Der gøres dog  

 allerede ny opmærksom på, at en eventuel statslig medfinansiering kun vil  

 kunne vedrøre aktiviteter, der er i overensstemmelse med nærværende  

 vejledning for asbestholdige loft og vægbeklædninger.
 Det er af afgørende betydning, at de begrænsede ressourcer anvendes på den  

 mest hensigtsmæssige måde og i nøje overensstemmelse med de anførte  

 prioriteringer og retningslinjer.
 9. Andre asbestanvendelsesområder.
Arbejdsministeriets bekendtgørelse om asbest ændres nu således, at der pr.  

 15. april 1986 indføres et forbud mod fremstilling og anvendelse af  

 ventilationsrør af asbestcement.
Fra samme dato gennemføres i  

 byggelovgivningen et forbud mod anvendelse af asbest i indeklimaet.
 Asbestholdige materialer i forskellig udformning har været anvendt til  

 mange forskilligartede formål siden 1920'erne, fx  

 asbestvinyl-gulvbelægninger, ventilationskanaler og -anlæg, rørisoleringer,  

 tag- og facadebeklædninger.
Boligministeriet har et katalog over asbestholdige materialer under  

 udarbejdelse.
Kataloget vil indeholde en opgørelse af, hvad asbestholdige  

 materialer i byggeriet har været anvendt til, i hvilke perioder de pågældende  

 materialer har været anvendt, samt hvorledes materialerne kan kendes ved en  

 beskrivelse gennem fotografier eller tegninger.
Kataloget forventes  

 færdigtrykt ca. 1. maj 1986.
 Myndighedssamarbejdet mellem de forskellige involverede ministerier og  

 styrelser om asbestanvendelsen fortsættes og intensiveres.
 Der nedsættes derfor et permanent embedsmandsudvalg i arbejdsministeriets  

 regi til koordinering af asbestspørgsmålet mellem de involverede myndigheder.
