Sikkerhedsorganisation  

 skal etableres i den juridiske enhed Arbejdsmiljøklagenævnet har på møde den 19. december  

 2006 behandlet klage over Arbejdstilsynets afgørelse af 11. januar 2006 om  

 sikkerhedsorganisation for A.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i,  

 at A skal etablere sikkerhedsorganisation for Y afdelingen.
Det påbydes  

 endvidere A at oprette et sikkerhedsudvalg, hvor sikkerheds- og  

 sundhedsarbejdet kan planlægges og koordineres.
 Nævnets afgørelse skal efterkommes senest den 12.  

 februar 2007.
 Tilbagemelding skal ske til Arbejdstilsynet senest den  

 19. februar 2007.
 Arbejdsmiljøklagenævnet fastholder således  

 Arbejdstilsynets afgørelse af 11. januar 2006.
B E G R  

 U N D E L S E Efter arbejdsmiljøloven har en arbejdsgiver ansvaret  

 for at arbejdet bliver tilrettelagt og udført på en sikkerheds- og  

 sundhedsmæssigt fuld forsvarlig måde.
Virksomheden A har CVR-nummer 8x xx xx xx og er en del  

 af koncernen C.
C har CVR-nummer 7x xx xx xx.
Sikkerhedsrepræsentanten for de ansatte i A, Y  

 afdelingen er ansat i B.
B har CVR-nummer 1x xx xx xx.
 Arbejdsmiljøklagenævnet finder, at C, A og B er 3  

 forskellige virksomheder.
 Arbejdsmiljøklagenævnet har i den forbindelse lagt vægt  

 på, at de 3 enheder er registreret med hver sit CVR-nummer, og at A bærer  

 risikoen - herunder den økonomiske risiko - for arbejdsresultatet i A.
 A har således beføjelserne til og den reelle mulighed  

 for at drage omsorg for, at arbejdet ved As Y afdeling bliver  

 tilrettelagt og  

 udført på en sikkerheds- og sundhedsmæssigt fuld forsvarlig måde.
Efter arbejdsmiljøloven skal virksomheder med 10  

 ansatte eller derover arbejde for, at sikkerheds- og sundhedsarbejdet  

 organiseres.
I virksomheder med 20 ansatte eller derover, skal der oprettes  

 et  

 sikkerhedsudvalg.
 A, Y afdeling er en del af region Jylland Øst.
A, Region Jylland Øst har 17 ansatte.
I Y afdelingen  

 har A 4 ansatte.
 Ifølge CVR har A mellem 200 og 499 ansatte.
Arbejdsmiljøklagenævnet har lagt vægt på, at A således  

 har mere end 20 ansatte.
A skal derfor oprette sikkerhedsudvalg.
Arbejdsmiljøklagenævnet henviser til   

 	  

 § 2, stk. 1, § 6, § 7, stk. 1 og § 8, stk. 1, stk. 4-5 samt stk.  

 7 i  

 Lov om arbejdsmiljø, jf. lovbekendtgørelse nr. 268 af 18. marts  

 2005, og   

 	  

 § 1, stk. 1, § 2, § 4, § 12, stk. 1, § 38, § 39 og § 41 i  

 Arbejdsministeriets  

 bekendtgørelse nr. 575 af 21. juni 2001 om virksomhedernes sikkerheds- og  

 sundhedsarbejde.
B E M Æ R K N I N G E R  

 I  

 Ø V R I G T C har henstillet, at Arbejdsmiljøklagenævnet udsætter  

 behandlingen af sagen, indtil der foreligger en afklaring af ny regler på  

 området, idet A og B har en formodning om, at reglerne vil blive tilpasset  

 koncernstrukturen.
Arbejdsmiljøklagenævnet kan oplyse, at nævnet alene kan  

 træffe afgørelse på grundlag af gældende regler.
Nævnet finder derfor ikke at  

 kunne udsætte behandlingen af sagen til der foreligger nye regler.
 C har henvist til, at der foreligger en aftale, som er  

 indgået med alle medarbejderforeninger i C.
Efter arbejdsmiljølovgivningens regler kan der indgås  

 aftaler om måden at organisere sikkerheds- og sundhedsarbejde inden for  

 virksomheden.
Betingelserne fremgår af § 38 i bekendtgørelsen om  

 virksomhedernes sikkerheds- og sundhedsarbejde.
Endvidere kan henvises til  

 bekendtgørelsen § 41 om muligheden for at søge dispensation fra reglerne.  

 Begge  

 dele forudsætter dog, at sikkerhedsarbejdet organiseres inden for rammerne af  

 A.
På klagenævnets  

 vegne Kopi til Arbejdstilsynet,  

 Postboks 1228, 0900 København C.
J.nr.  

 20060016845 De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde i  

 udtalelsen af 28. marts 2006:
 Sagens indhold Arbejdstilsynet, Århus ved tilsynsførende P besøgte A,  

 Y afdeling.
Ved besøget talte han med daglig sikkerhedsleder og  

 sikkerhedsrepræsentant for B.
Det blev oplyst, at virksomheden beskæftiger i alt ca.  

 75 personer i regionen.
Der var ikke etableret sikkerhedsorganisation, idet  

 der  

 ikke var valgt en eller flere sikkerhedsrepræsentanter som sammen med en  

 eller  

 flere arbejdsledere kunne udgøre en eller flere sikkerhedsgrupper.
Der var  

 som  

 følge heraf heller ikke noget sikkerhedsudvalg.
 Det blev oplyst, at nuværende sikkerhedsrepræsentant  

 var ansat i B, og at man havde organiseret sikkerhedsarbejdet således, at A  

 og  

 B havde samme sikkerhedsorganisation.
 I udkast pr. 12.12.05 påbød Arbejdstilsynet  

 virksomheden at etablere sikkerhedsorganisation herunder et sikkerhedsudvalg.
 Påbudet blev sendt i høring til virksomheden, der den  

 28.12.05 anførte:
   

 	  

 at koncernen er opbygget med  

 et børsnoteret selskab C som  

 100 % ejer de underliggende selskaber, B, D, og A med tilhørende  

 datterselskaber.
   

 	  

 at koncernen drives i overensstemmelse med de af Finansti  

 lsynet  

 udstedte retningslinjer som en koncern med en samlet organisation hvor  

 forsikring, pension og bank er integreret, så kunden kan betjenes optimalt.
   

 	  

 at sikkerhedsorganisationen derfor er opbygget som en fælles  

 organ  

 isation for hele koncernen med sikkerhedsgrupper og  

 sikkerhedsudvalg, accepteret af alle medarbejdergrupper i henhold til en  

 indgået  

 aftale.
 Arbejdstilsynet vurderede på den baggrund, at  

 virksomhedens sikkerhedsorganisation ikke er i overensstemmelse med reglerne.  

 Virksomheder med forskelligt CVR. nr. kan ikke have fælles  

 sikkerhedsorganisation.  

 Konkret betød det, at sikkerhedsrepræsentant H med ansættelse i B ikke ifølge  

 loven kunne være sikkerhedsrepræsentant for de ansatte i A.
 Arbejdstilsynet påbød derfor den 11. januar 2006  

 virksomheden at etablere sikkerhedsorganisation for Silkeborg afd. og at  

 oprette et sikkerhedsudvalg, hvor sikkerheds- og sundhedsarbejdet kunne  

 planlægges og koordineres.
 Virksomheden rettede den 24. januar 2006 henvendelse  

 til Arbejdstilsynets Direktør.
 Det oplyses, at koncernens medarbejdere arbejder i  

 flere små kontorer, hvor bank- og forsikringsansatte arbejder side om side,  

 og  

 hvor arbejdet udføres under samme vilkår for begge parter.
 En organisering med 2 sikkerhedsgrupper på hvert kontor  

 vil virke bureaukratisk og uhensigtsmæssig.
 Virksomheden ønskede, at Arbejdstilsynet ændrede  

 holdning og søgte i modsat fald om at modtage en dispensation fra reglerne.
Direktøren meddelte den 7. februar 2006, at  

 reguleringen af virksomhedernes sikkerheds- og sundhedsarbejde, således som  

 den  

 er udmøntet i arbejdsmiljøloven og i bekendtgørelsen om virksomhedernes  

 sikkerheds- og sundhedsarbejde, er rettet mod den enkelte  

 virksomhed/arbejdsgiver.
Tilgangen hviler i det hele på den enkelte  

 arbejdsgivers pligter og ansvar, og lovgivningen opererer ikke noget sted med  

 pligtsubjekter, som består af en sammenslutning af forskellige juridiske  

 enheder, herunder i form af en koncernstruktur.
 Arbejdstilsynet tager udgangspunkt i CVR-lovgivningens  

 afgrænsninger vedrørende juridiske enheder og produktionsenheder, når  

 virksomhedsbegrebet defineres.
 Det er den enkelte virksomheds (afgrænset ved dennes  

 CVR-nummer) eventuelle særlige sikkerheds- og sundhedsforhold, som er i fokus  

 for sikkerhedsorganisationens arbejde, og der kan ikke dannes en  

 sikkerhedsorganisation på tværs af flere virksomheder.
Heller ikke aftalemodellen på dette område, jf.  

 arbejdsmiljølovens § 8, stk. 4, og kapitel 6 i bekendtgørelse om  

 virksomhedernes sikkerheds- og sundhedsarbejde, giver mulighed for andet end  

 en  

 ændret organisering af sikkerheds- og sundhedsarbejdet på den enkelte  

 virksomhed.
Arbejdsmiljøklagenævnet har netop i en sammenlignelig sag fra  

 december 2005 (der vedrører et påklaget påbud om selvstændig  

 sikkerhedsorganisation for forskellige juridiske enheder) fastslået, at  

 virksomheden,  

 skulle oprette en selvstændig sikkerhedsorganisation.
Man må forstå  

 arbejdsmiljøklagenævnets afgørelse, således, at hver enkelt juridisk enhed  

 skal  

 oprette sin egen sikkerhedsorganisation.
 I forhold til anmodningen om dispensation fra gældende  

 regler, jf. § 41 i bekendtgørelsen om virksomhedernes sikkerheds- og  

 sundhedsarbejde, skal Arbejdstilsynet bemærke, at en sådan ikke kan gives på  

 det foreliggende grundlag.
 Arbejdstilsynet begrunder dette afslag med, at der efter  

 Arbejdstilsynets opfattelse ikke vil være tale om en fravigelse fra enkelte  

 bestemmelser i bekendtgørelsen som forudsat i dispensationsbestemmelsen, men  

 derimod om en ændret tilgang til virksomhedsbegrebet, der vedrører  

 lovgivningen  

 generelt.
 2. Arbejdstilsynets afgørelse Arbejdstilsynet traf den 11. januar 2006 følgende  

 afgørelse:
 Påbud Arbejdstilsynet fastholder derfor påbudet, hvor det  

 påbydes A at etablere sikkerhedsorganisation for Y afd.
Det påbydes endvidere  

 virksomheden at oprette et sikkerhedsudvalg, hvor sikkerheds- og  

 sundhedsarbejdet kan planlægges og koordineres.
 Påbudet skal efterkommes senest onsdag den 15. marts  

 2006.
 3. Klagen til Arbejdsmiljøklagenævnet C har i brev af 8. februar 2006 skrevet:
 C skal herved klage til arbejdsmiljøklagenævnet vedr.  

 et påbud nr. 186968 udstedt at arbejdstilsynet d. 11 januar 2006.
 Påbudet vedrører sikkerhedsorganisation og udvalg, og  

 fremsendes vedlagt.
C har kommenteret påbudet over for arbejdstilsynet 2  

 gange, først generelt, og senest i et brev stilet til Arbejdstilsynets  

 Direktør, Jens Jensen.
Begge breve fremsendes vedlagt.
 C koncernen er opbygget med et børsnoteret selskab, C,  

 som 100% ejer de underliggende selskaber B, D, og A.
På Cs kontorer og filialer arbejder medarbejdere ansat  

 i B og i A side om side.
Medarbejderne udfører ensartede opgaver, arbejder i  

 samme kontorer, og refererer ofte til samme leder.
 Vi har som følge heraf opbygget  

 sikkerhedsorganisationen således, at såvel medarbejdere ansat i B som i A på  

 disse kontorer er organiseret under samme sikkerhedsgruppe.
 Arbejdstilsynet har fundet, at dette ikke var i  

 overensstemmelse med arbejdsmiljølovgivningen, og har påbudt at C organiserer  

 medarbejderne under hver sin sikkerhedsgruppe.
C finder det bureaukratisk og uhensigtsmæssigt at  

 kontorer med ned til ganske få ansatte skal være underlagt flere  

 sikkerhedsgrupper.
Vi har desuden erfaret, at det er mere interessant for  

 medarbejderne at gå ind i sikkerhedsarbejdet, når der også er nogle opgaver  

 med  

 indhold i at løse.
Det vil blive væsentligt forringet hvis organisationen  

 skal  

 opdeles.
 Vi har i perioden juni 2005 til dato haft 12  

 screeningsbesøg og 7 tilpassede tilsyn, og vi har kun mødt kravet ved ét ud  

 at  

 disse besøg.
 På denne baggrund indklages Arbejdstilsynets påbud for  

 Arbejdsmiljøklagenævnet med ønske om, at medarbejdere ansat i B og A på  

 regions- og filialkontorer kan organiseres i samme sikkerhedsgruppe.
 4. Arbejdstilsynets udtalelse Arbejdstilsynet har i udtalelse af 28. marts 2006  

 skrevet følgende:
  

  

 Arbejdstilsynets vurdering Påbudet er hjemlet i Arbejdsmiljølovens § 6, stk. 1, §  

 7, stk. 1 og § 77, stk. 1, jfr.
Arbejdsministeriets bekendtgørelse nr. 575 af  

 2l. juni 2001 om virksomhedernes sikkerheds- og sundhedsarbejde, som ændret  

 ved  

 bekendtgørelse nr. 491 af 20. juni 2002 og bekendtgørelse nr. 557 af 17. juni  

 2004, § 2, og § 12, stk. 1.
§ 7 lov om Det centrale Virksomhedsregister, jfr.  

 lovbekendtgørelse nr. 598 af 22.06.00 med senere ændringer: Offentlige  

 myndigheder og institutioner skal i alle anliggender om juridiske enheder  

 anvende CVR-nummeret. At-vejledning F.2.4, Marts 2006, afsnit 5 Hvad er en  

 virksomhed? En virksomhed kan være ejet af en enkelt person eller af et  

 selskab.
En virksomhed er en juridisk enhed med et selvstændigt CVR-nummer.  

 Den  

 juridiske enhed består af en eller flere produktionsenheder.
Hvordan ens  

 virksomhed er registreret, kan ses på Erhvervs- og selskabsstyrelsens  

 hjemmeside www.cvr.dk.
Et aktieselskab, andelsselskab el. betragtes normalt  

 som én virksomhed.
Er der tale om en koncern med et hovedselskab  fx et  

 holdingselskab  og en række datterselskaber, betragtes selskaberne som  

 enkeltstående virksomheder, der hver især skal oprette en  

 sikkerhedsorganisation. Vi må henvise til brevet fra Arbejdstilsynets Direktør  

 til virksomheden og vi må fastholde påbudet.
 Den omtalte afgørelse fra Arbejdsmiljøklagenævnet er  

 registreret under Deres j.nr.
 5. Nyt efter klagen Arbejdsmiljøklagenævnet har modtaget brev af 25. april  

 2006 fra C:
 Jeg skal hermed komme med bemærkninger til sagen i  

 henhold til Deres brev af 12. april 2006.
 For god ordens skyld skal det præciseres at  

 medarbejderrepræsentanten H i praksis har fungeret som sikkerhedsrepræsentant  

 for både A og B i henhold til aftale om organisering af sikkerhedsarbejdet vi  

 hidtil har fulgt.
Jeg skal også præcisere at det korrekte antal  

 medarbejdere i region Jylland øst hvorunder filialen i Y hører er 157  

 medarbejdere.
Heraf er 17 ansat i A og 140 i B.
Alle 157 medarbejdere har en  

 fælles øverste leder i form at en regionsdirektør.
 I Yfilialen er beskæftiget 6 medarbejdere. 4 i A og 2 i  

 B.
 Med udgangspunkt i den nuværende aktuelle  

 arbejdsmiljøpolitiske debat, herunder i særdeleshed tankerne om  

 regelforenkling  

 og bestræbelserne for at lette erhvervslivet administrative byrder, som der  

 netop gennem Finanssektorens Arbejdsgiverforening er afgivet høringssvar til  

 Beskæftigelsesministeriet om, skal jeg med henvisning til svar fra  

 Arbejdstilsynets direktør Jens Jensen af 7. februar 2006 henstille, at  

 Arbejdsmiljøklagenævnet udsætter behandlingen af denne sag indtil der  

 foreligger en afklaring af udformningen af nye regler på området.
 Som det er oplyst for C er spørgsmålet om organisering  

 af sikkerhedsarbejdet i virksomheder med koncernstrukturer netop et af de  

 emner, der pt. overvejes at tillempe til en model, som svarer til den  

 nuværende  

 model som C med succes har benyttet i en årrække.
 Det forekommer at være en hensigtsmæssigt og pragmatisk  

 løsning set i forhold til de ganske store administrative udfordringer en  

 opdeling at sikkerhedsorganisationen i C Koncernen vil medføre.
 Jeg forudser endvidere store udfordringer med at  

 kommunikere og motivere en sådan evt. opdeling af en velfungerede  

 organisation  

 overfor ledere og medarbejdere i koncernen.
 En af vores værdier hedder xxx, og vi har over de  

 sidste mange år arbejdet målrettet på, at vores medarbejdere skal opfatte C  

 som  

 én virksomhed, både udadtil i forhold til kunden og indadtil i forhold til  

 kollegerne.
 Jeg er sikker på, at en stadfæstelse at påbuddet ikke  

 vil blive opfattet som xxx i vores organisation, hvor Cs  

 indsats i  

 sikkerhedsarbejdet ellers respekteres som et nyttigt bidrag til en samlede  

 opfattelse  

 af sundhed og trivsel på arbejdspladsen.
 Jeg ser frem til fleksibel indstilling til denne  

 henstilling, der indtil en lovændring kommer på plads, kan effektueres ved at  

 benytte den af Jens Jensen nævnte dispensationsmulighed.
 På baggrund af forespørgsel fra  

 Arbejdsmiljøklagenævnets sekretariat har C den 25. august 2006 skrevet  

 følgende:
 Med henvisning til Deres brev af 18. juli 2006 skal vi  

 hermed besvare de stillede spørgsmål.
1. Hvilken del af koncernen har de ansatte i A, Y  

 afdeling pligt til at stille den personlige arbejdskraft til rådighed for? De ansatte har pligt til at betjene alle koncernens  

 kunder.
Det betyder, at de betjener kunder der udover at være kunder i A også  

 kan være kunder i B og D.
2. Fra hvilken del at koncernen kommer de ledere,  

 der kan give de ansatte i A, Y afdeling instruktioner? Den nærmeste leder er ansat i A og dennes leder er  

 ansat i B.
Begge ledere kan give de ansatte i A instruktioner.
3. Hvilken del af koncernen kan foretage kontrol i  

 forbindelse med udførelsen at arbejdet i A, Y afdeling? Det kan ansatte i A, B og D.
Koncernens lovmæssige  

 interne revision, der er ansat i C kan ligeledes foretage kontrol.
4. Hvilken del at koncernen stiller arbejdsrum,  

 maskiner, redskaber, materialer eller andre nødvendige hjælpemidler til  

 rådighed for arbejdets udførelse i A, Y afdeling? Lokalerne er ejet at D, der udlejer dem til B på  

 markedsvilkår.
I.h.t. en af Finanstilsynet godkendt intern  

 administrationsaftale betaler A og D et administrationsfee til B.
 Maskiner, redskaber, materialer eller andre nødvendige  

 hjælpemidler er alt afhængig af hvilken type der er tale om stillet til  

 rådighed af enten A eller B.
5. Hvilken del at koncernen udbetaler løn til de  

 ansatte i A, Y afdeling? HR-afdelingen, der fungerer centralt for alle selskaber  

 i C, foretager udbetaling af løn til alle medarbejdere i koncernen.  

 Medarbejderne i HR er ansat i B.
Lønnen bogføres i A.
6. Hvilken del af koncernen kan ansætte og afskedige  

 medarbejdere i A, Y afdeling? Det kan de under spørgsmål 2 nævnte ledere fra hhv.
A  

 og B.
HR afdelingen deltager endvidere i ansættelser og afskedigelser.
7. Hvilken del af koncernen bærer risikoen -  

 herunder den økonomiske risiko  for arbejdsresultatet i A, Y afdeling? Den direkte risiko bæres af A, der er et helejet  

 datterselskab af C.
Lokalaftale om organisering af sikkerhedsarbejdet Den gældende lokalaftale vedlægges i kopi.
Til  

 orientering kan det oplyses, at aftalen pt. er under revision/ajourføring.  

 Aftalen er indgået med alle medarbejderforeninger i C.
* * * * Som det fremgår ovenfor, har C en  

 personaleorganisation, der i vidt omfang går på tværs af den selskabsretlige  

 koncernstruktur.
Den måde, hvorpå sikkerhedsarbejdet er organiseret i C,  

 afspejler den personaleorganisatoriske opbygning af koncernen.
Der er ikke i  

 den forbindelse ændret ved de opgaver, funktioner, pligter og rettigheder,  

 som  

 påhviler sikkerhedsorganisationen og dens sikkerhedsgrupper i henhold til  

 arbejdsmiljølovgivningen.
 Brevet fra C har været til partshøring hos  

 sikkerhedsrepræsentant H.
Der er ikke fremkommet bemærkninger i den  

 anledning.
C har den 8. november 2006 telefonisk bekræftet, at  

 hovedreglen er, at medarbejdere beskæftiget med a er ansat i A, mens  

 medarbejder beskæftiget med b er ansat i B.
Der findes dog undtagelser.  

 Enkelte  

 b-uddannede medarbejdere kan f.eks. også udføre xx-opgaver i A, og omvendt.
6. Regler Lov om arbejdsmiljø, jf. lovbekendtgørelse nr. 268  

 af 18. marts 2005 Kapitel 1 Formål og område § 2.  

  

 Loven omfatter arbejde for en arbejdsgiver.
 Stk. 2.
Kapitel 2 Virksomhedernes sikkerheds- og sundhedsarbejde Sikkerhedsorganisation § 6.  

  

 I  

 virksomheder med 10 ansatte eller derover skal virksomhedens arbejde for  

 sikkerhed og sundhed organiseres.
 Stk. 2.  

  

 Arbejdslederen  

 for en afdeling eller et arbejdsområde skal sammen med  

 sikkerhedsrepræsentanten  

 danne en sikkerhedsgruppe for den pågældende afdeling eller det pågældende  

 arbejdsområde.
 Stk. 3.  

  

 De ansatte skal  

 vælge en sikkerhedsrepræsentant for hver afdeling eller hvert  

 arbejdslederområde  

 til at indtræde i sikkerhedsgruppen og repræsentere sig i spørgsmål om de  

 ansattes sikkerhed og sundhed.
§ 7.  

  

 I  

 virksomheder med 20 ansatte eller derover, jf. dog § 8, stk. 7, skal der  

 oprettes et sikkerhedsudvalg.
Er der i virksomheden oprettet en eller to  

 sikkerhedsgrupper, udgør sikkerhedsgruppens eller -gruppernes medlemmer og  

 virksomhedens leder eller en ansvarlig repræsentant for denne  

 sikkerhedsudvalget.
Er der oprettet flere sikkerhedsgrupper, vælger  

 sikkerhedsrepræsentanterne imellem sig 2 medlemmer og arbejdslederne i  

 sikkerhedsgrupperne imellem sig 2 medlemmer til et sikkerhedsudvalg, hvori  

 virksomhedens leder eller en ansvarlig repræsentant for denne indtræder.  

 Sikkerhedsudvalget skal planlægge, lede, rådgive og orientere om samt føre  

 kontrol med sikkerheds- og sundhedsarbejdet inden for virksomheden.
 Stk. 2.
 § 8.  

  

 Beskæftigelsesministeren fastsætter nærmere regler for opbygning og funktion  

 af  

 virksomhedernes arbejde for sikkerhed og sundhed, herunder regler om valg af  

 sikkerhedsrepræsentanter, om deres rettigheder og pligter, om oprettelse af  

 sikkerhedsgrupper og sikkerhedsudvalg og om disses opgaver samt om daglig  

 ledelse af sikkerhedsarbejdet.
 Stk. 2.
Stk. 3.  

  

 Sikkerhedsorganisationens opgaver kan efter aftale mellem virksomheden og  

 medarbejderne udvides til at omfatte miljøspørgsmål i direkte tilknytning til  

 virksomheden.
Beskæftigelsesministeren kan fastsætte nærmere regler, der  

 sikrer  

 løsningen af virksomhedens arbejdsmiljøspørgsmål.
Stk. 4.  

  

 Med henblik på  

 at styrke og effektivisere virksomhedernes sikkerheds- og sundhedsarbejde kan  

 §  

 6 og § 7, stk. 1, under vilkår fastsat af beskæftigelsesministeren fraviges,  

 jf. stk. 5, hvis der 1)  

 	  

 dels er indgået en  

 aftale mellem én eller flere lønmodtagerorganisationer og den eller de  

 modstående  

 arbejdsgiverorganisationer eller arbejdsgivere eller dem, de bemyndiger  

 hertil,  

 og 2)  

 	  

 dels på virksomheder,  

 der er omfattet af en aftale indgået efter nr. 1, er indgået en aftale mellem  

 arbejdsgiveren og de ansatte i virksomheden eller de ansatte på en del af  

 virksomheden.
 Stk. 5.  

  

 Beskæftigelsesministeren fastsætter regler om, under hvilke vilkår § 6 og §  

 7,  

 stk. 1, kan fraviges gennem aftale, jf. stk. 4. Beskæftigelsesministeren kan  

 endvidere fastsætte nærmere regler om, hvordan aftaler efter stk. 4 indgås.
Stk. 6.  

  

 Spørgsmål om  

 fortolkning af og brud på de indgåede aftaler efter stk. 4 afgøres efter de  

 sædvanlige  

 fagretlige regler for området.
Brud på aftaler indgået efter stk. 4, nr. 2,  

 kan  

 dog ikke indbringes for Arbejdsretten, men afgøres ved faglig voldgift.
 Stk. 7.  

  

 Beskæftigelsesministeren  

 kan for fag, faglige områder eller arbejdssteder, for hvis vedkommende det  

 skønnes upåkrævet eller uhensigtsmæssigt at opbygge sikkerhedsarbejdet efter  

 reglerne i § 6, § 7, stk. 1, og § 9, stk. 4, gøre undtagelse fra disse regler  

 eller tillempe dem efter de særlige forhold.
Arbejdsministeriets bekendtgørelse nr. 575 af 21.  

 juni 2001 om virksomhedernes sikkerheds- og sundhedsarbejde Kapitel 1 Område § 1.  

  

 Bekendtgørelsen  

 gælder for arbejde for en arbejdsgiver, jf. lov om arbejdsmiljø § 2 og § 3.
 Stk. 2.
Kapitel 2 Organisering af sikkerheds- og sundhedsarbejdet § 2.  

  

 I  

 virksomheder med 10 ansatte og derover skal sikkerheds- og sundhedsarbejdet  

 organiseres gennem en sikkerhedsorganisation.
 Stk. 2.  

  

 Alle ansatte,  

 der ikke er virksomhedsledere eller arbejdsledere i henhold til  

 arbejdsmiljølovens  

 § 23 og § 24, medregnes, jf. stk. 1.
 § 4.  

  

 Ved  

 kontorarbejde eller andet administrativt arbejde og ved arbejde i butikker,  

 herunder supermarkeder, stormagasiner og lignende, medregnes ved  

 organiseringen  

 af sikkerheds- og sundhedsarbejdet efter § 2 kun ansatte, der er beskæftiget  

 10  

 timer eller derover ugentligt.
Sikkerhedsgrupper § 7.  

  

 Arbejdslederen  

 for en afdeling eller et arbejdsområde skal sammen med en  

 sikkerhedsrepræsentant,  

 der er valgt af alle ansatte i afdelingen eller arbejdsområdet, danne en  

 sikkerhedsgruppe for den pågældende afdeling eller det pågældende  

 arbejdsområde.
 Stk. 2.  

  

 Afdelinger eller  

 arbejdsområder med 1-9 ansatte kan organiseres i en fælles sikkerhedsgruppe  

 eller en i øvrigt eksisterende gruppe.
Stk. 3.  

  

 Afdelinger eller  

 arbejdsområder, hvor de ansatte udelukkende eller hovedsagelig er beskæftiget  

 med kontorarbejde eller andet administrativt arbejde, kan uanset antallet af  

 ansatte organiseres i en fælles sikkerhedsgruppe eller tilsluttes en i øvrigt  

 eksisterende gruppe.
Hvor det samlede antal ansatte er 50 eller derover, skal  

 der normalt oprettes flere sikkerhedsgrupper.
 Stk. 4.  

  

 Hvor de i stk.  

 1, 2 og 3 nævnte afdelingers art eller arbejdsområders størrelse eller  

 beliggenhed  

 gør det hensigtsmæssigt, skal der dog oprettes flere sikkerhedsgrupper.
 Stk. 5.
Sikkerhedsudvalg § 12.  

  

 I  

 virksomheder, hvor der er beskæftiget 20 ansatte eller derover, skal  

 virksomhedens sikkerheds- og sundhedsarbejde planlægges og koordineres af et  

 sikkerhedsudvalg, jf. dog § 4.
 Stk. 2.
 Stk. 3.  

  

 Formand for  

 udvalget er virksomhedens leder eller en af denne udpeget ansvarlig  

 repræsentant,  

 der kan handle på ledelsens vegne.
 Stk. 4.  

  

 Er der i virksomheden  

 oprettet en eller to sikkerhedsgrupper, består sikkerhedsudvalget af  

 sikkerhedsgruppen eller -gruppernes medlemmer og virksomhedens leder eller en  

 af denne udpeget ansvarlig repræsentant.
 Stk. 5.  

  

 Er der mere end  

 2 sikkerhedsgrupper, vælger sikkerhedsrepræsentanterne imellem sig 2  

 medlemmer,  

 og arbejdslederne i sikkerhedsgrupperne vælger imellem sig 2 medlemmer til  

 udvalget,  

 hvori virksomhedslederen eller en ansvarlig repræsentant for denne indtræder.
 Stk. 6.
Kapitel 6 Aftaler § 38.  

  

 Med henblik på at styrke og effektivisere virksomhedernes sikkerheds- og  

 sundhedsarbejde kan reglerne om organiseringsmåden i §§ 7-17 fraviges, hvis  

 der 1)  

 	  

 dels er indgået en  

 aftale mellem en eller flere lønmodtagerorganisationer og den eller de  

 modstående  

 arbejdsgiverorganisationer eller arbejdsgivere, eller dem, de bemyndiger  

 hertil, og 2)  

 	  

 dels på virksomheder,  

 der er omfattet af en aftale indgået efter nr. 1, er indgået en aftale mellem  

 arbejdsgiveren og de ansatte, herunder eventuelle ledere, i virksomheden  

 eller  

 på en del af virksomheden.
 Stk. 2.  

  

 En aftale om  

 organiseringen af sikkerheds- og sundhedsarbejdet efter stk. 1 berører ikke  

 varetagelsen  

 af de opgaver, funktioner, pligter og rettigheder m.v. på decentralt og  

 centralt niveau i virksomheden, der er fastsat i bekendtgørelsen.
 Stk. 3.  

  

 I virksomheder,  

 hvor der er beskæftiget 20 ansatte eller derover, skal det sikres, at  

 planlægningen  

 og koordineringen af sikkerheds- og sundhedsarbejdet i virksomheden finder  

 sted  

 i et samarbejde mellem arbejdsgiveren, arbejdslederne og de ansatte.
 Stk. 4.  

  

 En  

 virksomhedsaftale, der er indgået efter stk. 1, nr. 2, skal sikre, at  

 organiseringen af virksomhedens sikkerheds- og sundhedsarbejde er i  

 overensstemmelse med virksomhedens struktur, og at den ændrede organisering  

 styrker  

 og effektiviserer virksomhedens arbejde hermed.
 Stk. 5.  

  

 Virksomhedsaftalen skal være skriftlig, forefindes i og være tilgængelig for  

 de  

 ansatte på virksomheden.
 Stk. 6.  

  

 Virksomhedsaftalen  

 skal som minimum indeholde følgende elementer:
 1)  

 	  

 Beskrivelse af de  

 aktiviteter/metoder, der kan anvendes med henblik på at sikre, at den ændrede  

 organisering af sikkerheds- og sundhedsarbejdet styrker og effektiviserer  

 funktionsvaretagelsen.
 2)  

 	  

 Angivelse af en  

 procedure for gennemførelse og opfølgning af virksomhedsaftalen på  

 virksomheden.
 3)  

 	  

 Angivelse af, hvordan  

 opgaver og funktioner varetages, herunder arbejdsledernes og de øvrige  

 ansattes  

 deltagelse i arbejdsmiljøarbejdet.
 4)  

 	  

 Angivelse af, hvordan  

 virksomhedsaftalen kan ændres og opsiges.
 5)  

 	  

 Oversigt over den  

 aftalte organisering af sikkerheds- og sundhedsarbejdet i form af en  

 organisationsplan.
Stk. 7.  

  

 Spørgsmål om  

 fortolkning af og brud på de indgåede aftaler efter stk. 1 afgøres efter de  

 sædvanlige  

 fagretlige regler for området.
Brud på aftaler indgået efter stk. 1, nr. 2,  

 kan  

 dog ikke indbringes for Arbejdsretten, men afgøres ved faglig voldgift.
§ 39.  

  

 Med henblik på at styrke samarbejdet om sikkerhed og sundhed mellem  

 samarbejdsudvalg, de lokale aftaleparter og sikkerhedsorganisationen kan  

 opgavevaretagelsen i forbindelse med sikkerhed og sundhed varetages af et  

 samarbejdsorgan, hvis 1)  

 	  

 betingelserne i § 38  

 er opfyldt, og 2)  

 	  

 personer, der er  

 valgt til at varetage sikkerheds- og sundhedsarbejdet, er repræsenteret i  

 samarbejdsorganet.
Kapitel 7 Dispensation og klageadgang § 41.  

  

 Direktøren for Arbejdstilsynet kan for fag og faglige områder eller  

 enkeltvirksomheder, hvor særlige forhold foreligger, tillade fravigelser fra  

 enkelte bestemmelser i bekendtgørelsen, når det skønnes rimeligt og fuldt  

 forsvarligt og i det omfang, det er foreneligt med direktiv 89/391/EØF af 12.  

 juni 1989 om iværksættelse af foranstaltninger til forbedring af  

 arbejdstagerens sikkerhed og sundhed under arbejdet.
