 I henhold til § 5, stk. 2 i lov om frikommuner, jf. lovbekendtgørelse nr.  

 377 af 21. maj 1987 meddeles:
 § 1.  Miljøministeren har i dag godkendt  

 frikommuneregulativ for Københavns Amtskommune om overførsel af dele af  

 Hovedstadsrådets opgaver inden for miljøområdet til amtsrådet.
 § 2.  Det i § 1 nævnte frikommuneregulativ indebærer,  

 at Hovedstadsrådets kompetence efter følgende bestemmelser i lov om  

 miljøbeskyttelse, jf. lovbekendtgørelse nr. 85 af 8. marts 1985 med senere  

 ændringer, overgår til Københavns Amtskommune: §§ 34, 39 og 50, stk. 2.
 Stk. 2.  Det i § 1 nævnte frikommuneregulativ indebærer,  

 at Hovedstadsrådets kompetence efter § 5 i lov om vandforsyning m.v., jf.  

 lovbekendtgørelse nr. 337 af 4. juli 1985, overgår til Københavns  

 Amtskommune.
 Stk. 3.  Amtsrådets afgørelse efter stk. 2 kan påklages  

 efter reglerne i miljøbeskyttelseslovens kapitel 11 og 12.
 § 3.  Det i § 1 nævnte frikommuneregulativ træder i  

 kraft den 1. februar 1988. Frikommuneregulativet gælder til og med den 31.  

 december 1993.
 Stk. 2.  Det i § 1 nævnte frikommuneregulativ skal være  

 fremlagt de samme steder som amtsrådets mødedagsordener m.v., jf. lov om  

 kommunernes styrelse § 9, stk. 3.
