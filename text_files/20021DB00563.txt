Betænkning afgivet af Arbejdsmarkedsudvalget den 14. maj  

 2003 Betænkning over Forslag til  

 folketingsbeslutning om en barselfond [af  

 Anders Samuelsen (RV) og Marianne Jelved (RV)] 1. Ændringsforslag Det Radikale Venstres medlem af udvalget har stillet 1 ændringsforslag  

 til beslutningsforslaget.
2. Udvalgsarbejdet Beslutningsforslaget blev fremsat den 31. januar 2003 og var til  

 1. behandling den 27. februar 2003. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Udvalget  

  

 indstiller  

 beslutningsforslaget til  

  

 vedtagelse  

  

 med det stillede ændringsforslag.
Enhedslistens medlem af udvalget mener, at etableringen af en  

 central barselfond til dækning af fuld løn under barsel for alle er helt  

 fundamental for at sikre ligestilling.
For det første vil det betyde fuld løn  

 under barsel også på de kvindeområder, hvor barselorlov traditionelt er en  

 hård  

 belastning for arbejdsgiverne.
For det andet vil det modvirke tendensen til,  

 at  

 arbejdsgiverne vælger kvinderne fra, ganske simpelt fordi de ved, at  

 barselorlov kan være enormt dyrt, specielt selvfølgelig for de mindre  

 arbejdsgivere, som ikke har så mange medarbejdere at rykke rundt på.
For det  

 tredje vil den fulde løn under barsel forbedre mændenes mulighed for at tage  

 større del i barselorloven, fordi familierne ikke behøver at indregne en  

 lønnedgang.
Det er jo fortsat sådan, at det i langt de fleste familier er  

 manden, der tjener mest, og dermed vælger man, at det er kvinden, der tager  

 barselorloven, så der ikke er for store omkostninger.
Fuld løn under barsel  

 vil  

 selvfølgelig modvirke den tendens.
Samtidig vil der generelt være tale om en  

 social forbedring for alle de grupper, der i dag ikke har fuld løn under  

 barsel  

  det skal selvfølgelig også med  eller som kun har fuld løn i  

 dele af  

 orlovsperioden, altså simpelthen bedre vilkår for børnefamilierne.  

 Barselorlov  

 er som bekendt allerede i dag lovgivningsstof, hvilket det efter  

 Enhedslistens  

 mening også bør være, men det er også et faktum, at overenskomsterne i dag  

 indeholder meget forskellige bestemmelser om løn under barsel i kortere eller  

 længere perioder.
Derfor vil en lovbestemt central barselfond, hvor  

 arbejdsgiverne kollektivt kommer til at bidrage til fuld løn under barsel til  

 alle, selvfølgelig have indflydelse på bestående overenskomster.
Derfor er  

 det  

 vigtigt, at en analyse af forholdene ved etablering af en central barselfond  

 inddrager samspillet mellem lovgivning og overenskomster, og at  

 arbejdsmarkedets parter inddrages i udformningen af en central barselfond.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (RV), tiltrådt af et  

  

 flertal  

  

 (det øvrige udvalg)  

  

 :
Til teksten 1)  

  

 Teksten affattes således:
»Folketinget pålægger regeringen at udarbejde en analyse af de  

 samfundsmæssige konsekvenser af en national barselfond, herunder de  

 økonomiske  

 og beskæftigelsesmæssige konsekvenser.
Analysen skal være Folketinget i hænde  

 senest den 1. april 2004.« [Ej krav om forslag] Bemærkninger Til nr. 1 Førstebehandlingen af beslutningsforslaget om en barselfond  

 gjorde det klart, at der ikke kunne samles flertal for at pålægge regeringen  

 at  

 fremsætte et konkret forslag til en barselfond, der sikrer, at udgifterne til  

 afholdelse af barsel fordeles jævnt blandt arbejdsgiverne og ikke som nu i  

 udstrakt grad bæres af brancher, hvor der er relativt mange kvinder ansat.
Imidlertid pegede førstebehandlingen på, at der er stor enighed  

 om, at den nuværende situation langt fra er optimal for ligestillingen og de  

 mindre virksomheder.
For at skabe et bedre grundlag (for såvel Folketinget  

 som  

 arbejdsmarkedets parter) for fremtidige drøftelser af mulige løsninger på de  

 åbenlyse problemer, som fraværet af en fælles barselfond giver, har  

 forslagsstillerne derfor stillet et ændringsforslag, der alene pålægger  

 regeringen at udarbejde en analyse, men ikke at fremsætte et konkret forslag.
Charlotte Antonsen (V)  

    

 Eva Kjer Hansen (V)  

    

 Freddy Dam (V)  

    

 Jens Vibjerg (V)  

  

  fmd.  

  

    

 Bent Bøgsted (DF)  

    

 Kristian Thulesen Dahl (DF)  

    

 Lars Barfoed (KF)  

    

 Charlotte Dyremose (KF)  

    

 Tove Videbæk (KRF)  

    

 Anne‑Marie Meldgaard (S)  

    

 Bjarne Laustsen (S)  

  

  nfmd.  

  

    

 Jan Petersen (S)  

    

 Lone Møller (S)  

    

 Ole Vagn Christensen (S)  

    

 Ole Sohn (SF)  

    

 Anders Samuelsen (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 82 Bilagsnr.
