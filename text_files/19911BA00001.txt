Nr BSF 1 Forslag til folketingsbeslutning om ændring af tjenestemandspensionsloven Fremsat af Lilli Gyldenkilde (SF) Tommy Dinesen (SF) Gade (SF) Hanne  

 Thanning Jacobsen (SF) Ebba Strange (SF) den 3. oktober 1991 Folketinget pålægger regeringen at komme med forslag til lov om ændring af tjenestemandspensionsloven, der stiller enker efter tjenestemænd, der har været på førtidspension, lige, hvad enten de har været på en kvalificeret svagelighedspension eller en tilskadekomstpension.
Bemærkninger til forslaget I den eksisterende lovgivning om enkepension (lov om  

 tjenestemandspension, jf. lovbekendtgørelse nr. 573 af 5. august 1991) efter  

 en tjenestemand er der forskel på, om man er enke efter en tjenestemand, der  

 er gået på pension efter en ulykke, eller man er enke efter en tjenestemand,  

 som er førtidspensioneret efter f.eks. at have været postbud eller  

 DSB-medarbejder, der p.g.a. svageligt helbred har måttet gå på  

 førtidspension.
I første tilfælde får enken fuld pension efter  

 tjenestemanden, mens enken i det andet tilfælde får nedsat pension.
Dette  

 forekommer urimeligt.
 Der er på landsplan ca. 3.000 førtidspensionister efter disse regler, men  

 det har ikke været muligt at få oplyst, hvor mange af dem der er på  

 svagelighedspension, og heller ikke, hvor mange enker der er tale om.
 Ovennævnte tal viser dog, at der er tale om en meget lille gruppe, og  

 derfor vil en ændring, der ligestiller enkerne, ikke belaste budgetterne  

 nævneværdigt, men tværtimod være en regelforenkling, der vil give  

 administrative lettelser.
