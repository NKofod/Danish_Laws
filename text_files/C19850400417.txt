ORIENTERINGSKORT Brandsektionsvægges sektionsforhold I bygningsreglement 1982, kap. 6.4.1, stk. 2, jf. stk. 1, er anført, at en  

 brandsektionsvæg skal udføres mindst som BS-væg 60 og på en sådan måde, at  

 den under brand bevarer sin stabilitet, uanset fra hvilken side væggen  

 brandpåvirkes.
Byggestyrelsen er blevet anmodet om nærmere at forklare kravet  vedrørende  

 stabilitet for brandsektionsvægge i bygninger omfattet af bygningsreglement  

 1982 specielt med henblik på bestemmelsernes anvendelse i bygninger, hvor der  

 forekommer store spændvidder og/eller stor brandbelastning, fx i butikker  

 o.l. salgslokaler samt industri- og lagerbygninger i 1 etage.
Det bemærkes,  

 at bygninger med virksomheder eller oplag af en sådan art og størrelse, at de  

 klassificeres som brandfarlige, yderligere er undergivet brandlovgivningens  

 bestemmelser.
 Således foranlediget meddelels hermed følgende:
 I etageboligbyggeri, hoteller, institutioner o.l. bygninger med en  

 etagehøjde på indtil 3 m anses stabilitetskravet umiddelbart at være opfyldt  

 for BS-vægge 60, som er fastholdt/understøttet af bærende vandrette  

 BS-bygningsdele 60 med en spændvidde på højst 6 m.
I bygninger kan kravet om, at en brandsektionsvæg skal bevare sin  

 stabilitet, uanset fra hvilken side væggen brandpåvirkes, anses for at være  

 tilgodeset, hvis væggens sammenbygning med de tilgrænsende bygningsdele  

 (gulv, vægge, søjler, dragere, etageadskillelse, tagkonstruktion) er udført  

 sådan, Dette indebærer, at tilslutningsdetaljerne skal være udformet således, at  

 de i DS 1052.1 angivne krav vedrørende isolation, integritet og bæreevne er  

 overholdt for sammenbygningen i mindst 60 minutter.
Eftervisning af, at  

 kravene er opfyldt, kan i almindelighed foregå ved en brandteknisk bedømmelse  

 ud fra de foreliggende tegninger.
Hvis dette ikke er muligt, kan eftervisning  

 ske ved prøvning efter DS 1051.1.
Dette indebærer, at de konstruktioner, som under brand  

 fastholder/understøtter brandsektionsvæggen, skal være udformet således, at  

 de forbliver stabile og på plads under 60 minutters standardbrand på en af  

 væggens sider.
Der skal herunder tages højde for væggens og de tilgrænsende  

 konstruktioners temperaturbevægelser.
 Dette indebærer for en bærende brandsektionsvæg, at det ved brandteknisk  

 dimensionering skal eftervises, at den påførte last kan optages af væggen.  

 Dimensioneringen skal udføres på grundlag af Dansk Ingeniørforenings normer  

 for bygningskonstruktioner.
Dette indebærer tillige, at en ikke-bærende brandsektionsvæg skal  

 sammenbygges med den overliggende etageadskillelse/tagkonstruktion således,  

 at de af branden forårsagde temperaturdeformationer i  

 etageadkillelsen/tagkonstruktionen kan ske, uden at væggen bliver påført last  

 fra etageadskillelsen/tagkonstruktionen.
Sammenbygningen skal derfor udformes  

 med dilatationsmulighed, således at temperaturdeformationerne kan optages,  

 uden at væggen bliver belastet, og uden at sammenbygningens integritet  

 forringes.
For en etageadskillelse/tagkonstruktion af beton kan  

 temperaturdeformationen (nedbøjningen) i denne forbindelse sættes til 1/100  

 af etageadskillelsens/tagkonstruktionens spændvidde.
For tilsvarende  

 konstruktioner af træ henholdsvis stål kan nedbøjningen i denne forbindelse  

 sættes til 1/100 henholdsvis 1/50 af konstruktionens spændvidde.
En brandsektionsvæg skal som anført i bygningsreglement 1982 udføres  

 mindst som BS-væg 60 (med de konkrete dimensioner og laster). Der henvises i  

 denne forbindelse til DS 1052.1 og til byggestyrelsens prøvnings- og  

 godkendelsesbetingelser for ikke-bærende BS-vægge samt til  

 SBI-ydeevnebeskrivelse nr. 1 for ikke-bærende indervægge.
BS-vægge 60, der  

 enten er anført som eksempel i bygningsreglement 1982, bilag 4, eller for  

 hvilke der foreligger gældende MK-godkendelse, prøvningsrapport eller  

 tilsvarende dokumentation, kan anvendes som brandsektionsvægge, idet det  

 forudsættes, at der ved dimenstioneringen af væggene tages hensyn til styrke-  

 og stivhedsparametrenes variation med væggenes dimensioner (herunder højden)  

 samt til temperaturdeformationerne af væggene.
 Det er en forudsætning, at de øvrige krav vedrørende brandsektionsvæggenes  

 udførelse mv. (jf. bygningsreglement 1982, kap. 6.4) er opfyldt.
