Lov om ændring af lov  

 om registreringsafgift af motorkøretøjer m.v.1) (Justering af afgiftsskalaer m.v. for brugte  

 køretøjer) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om registreringsafgift af motorkøretøjer m.v., jf.  

 lovbekendtgørelse nr. 222 af 14. april 1999, som ændret bl.a.  

 ved lov nr. 325 af 28. maj 1999 og senest ved lov nr. 385 af 2. juni 1999,  

 foretages følgende ændringer:
 1. I § 2, stk. 1, nr. 2, ændres »§ 5, stk. 1-2« til: »§ 5, stk. 1, 3 og 5«.
2. I § 3 a, stk. 5, ændres »§ 4, stk. 3-6.«  

 til: »§ 4, stk. 3-9.« 3. I § 3 a, stk. 7, ændres »§ 5, stk. 3 og 5«  

 til: »§ 5, stk. 3, § 5,  

 stk. 5, nr. 2, og § 5, stk. 10«.
 4. I § 4 indsættes efter stk. 3 som nye  

 stykker:
» Stk. 5. For biler, der er omfattet af stk. 3, nr. 2, kan  

 den beregnede afgift efter stk. 3 og 4 højst udgøre 75  

 pct. af bilens værdi inklusive afgift.
Stk. 6. For biler afgiftsberigtiget efter stk. 3, nr. 2,  

 uden tillæg efter stk. 4 opkræves afgift med 180 pct. af  

 tillægsbeløbet, såfremt de foranstaltninger, der er  

 foretaget af hensyn til opfyldelse af de i stk. 4 nævnte bestemmelser  

 om luftforurening, er afmonteret eller ændret på en sådan  

 måde, at de i stk. 4 nævnte bestemmelser om luftforurening ikke  

 længere er opfyldt.« Stk. 4-6 bliver herefter stk. 7-9.
 5. I § 4, stk. 6, der bliver stk. 9, ændres  

»stk. 3 og 4« til: »stk. 3 og 7«.
 6. I § 5, stk. 1, ændres »For følgende biler«  

 til: »For følgende nye biler samt for  

 biler, der har mistet deres identitet, og«.
 7. I § 5, stk. 3, ændres »For andre biler« til: »For  

 andre nye biler samt for biler, der har mistet deres identitet,«.
 8. I § 5, stk. 4, indsættes efter  

 stk. 4 som nye stykker:
» 1)	Køretøjer omfattet af stk. 1 og 10:  

 Ikke over 1 år: 0 kr. af 10.300 kr. og 95 pct. af resten.  

 1-2 år: 0 kr. af 8.800 kr. og 95 pct. af resten.  

 2-3 år: 0 kr. af 7.300 kr. og 95 pct. af resten.  

 3-4 år: 0 kr. af 5.700 kr. og 95 pct. af resten.  

 4-5 år: 0 kr. af 4.200 kr. og 95 pct. af resten.  

 5-6 år: 0 kr. af 2.700 kr. og 95 pct. af resten.  

 Over 6 år: 0 kr. af 1.200 kr. og 95 pct. af resten.
2)	Køretøjer omfattet af stk. 3 og 10:  

 Ikke over 1 år: 0 kr. af 25.500 kr. og 30 pct. af resten.  

 1-2 år: 0 kr. af 21.800 kr. og 30 pct. af resten.  

 2-3 år: 0 kr. af 18.000 kr. og 30 pct. af resten.  

 3-4 år: 0 kr. af 14.300 kr. og 30 pct. af resten.  

 4-5 år: 0 kr. af 10.500 kr. og 30 pct. af resten.  

 5-6 år: 0 kr. af 6.800 kr. og 30 pct. af resten.  

 Over 6 år: 0 kr. af 3.000 kr. og 30 pct. af resten.
For biler over 3 t,  

 jf. stk. 3, kan afgiften dog højst udgøre 50.000 kr.
Stk. 6. For biler omfattet af stk. 5, som er nævnt  

 i bekendtgørelse af 10. juli 1990 om ændring af  

 detailforskrifter for køretøjer punkt 7.x6.021(1) og punkt  

 7.x6.024 (1), men ikke opfylder bestemmelserne i disse punkter eller  

 tilsvarende nyere bestemmelser, forhøjes den afgiftspligtige  

 værdi med 610 kr. 1. pkt. gælder ikke for biler, der er mere end  

 35 år gamle, og som fremtræder som ved første  

 registrering.
Trafikministeren fastsætter nærmere regler om  

 gennemførelse af bestemmelser om luftforurening og udformer  

 retningslinjer for, hvorledes kontrollen af bestemmelsen nævnt i 1.  

 pkt. skal ske.
 Stk. 7. For biler, der er omfattet af stk. 5, kan den  

 beregnede afgift efter stk. 5 og 6 højst udgøre 75 pct. af  

 køretøjets værdi inklusive afgift.
 Stk. 8. For biler afgiftsberigtiget efter stk. 5, nr. 1,  

 uden tillæg efter stk. 6 opkræves afgift med 95 pct. af  

 tillægsbeløbet, og for biler afgiftsberigtiget efter stk. 5, nr.  

 2, uden tillæg efter stk. 6 opkræves afgift med 30 pct. af  

 tillægsbeløbet, såfremt de foranstaltninger, der er  

 foretaget af hensyn til opfyldelse af de i stk. 6 nævnte bestemmelser  

 om luftforurening, er afmonteret eller ændret på en sådan  

 måde, at de i stk. 6 nævnte bestemmelser om luftforurening ikke  

 længere er opfyldt.
Stk. 9. En brugt bils alder regnes fra første  

 registreringstidspunkt.
Hvis en brugt bil ikke har været registreret  

 her i landet eller i udlandet, eller hvis første  

 registreringstidspunkt ikke kan fastslås, regnes alderen fra bilens  

 fremstillingstidspunkt.« Stk. 5-7 bliver herefter stk. 10-12.
 9. I § 5, stk. 5, der bliver stk. 10,  

 ændres »stk. 1-4« til: »stk. 1-9«.
 10. I § 5, stk. 6, 1. pkt., der bliver  

 stk. 11, 1. pkt., ændres »stk. 1-5« til: »stk. 1-10«.
 11. I § 5, stk. 7, der bliver stk. 12,  

 ændres »stk. 1 og 3« til: »stk. 1, 3 og  

 5«.
 12. I § 15, stk. 1, ændres »§ 5, stk. 1-5«  

 til: »§ 5, stk. 1-6 og 10«.
 13. I § 22, stk. 2, ændres »§ 5, stk. 1-5«  

 til: »§ 5, stk. 1-5 og 10«.
 14. I § 23, stk. 1, ændres »§ 5, stk. 1-5«  

 til: »§ 5, stk. 1-5 og 10«.
 15. I § 27, stk. 1, nr. 3, ændres »§ 5, stk. 1-5« til: »§ 5, stk. 1-10«.
§ 2 Stk. 1. Loven træder i kraft dagen efter  

 bekendtgørelsen i Lovtidende, jf. dog stk. 2.
 Stk. 2. Loven har virkning for køretøjer, der  

 anmeldes til afgiftsberigtigelse fra og med datoen for forslagets  

 fremsættelse, jf. dog stk. 3 og 4.
 Stk. 3. Biler, der er købt af slutbrugeren, eller  

 hvor der er indgået bindende aftale om køb med slutbrugeren, kan  

 ved betaling af afgiften eller depositum for afgiften inden den 30. november  

 1999 af slutbrugeren afgiftsberigtiges efter registreringsafgiftslovens  

 hidtil gældende regler, når følgende betingelser er  

 opfyldt:
 1)	Købet skal være sket eller den bindende aftale om  

 køb være indgået senest den 26. oktober 1999.
 2)	Slutbrugeren skal forestå afgiftsberigtigelsen ved den told-  

 og skatteregion, hvori slutbrugeren er bosiddende.
3)	Der kan kun afgiftsberigtiges én bil pr. slutbruger.
Bilen  

 skal indregistreres for slutbrugeren.
 Dokumentation for, at den bindende aftale om køb er  

 opfyldt, skal være told- og skatteregionen i hænde senest den 30.  

 november 1999. Dokumentation for, at bilen er registreret første gang  

 for slutbrugeren, skal være told- og skatteregionen i hænde  

 senest den 30. april år 2000.
 Stk. 4. For biler omfattet af stk. 3 kan der betales  

 depositum for afgiften på grundlag af oplysninger om bilens tidligere  

 registreringsforhold.
Givet på Amalienborg, den 17. november  

 1999 Under Vor Kongelige Hånd og Segl Margrethe R.
/Ole Stavad 1)   Lovforslaget  

 har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
