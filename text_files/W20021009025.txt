 Landsskatteretskendelse af 8. maj 2002 vedr.  

 driftsomkostninger.
 A ApS klager for indkomståret 1999 over, at de stedlige  

 skattemyndigheder ikke har godkendt fradrag for sagsomkostning og erstatning,  

 48.870 kr.
Det fremgår af sagens oplysninger, at selskabet forhandler anlæg  

 og væsker, der primært anvendes i møbelindustrien, og herudover producerer  

 selskabet filtre til ventilationsanlæg.
Selskabet blev stiftet den 30.  

 september 1996 under navnet B, men har senere taget navneændring  

 til A ApS.  

 Selskabet blev registreret under dette navn i Erhvervs- og Selskabsstyrelsen.  

 Selskabets anpartskapital på 125.000 kr. ejes af C, der samtidig er direktør  

 i  

 selskabet.
Selskabets omsætning udgjorde i det påklagede indkomstår  

 2.577.167 kr., mens resultat før skat androg 319.150 kr.
Selskabets  

 regnskabsår  

 omfatter perioden 1. oktober til 30. september.
Selskabet har oplyst, at baggrunden for valget af navnet B  

 var, at man på det pågældende tidspunkt forhandlede en båndrenser, der bar  

 dette  

 navn.
Selskabet fik ligeledes fremstillet salgsmateriale for båndrenseren  

 under  

 betegnelsen B.
I 1999 anlagde firmaet D A/S sag mod selskabet for uretmæssig  

 anvendelse af navnet B.
Navnet bruges som varemærke for D A/S  

 trykluftafrensere og D A/S havde registreret varemærket B i 1994.
Ved afgørelse fra Sø- og Handelsretten i marts 1999 blev  

 selskabet pålagt at betale 20.000 kr. til D A/S for uberettiget anvendelse af  

 varemærket samt 7.500 kr. til dækning af modpartens sagsomkostninger.
Krav om  

 bøde blev ikke imødekommet.
Udgifter til selskabets egen advokatbistand udgjorde 21.370 kr.  

 ekskl. moms.
Udgifterne beløber sig således til i alt 48.870 kr.
 Myndighederne har ikke godkendt fradrag for erstatning og  

 sagsomkostninger og har derfor forhøjet selskabets indkomst med 48.870 kr.
Myndighederne har begrundet forhøjelsen med, at udgifterne til  

 advokat og erstatning ikke er fradragsberettigede som driftsudgifter i den  

 skattepligtige indkomst.
Det er myndighedernes opfattelse, at uagtet at  

 selskabet ikke krænkede Ds ret til navnet B med forsæt, og  

 ikke blev pålagt  

 bøde af Sø- og Handelsretten, er krænkelse af ret til firmanavnet ikke en  

 sædvanlig driftsrisiko i forbindelse med indtjeningsprocessen i virksomheden.
 Myndighederne finder således, at forholdet ikke kan sidestilles  

 med de situationer, hvor der er indrømmet fradrag for krænkelse af patent  

 (Meddelelser fra Landsskatteretten 1965.129) og krænkelse af god  

 markedsføringsskik (TfS 1995.49). Virksomhedens indtjening havde i disse  

 situationer en nær og direkte sammenhæng med den krænkede ret, som direkte  

 relaterede sig til virksomhedens produkter eller markedsføringsmetoder, og  

 den  

 betalte erstatning har sin baggrund i, at den krænkede virksomhed har mistet  

 dækningsbidrag som følge af den anden virksomheds retsstridige handling.
 Myndighederne finder derimod, i overensstemmelse med Meddelelser  

 fra Landsskatteretten 1974.49, at værdien af retten til brug af navnet  

 B  

 retter sig mod det fremtidige salg og ikke er udtømt i det enkelte  

 indkomstår.  

 At selskabet har været i stand til at fortsætte sine aktiviteter i uændret  

 form  

 og derfor ikke finder, at navnet har haft nogen praktisk værdi, finder  

 myndighederne ikke ændrer det forhold, at en ret til brug af et givet  

 firmanavn  

 er en omkostning, hvis virkning strækker sig ud over det enkelte indkomstår.
 Selskabets repræsentant har over for Landsskatteretten nedlagt  

 påstand om, at der godkendes fradrag for udgifterne til erstatning og  

 sagsomkostninger i overensstemmelse med det i selvangivelsen anførte.
 Til støtte for denne påstand har repræsentanten anført, at  

 selskabet eller dets indehaver ikke har været bevidst om anvendelse af et  

 navn,  

 som på anden måde var tilknyttet et andet firma, idet der ikke var problemer  

 med at få selskabet registreret i Erhvervs- og Selskabsstyrelsen eller med at  

 få produceret salgsmateriale for den pågældende båndrenser under betegnelsen  

 B.
Repræsentanten har endvidere anført, at det forhold, at  

 selskabet efterfølgende er kommet til at betale erstatning synes at være et  

 udslag af en normal driftsrisiko, idet man særligt skal bemærke, at der ikke  

 blev idømt nogen bod eller bøde.
Den erlagte erstatning er ikke udtryk for  

 betaling for udøvelse af en retsstridig handling, men mere et udtryk for  

 dækning af de eventuelle gener den oprindelige rettighedshaver måtte have  

 pådraget sig.
Repræsentanten har i denne forbindelse henvist til indlæg i  

 erstatningssagen.
Det fremgår blandt andet af modpartens replik, at der er  

 nedlagt påstand om erstatning for et omsætningstab vedrørende den periode,  

 selskabet har anvendt varemærket.
Erstatningen er således bagudrettet, og  

 vedrører dermed ikke selskabets fremtidige anvendelse af varemærket.
 Repræsentanten har yderligere anført, at båndrenserens andel af  

 den samlede omsætning er begrænset, og at pådragelse af erstatning derfor må  

 anses som udslag af en normal driftsrisiko.
Repræsentanten har endelig anført, at udgiften til erstatningen  

 ikke er fremadrettet, og at der tværtimod er tale om en erstatning, som  

 tilsigter at dække de eventuelle gener den oprindelige rettighedshaver  

 tidligere havde.
Der er således ikke tale om udgifter, som påvirker  

 indkomstkilden.
 Landsskatteretten  

 bemærker  

  

 , at udgifter til erstatning, sagsomkostninger samt advokatbistand  

 kan fradrages, såfremt udgifterne vedrører erhvervelsen af indtægter, som  

 skal  

 medregnes ved indkomstopgørelsen, eller afholdelsen af udgifter, som kan  

 fradrages ved indkomstopgørelsen, jf. statsskattelovens § 6, stk. 1, litra a.  

 Såfremt udgifterne vedrører rene formuedispositioner eller  

 formuesfæren/indtægtskilden,  

 kan udgifterne ikke fradrages.
Landsskatteretten finder herefter, at der foreligger en sådan  

 forbindelse mellem selskabets erhvervsvirksomhed og den betalte erstatning,  

 at  

 udgifterne til advokatbistand ud fra et driftsrisikosynspunkt kan fradrages  

 jf.  

 statsskattelovens § 6, stk. 1, litra a.
Retten har herved henset til, at  

 udgiften er udslag af en med udøvelse af virksomheden forbundet normal  

 driftsrisiko, samt at markedsføring er et sædvanligt led i driften af en  

 salgsvirksomhed.
 Den påklagede ansættelse nedsættes derfor med 48.870 kr.
