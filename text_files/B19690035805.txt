 I medfør af bestemmelsen i § 17, stk. 7, i lov om almindelig  

 omsætningsafgift (merværdiafgift), jfr. lovbekendtgørelse nr. 356 af 1. juli  

 1969, fastsættes følgende:
§ 1.  I fakturaer over transport af varer kan anførsel  

 af kundens navn og adresse undlades, hvis der ikke på fakturaerne er  

 indrettet rubrikker til denne oplysning.
Bestemmelserne i lovens § 17, stk.  

 1, 5., og 6., punktum, om, at leverandøren er pligtig at angive  

 afgiftsbeløbets størrelse og prisen uden afgift for de enkelte poster i  

 fakturaen, såfremt en registreret modtager anmoder herom, finder ikke  

 anvendelse på fakturaer vedrørende transport af varer.
Fragtbreve, post- og  

 banepakkekvitteringer o.lign. anses som fakturaer.
Postpakkekvitteringer skal  

 af afsenderen forsynes med oplysning om portobeløbets størrelse.
 § 2.  I fakturaer over salg fra  

 selvbetjeningsengroslagre kan en specificeret angivelse af leverancens art og  

 mængde erstattes med en summarisk angivelse af leverancens art, og købers  

 kontonummer i virksomhedens kundekartotek kan træde i stedet for købers navn  

 og adresse.
§ 3.  For fakturaer over torvesalg engros kan  

 fakturaens udstedelsesdato udelades, såfremt sælgeren for hver dag i sit  

 regnskab noterer numrene på de udstedte fakturaer.
Dersom fakturaer over  

 sådant salg summarisk angiver leverancens art (f. eks.  

 »grønttorvsvarer«), kan specifikation af leverancens art og omfang  

 (mængde) undlades.
Såfremt der for det enkelte engrostorv gennemføres en  

 ordning, hvorefter der tildeles de faste sælgere og købere særlige  

 kontrolnumre, vil disse numre efter tilladelse fra toldvæsenet kunne anføres  

 på fakturaerne i stedet for sælgers og købers navn og adresse.
 § 4.  Kvægmarkeder, samlestalde o. lign., der  

 etablerer ordninger, hvorefter såvel sælgere som købere tildeles faste  

 kodenumre, og hvor afregningen af de foretagne handeler sker gennem et  

 markedskontor eller et særligt udbetalingskontor tilhørende et pengeinstitut,  

 kan efter tilladelse fra toldvæsenet på de udstedte afregningsbilag i stedet  

 for navne og adresser på sælgere og købere anvende de nævnte kodenumre.
Stk. 2.  De i stk. 1 nævnte afregningsbilag kan tillades  

 udskrevet således, at der for hver markedsdag kun udskrives eet bilag til  

 hver sælger omfattende alle de af den pågældende afsatte dyr, når dyrene  

 opføres specificeret med anførsel af prisen og køberens kodenummer.
Købernes  

 bilag kan udskrives på tilsvarende måde med anførsel af sælgerens kodenummer  

 og prisen for hvert enkelt dyr.
 § 5.  Finansministeriets bekendtgørelse nr. 19 af 22.  

 januar 1968 om fakturering af transportydelser, salg fra selvbetjeningslagre,  

 torvesalg o. lign. ophæves.
 Finansministeriet, den 1. juli 1969.
E.
Ninn-Hansen.
/ O.
Lindorff Larsen.
