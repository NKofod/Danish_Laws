Fremsat den 19. januar 2006 af fødevareministeren (Hans Christian Schmidt) Forslag til Lov  

 om ændring af lov om strukturforanstaltninger vedrørende  

  

 fiskerisektoren (Statslig  

 medfinansiering af investeringer i private fiskerihavne) § 1 I lov om strukturforanstaltninger vedrørende fiskerisektoren, jf.  

 lovbekendtgørelse nr. 316 af 3. maj 2001, som ændret senest ved § 39 i lov  

 nr.  

 431 af 6. juni 2005, foretages følgende ændringer:
 1.  


  

 § 2, stk.1, nr. 6,  

  

 affattes  

 således:
»6) Investeringer i fiskerihavnes faciliteter, herunder  

 investeringer i kajanlæg og andre faciliteter til landing, omsætning,  

 opbevaring og afsætning af fiskerivarer samt til forsyning af fiskerfartøjer,  

 som bidrager til havnens generelle udvikling og er af kollektiv interesse for  

 de fiskere, der bruger havnen.« § 2 Loven træder i  

 kraft dagen efter bekendtgørelsen i Lovtidende.
Bemærkninger til lovforslaget 1. Indledning Lovforslaget fremsættes med henblik på at give mulighed  

 for, at staten kan medfinansiere investeringer i faste anlæg i privatejede  

 fiskerihavne i medfør af loven om strukturforanstaltninger vedrørende  

 fiskerisektoren.
Samtidig præciseres det, at der kun ydes tilskud til  

 projekter, som er af kollektiv interesse for de fiskere, der bruger havnen.
2. Lovforslagets baggrund og indhold Den gældende lov om strukturforanstaltninger vedrørende  

 fiskerisektoren giver mulighed for at yde tilskud til en række  

 foranstaltninger  

 i fiskerisektoren, herunder til investeringer i faciliteter og anlæg i  

 fiskerihavne, der har til formål at fremme udviklingen i fiskerihavne og  

 forbedre vilkårene for fiskens håndtering og fartøjernes forsyning.
 De fleste af lovens tilskudsforanstaltninger medfinansieres  

 af EU-kommissionen i medfør af Rådets forordning (EF) nr. 2792/1999 af 17.  

 december 1999, om de nærmere regler og betingelser for Fællesskabets  

 strukturforanstaltninger for fiskeriet samt Rådets forordning (EF) nr.  

 1263/1999 af 21. juni 1999 om Det Finansielle Instrument til Udvikling af  

 Fiskeriet (FIUF). De EU-medfinansierede foranstaltninger indgår i det danske  

 FIUF-program for programperioden 2000-2006, der blev vedtaget af  

 EU-kommissionen den 8. august 2000.
 Dette lovforslag omhandler alene foranstaltningen  

 vedrørende tilskud til investeringer i faciliteter og anlæg i fiskerihavne.
 EU-medfinansiering af projekter i medfør af FIUF-programmet  

 forudsætter, at projekterne også medfinansieres af offentlige danske midler.  

 I  

 bemærkningerne til lovforslaget (L 202 1999-2000) vedrørende den gældende  

 bestemmelse om tilskud til investeringer i fiskerihavne er det anført, at det  

 forudses, at der ikke anvendes statslige midler som national medfinansiering  

 af  

 faste anlæg i havnene, men staten vil som hidtil kunne medfinansiere udstyr  

 og  

 faciliteter, der betjener fiskerfartøjer.
Begrundelsen herfor var især, at der kunne blive tale om  

 meget store udgifter.
Herudover var der på tidspunktet for forhandlingerne i  

 Folketinget nogen uklarhed om de kommende ejerforhold i de danske havne, idet  

 der forestod et salg af statens havne.
Hovedparten af fiskerihavnene blev  

 overdraget  

 til kommunerne, men enkelte mindre havne er i dag organiseret som private  

 selvejende foretagender.
De nuværende tilskudsregler betyder, at de privatejede  

 fiskerihavne har vanskeligt ved at tilpasse sig udviklingen og i øvrigt  

 konkurrere på lige vilkår.
Medens de offentligt ejede fiskerihavne har kunnet  

 anvende egne midler som offentlig medfinansiering til investeringer i faste  

 anlæg, har de privatejede været henvist til at skaffe medfinansiering fra  

 kommune eller amt, hvilket som regel ikke har været muligt.
 Det foreslås på den baggrund, at der fremover gives  

 mulighed for statslig medfinansiering af anlæg i privatejede fiskerihavne,  

 således at disse kan ligestilles med de fiskerihavne, som er offentligt  

 ejede.  

 De private havne ejes typisk af foreninger eller interessentskaber af  

 fiskere.
Oversigt  

 over bevilgede tilsagn i perioden 2001  2004 vedrørende  

 havnefaciliteter (mio.  

 kr.) 2001 2002 2003 2004 FIUF-midler 12,3 5,1 81,2 38,0 Statslige midler 1,3 1,0 0,6 0,4 Regionale midler 8,3 2,2 79,4 37,1 I alt 21,9 8,3 161,2 75,5 Med lovforslaget præciseres samtidig anvendelsesområdet for  

 tilskud til investeringer i fiskerihavne.
Det understreges med den nye  

 formulering, at kun projekter, som er af kollektiv interesse for de fiskere,  

 der bruger havnen, kan få tilskud.
Herved forstås, at de pågældende  

 faciliteter  

 skal være til rådighed for fiskerne eller andre af havnens brugere inden for  

 fiskerisektoren.
Der kan opkræves betaling for brugen, men faciliteterne må  

 ikke være forbeholdt enkelte virksomheder eller brugere.
Alle lovens tilskudsordninger med EU-medfinansiering er  

 optaget under én samlet konto på finansloven - § 24.26.30. Tilskud inden for  

 fiskerisektoren med EU-medfinansiering.
Derfor vil et eventuelt merforbrug  

 vedrørende ordningen om tilskud til investeringer i fiskerihavnes faciliteter  

 medføre et tilsvarende mindreforbrug vedrørende en eller flere af lovens  

 andre  

 tilskudsordninger.
Den foreslåede lovændring vil derfor hverken få økonomiske  

 eller administrative konsekvenser for staten, kommuner eller amtskommuner.
3. Økonomiske og administrative konsekvenser  

 for staten, kommuner og amtskommuner Lovforslaget har ingen økonomiske eller administrative  

 konsekvenser for stat, kommuner og amtskommuner.
4. Økonomiske og administrative konsekvenser  

 for erhvervslivet Lovforslaget har ingen økonomiske eller administrative  

 konsekvenser for erhvervslivet.
5. Administrative konsekvenser for borgerne Lovforslaget  

 har ingen administrative konsekvenser for borgerne.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten De foreslåede ændringer ligger inden for rammerne af  

 tilskudsmulighederne i forordning 2792/1999 og i FIUF-programmet, hvorfor der  

 ikke skal ske notifikation til EU-kommissionen.
8. Høring Lovforslaget har været i høring i Arbejderbevægelsens  

 Erhvervsråd, Amtsrådsforeningen, Danmarks Fiskehandlere, Danmarks  

 Fiskeindustri- og Eksportforening, Danmarks Fiskemel- og Fiskeolieindustri,  

 Danmarks  

 Fiskeriforening, Danmarks Pelagiske Producentorganisation, Danmarks  

 Sportsfiskerforbund,  

 Dansk Akvakultur, Dansk Amatørfiskerforening, Danske Fiskeres  

 Producentorganisation,  

 Dansk Eksportforening, Dansk Fisk, Dansk Fritidsfiskerforbund, Dansk  

 Kystfiskerforening,  

 Fagligt Fælles Forbund, Finansrådet, Forbrugerrådet, Håndværksrådet,  

 Kommunernes Landsforening, Konsumfiskeindustriens Arbejdsgiverforening,  

 Skagenfiskernes Producentorganisation, Verdensnaturfonden WWF, Datatilsynet,  

 Finansministeriet, Fiskeribanken, Indenrigs- og Sundhedsministeriet,  

 Justitsministeriet, Miljøministeriet, Ministeriet for Familie- og  

 Forbrugeranliggender,  

 Skatteministeriet, Søfartsstyrelsen, Transport- og Energiministeriet,  

 Økonomi-  

 og Erhvervsministeriet og Økonomistyrelsen.
9. Vurdering af konsekvenser for lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Efter forslaget kan tilskud ydes både til investeringer i  

 privatejede og offentligt ejede fiskerihavne.
 Det foreslås, at der kun kan ydes tilskud til  

 investeringer, som anvendes i forbindelse med landing, håndtering, omsætning  

 og  

 midlertidig opbevaring af fisk og fiskeriprodukter samt investering i  

 faciliteter, hvortil der er offentlig adgang for brugerne, og som anvendes  

 til  

 direkte servicering af fiskerfartøjer.
 Den foreslåede bestemmelse  

 er en udmøntning af artikel 13 i Rådets forordning nr. 2792/1999 af 17.  

 december 1999, og tilskuddet kan gives med de satser, der fremgår af  

 forordningen.
Til faciliteter af offentlig karakter kan der ydes tilskud  

 på op til 100 pct., hvoraf halvdelen ydes af FIUF og halvdelen af danske  

 offentlige midler.
Såfremt der er tale om en offentlig ejet havn, ydes den  

 offentlige danske del af fiskerihavnen eller dennes ejer.
Hvis havnen er  

 privatejet, kan støtten ydes af regionale eller statslige midler.
Den  

 statslige  

 del af tilskuddet sammenlagt med tilskuddet fra FIUF kan dog højst udgøre 50  

 pct., hvilket betyder, at privatejede fiskerihavne kan få den samme støtte  

 som  

 kommunale selvstyrehavne.
Til private faciliteter er tilskuddet 20-40 pct. fordelt  

 med 15 pct. fra FIUF og resten fra danske offentlige midler.
Det påregnes  

 fortsat at fastsætte denne støtte til 20 pct.
 For investeringer, der vedrører fiskerihavnens kapacitet,  

 lægges der vægt på, om havnen gennemfører en langsigtet planlægning, og ved  

 vurderingen af projekterne tages der hensyn til investeringernes virkning på  

 andre fiskerihavne.
Tilskud kan kun gives inden for de budgetmæssige rammer,  

 herunder for FIUFs medfinansiering.
Hvis der ikke er budgetmæssig  

 mulighed for  

 at yde tilskud til et projekt i det omfang, der er ansøgt om, kan der, hvis  

 der  

 er mulighed for det, tilbydes en lavere støtteprocent, eller der kan gives  

 afslag på ansøgningen.
I den forbindelse kan ministeren for fødevarer,  

 landbrug  

 og fiskeri fastsætte retningslinier for prioritering af de modtagne  

 ansøgninger.
Den ændrede bestemmelse præciserer, at de investeringer,  

 der gives tilskud til, skal være af kollektiv eller fælles interesse for de  

 fiskere, der anvender havnen.
Der kan således gives tilskud til de  

 faciliteter,  

 der findes eller etableres på havnen, og som står til rådighed for fiskerne  

 eller for serviceydelser rettet mod fiskerne.
De tilskudsberettigede  

 investeringer omfatter f.eks. auktionshaller og andre faciliteter til  

 håndtering og midlertidig opbevaring af fisk, skaldyr og fiskerivarer, udstyr  

 til losning og lastning af fisk, beddinger og lifte til anvendelse i  

 forbindelse med vedligeholdelse af fiskerfartøjer samt anlæg af offentlig  

 karakter til forsyning og service af fartøjer.
 Det påregnes, at investeringer vedrørende omsætning af  

 fiskerivarer mv. prioriteres højere end investeringer i kajanlæg og lignende.  

 Der vil ikke kunne gives tilskud til nye fiskerihavne, ligesom det heller  

 ikke  

 er hensigten at støtte investeringer, der udvider kapaciteten i de  

 eksisterende  

 fiskerihavne.
Til § 2 Det foreslås at lade loven træde i kraft umiddelbart efter  

 lovens vedtagelse, da det nuværende program udløber ved årets udgang.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om  

 strukturforanstaltninger vedrørende fiskerisektoren, jf. lovbekendtgørelse  

 nr. 316 af 3. maj 2001, som ændret senest ved § 39 i lov nr. 431 af 6. juni  

 2005, foretages følgende ændringer:
 § 2.  

  

 Ministeren for fødevarer, landbrug og fiskeri kan yde støtte til:
 1.  


  

 § 2, stk. 1. nr. 6,  

  

 affattes således:
 1)  

 	  

 Modernisering og  

 forbedring af danske fiskerfartøjer.
 2)  

 	  

 Køb eller bygning  

 af nye fiskerfartøjer.
 3)  

 	  

 Etablering og  

 modernisering af akvakulturanlæg.
 4)  

 	  

 Beskyttelse og  

 udvikling af fiskeressourcer i kystområder, navnlig ved etablering af faste  

 eller mobile anlæg, der skal afgrænse de beskyttede områder.
 5)  

 	  

 Investeringer  

 vedrørende forarbejdning, opbevaring og afsætning af fiskerivarer og  

 akvakulturprodukter med henblik på anvendelse som fødevarer.
 6)  

 	  

 Investeringer i  

 faciliteter og anlæg i fiskerihavne, der har til formål at fremme udviklingen  

 i fiskerihavne og forbedre vilkårene for fiskens håndtering og fartøjernes  

 forsyning.
 7)  

 	  

 Ophalingsspil for  

 fiskeriet fra fiskepladser på den vestjyske nordkyst.
 8)  

 	  

 Særlige projekter  

 vedrørende fiskeriet med mindre kystfartøjer med det formål at forbedre  

 forholdene for udøvelsen af fiskeriet.
»Investeringer i fiskerihavnes faciliteter, herunder  

 investeringer i kajanlæg og andre faciliteter til landing, omsætning,  

 opbevaring og afsætning af fiskerivarer samt til forsyning af fiskerfartøjer,  

 som bidrager til havnens generelle udvikling og er af kollektiv interesse for  

 de fiskere, der bruger havnen.« § 2 Loven træder i kraft dagen efter bekendtgørelsen i  

 Lovtidende.
