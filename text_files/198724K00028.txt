Nr BTL 28 Betænkning over Forslag til lov om ændring af lov om et  

 finansieringsinstitut for landbrug m.v.   

 Nr L 28 1987-88, 2. samling Afgivet af Landbrugs- og Fiskeriudvalget Afgivet: 19880628 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Der er af landbrugsministeren og af forskellige mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af landbrugsministeren stillede ændringsforslag og vil ved 2. behandling af  

 lovforslaget redegøre for sin stilling til de øvrige ændringsforslag.
Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag og vil ved 2. behandling af lovforslaget redegøre for sin  

 stilling til de øvrige ændringsforslag.
Mindretallet henviser i øvrigt til  

 sin udtalelse i betænkning over forslag til lov om refinansiering af  

 realkreditlån m.v. i landbrugsejendomme (L 27).
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede ændringsforslag og vil ved 2. behandling af  

 lovforslaget redegøre for sin stilling til de øvrige ændringsforslag.
 Et fjerde mindretal (Fremskridtspartiets medlem af udvalget)  

 henviser til partiets udtalelse i betænkning over forslag til lov om  

 refinansiering af realkreditlån m.v. i landbrugsejendomme (L 27), indstiller  

 lovforslaget til vedtagelse med de af mindretallet stillede  

 ændringsforslag og vil ved 2. behandling af lovforslaget redegøre for sin  

 stilling til de øvrige ændringsforslag.
Ændringsforslag Til § 1 Af et mindretal (S):
 1) I det under nr. 2 foreslåede § 2, stk. 2, ændres »§  

 6, stk. 1, nr. 2 og 3,» til: »§ 6, stk. 1, nr. 2,».
 Af landbrugsministeren, tiltrådt af et mindretal (KF, V, RV,  

 CD og KRF):
 2) Efter nr. 2 indsættes som nyt nummer:
 »01. I § 2 indsættes som stk. 3:
»Stk. 3. Den pålydende rente for de i stk. 2 nævnte obligationer og  

 lånegrænsen for lån baseret på disse obligationer fastsættes af  

 landbrugsministeren.«» 3) I den under nr. 3 foreslåede § 2 a indsættes efter stk. 2  

 som nyt stykke:
»Stk. 3. Landbrugsministeren kan godkende, at instituttet i  

 forbindelse med ydelse af udlandslån efter § 2, stk. 2, erhverver et  

 kreditinstitut i udlandet.« Af et mindretal (S):
 4) I den under nr. 4 foreslåede § 4 a udgår stk. 2.
 Stk. 3 og 4 bliver herefter stk. 2 og 3.
 Af et mindretal (FP):
 5) I den under nr. 4 foreslåede § 4 a udgår stk. 3.
 6) I den under nr. 4 foreslåede § 4 a udgår stk. 4.
 Af landbrugsministeren, tiltrådt af et mindretal (KF, V, RV, CD og  

 KRF):
 7) I det under nr. 4 foreslåede § 4 b, stk. 1, indsættes  

 efter »fra instituttet,» ordene: »indskud og«.
 8) I den under nr. 4 foreslåede § 4 b indsættes efter stk. 2  

 som nyt stykke:
»Stk. 3. Landbrugsministeren fastsætter nærmere regler om anvendelse  

 og tilbagebetaling af midlerne i restgældsreguleringsfonden.« Til § 2 9) Paragraffen affattes således:
»§ 2 Landbrugsministeren fastsætter tidspunktet for lovens ikrafttræden.« Bemærkninger Til nr. 1 Der ønskes ikke refinansiering med grønne obligationer.
Til nr. 2 De omhandlede særlige obligationer er nærmere omtalt i bemærkningerne til  

 ændringsforslag nr. 7 og 13 i betænkning over forslag til lov om  

 refinansiering af realkreditlån m.v. i landbrugsejendomme (L 27).
Til nr. 3 Bemyndigelsen til at godkende erhvervelsen af et realkreditinstitut i  

 udlandet tænkes alene anvendt i forbindelse med erhvervelsen af et  

 kreditinstitut som 100 pct. ejet datterselskab, der udelukkende driver  

 finansiel virksomhed i lande, der er medlem af OECD.
 Det vil som vilkår i godkendelsen blive krævet, at det pågældende institut  

 inden for en af landbrugsministeren fastsat frist overgår til udelukkende at  

 drive realkreditvirksomhed eller hermed naturligt forbunden virksomhed.
 Der vil endvidere blive stillet krav om, at det pågældende institut skal  

 afhændes, såfremt det driver virksomhed i Danmark.
 Der henvises i øvrigt til de tilsvarende bestemmelser i § 22, stk. 3, i  

 det samtidig af boligministeren stillede ændringsforslag nr. 12 i betænkning  

 over forslag til lov om ændring af lov om realkreditinstitutter og lov om  

 indeksregulerede realkreditlån (L 29).
Til nr. 4 Der er ingen grund til at afvige fra balanceprincippet, hvis staten venter  

 med at indfri obligationslån, indtil det måtte være markedsmæssigt  

 fordelagtigt.
Til nr. 5 Staten skal ikke øve forskelsbehandling ved at kautionere for nogle  

 private borgeres prioritetsgæld.
Til nr. 6 Ændringsforslaget er en konsekvens af ændringsforslag stillet til forslag  

 til lov om ændring af lov om realkreditinstitutter og lov om indeksregulerede  

 realkreditlån (L 29).
Til nr. 7 Der henvises til de tilsvarende bestemmelser i boligministerens  

 ændringsforslag til L 29.
Til nr. 8 Restgældsreguleringsfondens midler anvendes til indfrielse af låntagers  

 restgæld på udlandslån i det omfang, restgælden i danske kroner opgjort efter  

 kursen på indfrielsestidspunktet overstiger restgælden opgjort i danske  

 kroner efter kursen på låneoptagelsestidspunktet.
 Af fondens midler anvendes først låntagers indskud og bidrag efter stk. 1,  

 inklusive rentetilskrivning, derefter indskud inklusive rentetilskrivning fra  

 Finansieringsfonden af 1963 og endelig instituttets indskud inklusive  

 rentetilskrivning.
Eventuelle overskydende midler tilbagebetales til indskyderne.
Låntagers  

 andel anvendes dog altid til nedbringelse af restgælden.
Til nr. 9 Med ændringen bliver der overensstemmelse med ikrafttrædelsesbestemmelsen  

 i det samtidig hermed fremsatte forslag til lov om refinansiering af  

 realkreditlån m.v. i landbrugsejendomme (L 27).
Collet (KF) fmd.
Grove (KF) Rønholt (KF) Svend Heiselberg (V) Sønderby  

 (V) Dohrmann (FP) Larsen-Ledet (RV) Bollmann (CD) Kofod-Svendsen (KRF) Svend  

 Andersen (S) nfmd.
Erling Christensen (S) Arne Jensen (S) Henning  

 Nielsen (S) Stavad (S) Gade (SF) Inger Harms (SF) Bjørn Poulsen (SF) Tillægsbetænkningen Efter at lovforslaget ved 2. behandling blev henvist til fornyet udvalgsbehandling, har udvalget behandlet dette i nogle møder og har i den forbindelse stillet et spørgsmål til landbrugsministeren, som denne har besvaret skriftligt.
 Der er af landbrugsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforslaget til  

vedtagelse med de af landbrugsministeren stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse.
Ændringsforslag Af landbrugsministeren, tiltrådt af et flertal (KF, V, FP, RV, CD  

 og KRF):
Til § 1 1) I det under nr. 2 foreslåede § 2, stk. 2, indsættes efter  

 »§ 6, stk. 1, nr. 2«: »og 3«.
 2) Efter nr. 2 indsættes som nyt nummer:
 »01. I § 2 indsættes som stk. 3:
»Stk. 3. Den pålydende rente for de i stk. 2 nævnte obligationer og  

 lånegrænsen for lån baseret på disse obligationer fastsættes af  

 landbrugsministeren.«» Bemærkninger Til nr. 1 og 2 De omhandlede særlige obligationer er nærmere omtalt i bemærkningerne til  

 de samtidig hermed stillede ændringsforslag i tillægsbetænkning over til  

 forslag til lov om refinansiering af realkreditlån m.v. i landbrugsejendomme  

 (L 27).
