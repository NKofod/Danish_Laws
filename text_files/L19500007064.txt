 Under 21. december 1950 er der blevet afsluttet følgende overenskomst  

 mellem Danmark, Norge og Sverige:
OVERENSKOMST om gennemførelse af bestemmelserne i § 10 i lov nr. 252 af 27. maj 1950 om  

 dansk indfødsret, i § 10 i lov af 8. december 1950 om norsk riksborgarrett og  

 i § 10 i lov af 22. juni 1950 (nr. 382) om svenskt medborgarskap.
 Hans Majestæt kongen af Danmark, Hans Majestæt kongen af Norge og Hans  

 Majestæt kongen af Sverige er kommet overens om at afslutte følgende  

 overenskomst om gennemførelse af bestemmelserne i § 10 i lov nr. 252 af 27.  

 maj 1950 om dansk indfødsret, i § 10 i lov af 8. december 1950 om norsk  

 riksborgarrett og i § 10 i lov af 22. juni 1950 (nr. 382) om svenskt  

 medborgarskap.
 Artikel 1.
 Når efter en kontraherende stats lovgivning fødsel indenfor staten er en  

 betingelse for erhvervelse af dens statsborgerret, skal ved anvendelsen af en  

 sådan bestemmelse fødsel indenfor en anden kontraherende skal have samme  

 betydning.
 Artikel 2.
 Når efter en kontraherende stats lovgivning bopæl indenfor staten er en  

 betingelse for erhvervelse af dens statsborgerret, skal ved anvendelsen af en  

 sådan bestemmelse bopæl indenfor en anden kontraherende stat have samme  

 betydning, dog kun forsåvidt angår tiden, indtil vedkommende person er fyldt  

 12 år.
 Dette gælder dog ikke for et barns erhvervelse af statsborgerret derved,  

 at en af dets forældre erhverver sådan ret, og ej heller, forsåvidt angår  

 naturalisation eller erhvervelse af statsborgerret i medfør af denne  

 overenskomsts artikel 3.
 Artikel 3.
Den, der har statsborgerret i en kontraherende stat, kan erhverve  

 statsborgerret i en anden kontraherende stat ved overfor den myndighed, denne  

 stat bestemmer, at afgive skriftlig erklæring herom, såfremt han 4)ikke i løbet af denne tid er dømt til frihedsstraf eller anden  

 foranstaltning, som efter denne stats lovgivning i denne henseende er  

 ligestillet med frihedsstraf.
 Ved anvendelse af bestemmelsen i stk. 1, nr. 1, anses også den, der har  

 erhvervet statsborgerret derved, at en af hans forældre er blevet  

 naturaliseret, for at have erhvervet statsborgerretten ved naturalisation.
 Artikel 4.
 En statsborger i en kontraherende stat, som tidligere har haft  

 statsborgerret i en anden kontraherende stat, generhverver denne  

 statsborgerret, når han efter at have taget bopæl i denne stat overfor den  

 myndighed, denne stat bestemmer, afgiver skriftlig erklæring herom.
 Sådan erklæring kan dog kun afgives, såfremt han efter fortabelsen af den  

 statsborgerret, som ønskes generhvervet, til stadighed har været i besiddelse  

 af statsborgerret i en eller flere af de kontraherende stater.
 Artikel 5.
 Erhverver en statsborger i en kontraherende stat i medfør af artiklerne 3  

 eller 4 statsborgerret i en anden kontraherende stat, erhverver også hans  

 ugifte børn under 18 år samme statsborgerret efter de nærmere regler, som  

 gælder efter statsborgerretslovgivningen i den pågældende stat.
 Artikel 6.
 Bestemmelserne i artiklerne 1 og 2 finder ikke anvendelse, hvor fødsel  

 eller bopæl indenfor staten er af betydning for erhvervelse af dens  

 statsborgerret i medfør af overgangsbestemmelserne i § 13, stk. 1 og 3, i  

 loven af 27. maj 1950 om dansk indfødsret, §§ 11, 13 og 14 i loven af 8.  

 december 1950 om norsk riksborgarrett eller §§ 15, stk. 2, 16 og 18 i loven  

 af 22. juni 1950 om svenskt medborgarskap.
 Artikel 7.
 Denne overenskomst træder i kraft den 1. januar 1951.
 Sker der ændring af loven af 27. maj 1950 om dansk indfødsret eller af  

 loven af 8. december 1950 om norsk riksborgarrett eller af loven af 22. juni  

 1950 om svenskt medborgarskap, ophører overenskomsten at gælde i forholdet  

 mellem den stat, som således har ændret sin lovgivning, og de andre stater,  

 medmindre disse erklærer sig rede til fortsat at anvende overenskomstens  

 bestemmelser.
 Iøvrigt kan overenskomsten af hver af staterne opsiges med en frist af 6  

 måneder.
 Til bekræftelse heraf har de undertegnede, dertil behørigt befuldmægtigede  

 underskrevet denne overenskomst og forsynet den med deres segl.
 Udfærdiget i København i 3 eksemplarer på dansk, norsk og svensk, den 21.  

 december 1950.
 (sign.) Erik Eriksen.
(L.S.) Hvilket herved bringes til almindelig kundskab.
 Udenrigsministeriet, den 22. december  

 1950.
 Ole Bjørn Kraft.
