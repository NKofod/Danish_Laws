(til samtlige ministerier) Med virkning fra 1. maj 1979 er der indført hjemmestyre i Grønland, jfr.  

 lov nr. 577 af 29. november 1978 om Grønlands Hjemmestyre.  

 Hjemmestyreordningen indebærer, at det grønlandske hjemmestyre, der består af  

 et folkevalgt landsting og en forvaltning, der ledes af et landsstyre,  

 gradvist overtager den regelfastsættende og administrative myndighed på en  

 række sagsområder, der hidtil har været varetaget af rigsmyndighederne.
I  

 bilaget til cirkulæret er nærmere angivet, hvilke sagsområder der kan overgå  

 til hjemmestyret.
 Visse sagsområder vil som følge af rigsenheden ikke kunne overtages af  

 hjemmestyret, jfr. nærmere bilaget til cirkulæret.
 Sager vedrørende Grønland skal af rigsmyndighederne behandles efter  

 følgende retningslinjer:
 § 1.  Ministeren for Grønland varetager den centrale  

 planlægning og koordinering af rigsmyndighedernes virksomhed i Grønland.
 § 2.  På sagsområder, der henhører under  

 rigsmyndighederne og som varetages af andre ministerier end Ministeriet for  

 Grønland, skal følgende sager forelægges Ministeriet for Grønland til  

 udtalelse:
 Stk. 2.  Forelæggelsen for Ministeriet for Grønland skal  

 ske tidligst muligt og altid inden sagens eventuelle forelæggelse for  

 Grønlands Hjemmestyre.
 § 3.  På sagsområder, der er overgået til Grønlands  

 Hjemmestyre, yder Ministeriet for Grønland eller det fagministerium,  

 hvorunder det tilsvarende sagsområde i Danmark henhører, hjemmestyret bistand  

 med regelfastsættelse og løsning af administrative spørgsmål, såfremt  

 hjemmestyret anmoder herom.
 Stk. 2.  Ministeriet for Grønland skal af vedkommende  

 fagministerium underrettes om bistand, der ydes hjemmestyret til indførelse  

 af nye eller ændring af bestående ordninger af mere principiel karakter.
 § 4.  Forelæggelse af sager for Grønlands Hjemmestyre  

 foretages af Ministeriet for Grønland, medmindre andet er aftalt mellem  

 Ministeriet for Grønland og det ministerium, der i øvrigt behandler sagen.
 Stk. 2.  I sager, der vedrører forholdet til udlandet,  

 herunder sager vedrørende EF, skal det ministerium, der i øvrigt behandler  

 sagen, påse, at der under internationale forhandlinger tages forbehold for  

 Grønland med henblik på sagens eventuelle forelæggelse for Grønlands  

 Hjemmestyre.
§ 5.  Ved hjemmestyrets indførelse blev etableret en  

 fælles beslutningskompetence (vetoret) for rigsmyndighederne og hjemmestyret  

 vedrørende ikke-levende ressourcer i Grønland (mineralske råstoffer og  

 vandkraft). Den centrale administration på dette område varetages af den ved  

 lov nr. 585 af 29. november 1978 oprettede råstofforvaltning under ministeren  

 for Grønland.
Råstofforvaltningen er endvidere sekretariat for det ved samme  

 lov oprettede dansk/grønlandske fællesråd vedrørende mineralske råstoffer.
 § 6.  Ministeren for Grønland koordinerer  

 personalepolitikken for det personale, rigsmyndighederne beskæftiger i  

 Grønland, og har ansvaret for løn- og ansættelsesvilkår for dette personale.
 Stk. 2.  Ministeren varetager sit ansvar for løn- og  

 ansættelsesvilkår gennem sin repræsentation i bestyrelsen for det ved lov nr.  

 182 af 14. maj 1980 oprettede offentlige aftalenævn, der indgår kollektive  

 aftaler og overenskomster m.v. for rigsmyndighedernes, Grønlands Hjemmestyres  

 og de grønlandske kommuners personale i Grønland.
 § 7.  Statsministeriets cirkulære nr. 225 af 28.  

 oktober 1974 om sager vedrørende Grønland ophæves.
