 Antaget, at der ikke måtte videregives oplysninger om enkeltpersoners  

 rent private forhold fra private forskningsregistre til  Statens  Øjenklinik.
 Sagen, som vedrører videregivelse af oplysninger til  Statens  Øjenklinik,  

 er omtalt i afsnit 4.6. ovenfor, hvortil der henvises vedrørende  

 sagsfremstillingen.
 For så vidt angår den videregivelse, som en indberetning fra private  

 forskningsprojekter til  Statens  Øjenklinik ville indebære, bemærkede  

 Registertilsynet, at der efter de vilkår, som Registertilsynet i medfør af  

 lov om private registre § 2, stk. 3, 2. pkt., normalt fastsætter for private  

 forskningsregistre, ikke må videregives personhenførbare oplysninger fra  

 registrene.
 Registertilsynet udtalte derfor, at der ikke måtte videregives oplysninger  

 om enkeltpersoners rent private forhold fra private forskningsregistre til  

  Statens  Øjenklinik til brug for det omtalte register.
 (* 1) Registertilsynets Årsberetning 1992 side 72.
