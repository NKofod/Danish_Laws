Nr BTL 94 Betænkning over I.
Forslag til lov om Banestyrelsen m.v. (L 94) II.  

 Forslag til lov om ændring af lov om DSB Rederi A/S (L 95) III.
Forslag til  

 lov om ændring af lov om DSB Busser A/S (L 96)   

 Nr L 94 1996-97, 1. samling Afgivet af Trafikudvalget Afgivet: 19961212 Udvalget har behandlet lovforslagene i nogle møder og har herunder stillet  

 spørgsmål til trafikministeren, som denne har besvaret dels skriftligt, dels  

 i samråd.
 Nogle af udvalgets spørgsmål til trafikministeren og dennes svar herpå er  

 optrykt som bilag til betænkningen.
 Endvidere har udvalget modtaget en skriftlig henvendelse fra  

 Friluftsrådet.
 Der er af trafikministeren stillet ændringsforslag til det under II  

 anførte lovforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens og Dansk Folkepartis medlemmer af udvalget) de under I og III  

 nævnte lovforslag til vedtagelse uændret og det under II nævnte  

 lovforslag til vedtagelse med de af trafikministeren stillede  

 ændringsforslag.
 Et mindretal inden for flertallet (Socialistisk Folkepartis medlem af  

 udvalget) er af den opfattelse, at besejlingen af de to »sociale  

 færgeruter« burde have været overdraget til DSB Rederi A/S uden ny  

 licitation, efter at Nordisk Færgefart, da dette selskab havde vundet  

 sejladsen på Bøjden-Fynshav, trak tilsagnet om besejling af ruten tilbage.
 Ligeledes var DSB's tilbud på licitationen på Kalundborg-Samsø betydelig  

 billigere end det andet tilbud, der lå fra et rederi, som var under  

 oprettelse for at kunne sejle på ruten.
 Når mindretallet har den opfattelse, at DSB burde have haft sejladsen,  

 hænger det sammen med, at DSB's tilbud gik på begge omtalte ruter, hvori  

 indgik byggeri af nye færger medio 1998.
Disse færger skulle endvidere udvikles, således at de kunne bruges til  

 sejlads mellem andre danske øer.
F.eks. skulle en tredje færge benyttes til  

 sejlads mellem Sejrø og Havnsø. Færgen har allerede nu fået begrænsninger i  

 sejladsen på grund af alder og strammere regler.
Disse regler er en følge af  

 branden på »Scandinavian Star« og »Estonia's forlis og er  

 vedtaget i FN's Internationale Maritime Organisation (IMO).
Trafikministeren har under et samråd accepteret, at forligspartierne bag  

 lovforslagene vil blive orienteret om udbudene inden licitation.
Mindretallet  

 beklager ministerens fastholdelse af en ny licitation om overfarterne og  

 finder, at DSB Rederi A/S i denne sag burde have haft overdraget besejlingen  

 af ruterne, når der var givet tilbud, og at DSB Rederi A/S i denne sag  

 behandles stedmoderligt.
Afslutningsvis skal det nævnes, at mindretallet er imod, at Ballen Havn  

 gøres til ny færgehavn på Samsø, hvilket et stort flertal af beboerne på øen  

 også er, fordi Ballen Havn har stor succes som havn for fritidsbåde.
Beboerne  

 har peget på en anden løsning, nemlig en placering syd for Ballen.
Et mindretal (Enhedslistens medlem af udvalget) indstiller  

 lovforslagene til forkastelse ved 3. behandling, men kan dog stemme  

 for det af trafikministeren stillede ændringsforslag til det under II nævnte  

 lovforslag.
Mindretallet er af den opfattelse, at det under I nævnte  

 lovforslag vedrører en øget statslig styring af hele banesystemet i Danmark,  

 og mindretallet kunne, såfremt lovforslaget havde indgået i den rigtige  

 sammenhæng, have været positiv over for lovforslaget.
Imidlertid indgår det  

 nu i en pakke, hvor sigtet er størst mulig nedskæring af det statslige  

 tilskud til jernbanedriften i Danmark, størst mulig nedskæring af personale  

 og størst mulig tilpasning til kommende EF-direktiver om liberalisering og  

 privatisering af jernbanedriften.
Derfor kan mindretallet ikke støtte  

 lovforslaget.
For så vidt angår det under II nævnte lovforslag, mener mindretallet, at  

 lovforslaget er en direkte følge af, at man fra regeringens side tillader den  

 miljøsvinende katamaransejlads over Kattegat.
Lovændringen betyder, at man  

 kaster håndklædet i ringen, i stedet for at man er sig miljøet bevidst og  

 stopper den fuldstændig uforsvarlige katamaransejlads.
Mindretallet synes endvidere, at hvad angår L 96, har dette lovforslag til  

 formål at sætte gang i salg af statens aktier i DSB Busser A/S.
Og dette er  

 et skridt på vejen til total privatisering af den kollektive trafik i  

 Danmark.
Dette kan mindretallet under ingen omstændigheder støtte.
Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling, men kan  

 stemme for det af trafikministeren stillede ændringsforslag til det under II  

 nævnte lovforslag.
Mindretallet mener ikke, at forliget om DSB, som de tre  

 forslag er en udløber af, løser de omfattende problemer, DSB står med.  

 Forliget betyder, at skatteyderne fortsat hvert eneste år må punge ud med  

 milliarder af kroner til nye uøkonomiske statskonstruktioner.
 Tilmed vil det nu blive sådan, at store dele af DSB »tages af«  

 finansloven, og beslutningerne vil fremover blive truffet bag lukkede døre i  

 statsaktieselskaberne, hvor politikerne og dermed skatteydernes  

 repræsentanter bliver sat udenfor, således som det er sket i Post  

 Danmark-konstruktionen.
Mindretallet ønsker en total privatisering af DSB med aktieselskaber, hvor  

 alle aktierne sælges til højestbydende, dog således at der sikres transport  

 til de tyndtbefolkede områder og øerne.
Hvis opsplitningen af DSB var blevet  

 gennemført sådan, ville Dansk Folkeparti gerne have taget et medansvar for  

 dele af forliget.
Forliget om DSB's fremtid aktualiserer behovet for, at der skabes større  

 åbenhed, ikke bare i DSB's økonomi, men i alle statsselskabers økonomiske  

 forhold.
Ellers mistes enhver kontrol med, hvad skatteydernes penge går til.
 Mindretallet ønsker størst mulig privatisering inden for transport- og  

 trafiksektoren, således at prisen bestemmes af udbud og efterspørgsel.
Det er mindretallets opfattelse, at kollektiv trafik i videst muligt  

 omfang skal betales af brugerne og favoriseringen af den kollektive trafik i  

 forhold til den private trafik skal fjernes.
Vilkårene for færgefart og  

 småskibsfart skal lettes de steder, det er muligt.
Erhvervene skal gøres mere  

 frie og i størst muligt omfang lettes for politisk styring.
 Mindretallet mener ikke, at staten skal eje havne, færger,  

 transportforretninger og flyselskaber, hvorfor sådanne skal privatiseres.  

 Staten skal heller ikke eje aktier i sådanne virksomheder, hvorfor disse bør  

 sælges.
Mindretallet finder, at der kan være behov for tilskud til kollektiv  

 trafik til øsamfund og tyndt befolkede områder.
I sådanne tilfælde skal det  

 ske ved udbudsforretninger, og driften skal udføres af private firmaer.
Ændringsforslag til II.
Forslag til lov om ændring af lov om DSB Rederi A/SAf
trafikministeren, tiltrådt af udvalget:
 Til § 1 1) I det under nr. 4 foreslåede § 5, stk. 4, 2.  

 pkt., udgår »med virkning fra 1. januar 1997«.
 Til § 2 2) Efter stk. 1 indsættes som nyt stykke:
»Stk. 2. Trafikministeren fastsætter tidspunktet for  

 ikrafttræden af § 5, stk. 4, 2. pkt., som affattet ved denne lovs § 1, nr.  

 4.« Bemærkninger Til nr. 1 I lovforslag nr.
L 95 fremsat den 27. november 1996 til lov om  

 ændring af lov om DSB Rederi A/S var det en forudsætning, at overfarterne  

 Kalundborg-Samsø og Bøjden-Fynshav begge blev besejlet efter udbud med  

 virkning fra 1. januar 1997. På daværende tidspunkt var der til DSB indgået  

 to tilbud på besejling af hver af overfarterne efter offentligt udbud.
For Bøjden-Fynshavs vedkommende bød DSB Rederi A/S og Nordisk Færgefart  

 A/S.
Tilbudet fra Nordisk Færgefart A/S var tilfredsstillende med hensyn til  

 kravet om driftstilskud og øvrige tildelingskriterier.
Det særlige  

 ekspertpanel, der har været udpeget til at bistå DSB med udvælgelsen af  

 rederier, indstillede derfor, at DSB søgte at indgå kontrakt med selskabet om  

 besejling af ruten.
DSB fulgte ekspertpanelets indstilling og var parat til  

 at indgå kontrakt om besejlingen med Nordisk Færgefart A/S.
Nordisk Færgefart  

 A/S trak dog den 10. december 1996 sit tilbud tilbage.
På overfarten Kalundborg-Samsø bød ligeledes to rederier, DSB Rederi A/S  

 og Kalundborg-Samsø Linien A/S under stiftelse.
Tilbudet fra DSB Rederi A/S  

 var dog betinget af, at rederiet vandt udbudet for begge overfarters  

 vedkommende.
Tilbudet fra Kalundborg-Samsø Linien A/S under stiftelse var  

 ikke konkurrencedygtigt på driftstilskuddet.
Ingen af de afgivne bud kunne  

 således accepteres, og budene er aflyst.
 Det er herefter muligt at indgå kontrakt i en procedure kaldet »udbud  

 efter forhandling«, men en sådan løsning skønnes ikke hensigtsmæssig, da  

 der i forbindelse med udbudet om Samsøoverfarten fremkom oplysninger, der gør  

 det nødvendigt at overveje at ændre udbudsbetingelserne mere grundlæggende.  

 Der kan således særligt blive tale om at anvende Ballen Havn på Samsø,  

 hvilket dog forudsætter en nærmere planlægning og udbygning af havnen.
Da det bl.a. af hensyn til de berørte lokalområder er afgørende, at de to  

 samfundsbegrundede overfarter fortsat trafikbetjenes fra 1. januar 1997,  

 forhandler DSB med bl.a.
DSB Rederi A/S om på entreprenørbasis at fortsætte  

 besejlingen af både Bøjden-Fynshav og Kalundborg-Samsø indtil videre.
 Der gennemføres herudover et nyt udbud med hensigtsmæssige tidsfrister,  

 der tager højde for ønsker og planer for overfarterne og muliggør, at der kan  

 bydes ind med et projekt.
 Udbudet har i øvrigt vist, at der ikke var rederier, der ønsker at besejle  

 overfarterne billigere end de beløb, som staten hidtil har betalt for  

 besejlingen til DSB Rederi A/S.
Sagen om de sociale færgeoverfarter er anmeldt til EU-Kommissionen, hvis  

 afgørelse forventes at fremkomme snarest.
Nærværende lovforslag er fremsendt  

 til EU-Kommissionen med henblik på, at det kan indgå i Kommissionens  

 behandling af sagen.
 Til nr. 2 Tilføjelsen til bestemmelsen giver trafikministeren bemyndigelse  

 til at fastsætte tidspunktet for besejlingen efter udbud af overfarterne  

 Bøjden-Fynshav og Kalundborg-Samsø.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Egil Møller (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til trafikministeren og dennes svar herpå Spørgsmål 5:
»Vil DSB's stationer overgå til Banestyrelsen? Hvis ikke, hvordan vil  

 ministeren sikre reel konkurrence på infrastrukturen, og hvordan vil  

 ministeren sikre overholdelsen af EU's direktiver om adgang til  

 medlemsstaternes jernbanemarkeder og regnskabsmæssig adskillelse mellem  

 infrastrukturforvalteren og operatører?» Svar:
 De strukturændringer i DSB, som blev aftalt i forbindelse med den  

 politiske aftale af 26. oktober 1996, sigter ikke mindst på at sikre et  

 kommercielt og kundeorienteret DSB.
I udmøntning af aftalen er det valgt at foreslå, at stationerne og  

 godsterminalerne tilhører DSB og ikke Banestyrelsen.
På den måde får DSB  

 mulighed for at fortsætte sit arbejde med at gøre stationerne og  

 godsterminalerne til en integreret og brugervenlig del af togproduktet.
Stationerne og godsterminalerne skal være til rådighed for alle de  

 operatører, der i fremtiden ønsker at køre på de danske skinner.
Det  

 forudsættes derfor, at:
1) Eksisterende stationer har modtagepligt, dvs. at stationerne  

 skal stilles til rådighed for andre operatører på lige vilkår med  

 DSB-virksomheder, f.eks. hvad angår plads til billetsalg, indretning af  

 lokaler og forplads i overensstemmelse med operatørens rejsekoncept, husleje  

 osv.
Der udarbejdes standardvilkår for fremmede operatørers leje af  

 faciliteter.
 2) Banestyrelsen udøver opmandsfunktion ved eventuelle klager fra  

 operatører over diskrimination.
 3) Infrastrukturinstallationer i stationer tilhører Banestyrelsen, som  

 skal have uhindret adgang hertil.
4) Såfremt der skal anlægges nye stationer, er udgangspunktet, at  

 jernbaneoperatøren finansierer bygninger, hvorimod Banestyrelsen afholder  

 udgifterne til den nødvendige jernbaneinfrastruktur.
Sådanne anlægsarbejder  

 skal aftales mellem parterne med en rimelig tidsfrist.
Modtagepligten  

 påvirkes ikke af operatørens investering.
 I øvrigt kan oplyses, at ifølge Rådets direktiv 91/440/EØF, art. 3, er  

 definitionen af jernbaneinfrastruktur, som den blev fastlagt i Kommissionens  

 forordning nr. 2598/70, bilag I, del A, ændret således, at »lokaler og  

 anlæg til opkrævning af befordringsgebyrer« ikke længere er omfattet af  

 definitionen på jernbaneinfrastruktur.
 Kravet i Rådets direktiv 91/440/EØF om regnskabsmæssig adskillelse mellem  

 infrastrukturforvalteren og operatører er allerede opfyldt i den nærværende  

 DSB-struktur.
 Den allerede eksisterende adgang til jernbaneinfrastrukturen i følge  

 Rådets direktiv 91/440/EØF sikres dels gennem trafikministerens regler for  

 tildeling af jernbaneinfrastrukturkapacitet, dels ved Banestyrelsens  

 tildeling af denne til de enkelte operatører.
 Spørgsmål 6:
»Vil ministeren i forbindelse med udnyttelsen af de i loven hjemlede  

 bemyndigelser høre erhvervs- og brugerorganisationer samt nationale og  

 internationale jernbaneoperatører, der har interesserer i den danske  

 jernbaneinfrastruktur?» Svar:
 De berørte organisationer og virksomheder bliver hørt i overensstemmelse  

 med gældende praksis.
 Spørgsmål 13:
»Vil ministeren drage omsorg for, at Banestyrelsen i sine kommende  

 kommercielle aktiviteter i konkurrence med private virksomheder skal  

 overholde de samme erhvervsmæssige lovregler som de private virksomheder,  

 således at situationer som eksempelvis dem med Post Danmarks forhold til lov  

 om vagtvirksomhed undgås?» Svar:
Det er min principielle holdning, at statsvirksomheden Banestyrelsen, når  

 den driver forretningsmæssige aktiviteter i konkurrence med private  

 virksomheder, skal overholde de samme erhvervsmæssige lovregler som disse.
De  

 regelsæt, som skal gælde for Banestyrelsen, vil blive udformet med dette  

 sigte.
