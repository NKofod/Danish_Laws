Betænkning afgivet af Erhvervsudvalget  

 den 29. april 1999 Betænkning over Forslag til lov om ændring af lov om  

 Dansk Eksportkreditfond m.v.
Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
Ministerens svar på  

 spørgsmål 3-7 er optrykt som bilag til betænkningen.
 Endvidere har udvalget modtaget en skriftlig henvendelse  

 fra Foreningen Registrerede Revisorer.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis, Dansk  

 Folkepartis, Centrum-Demokraternes, Det Radikale Venstres,  

 Fremskridtspartiets og Kristeligt Folkepartis medlemmer af udvalget)  

 lovforslaget til vedtagelse uændret.
Et mindretal inden for flertallet (Socialistisk  

 Folkepartis medlem af udvalget) ønsker dog at tilkendegive, at  

 mindretallet principielt er skeptisk over for at undtage fonde   herunder  

 også EKF - fra lov om offentlighed i forvaltningen med hensyn til  

 forretningsførelsen.
Omvendt har mindretallet forståelse for, at  

 EKF er nødt til at kunne garantere sine samarbejdspartnere (banker,  

 eksportører, rådgivere i ind- og udland) diskretion, hvis EKF  

 skal have ubegrænset adgang til at få stillet materiale til  

 rådighed fra sine kunder for at kunne tage stilling til enkeltsager.  

 Mindretallet har bemærket  ministerens understregning af, at EKF stadig  

 er underlagt parlamentarisk kontrol, og at Rigsrevisionen er inde som  

 revisor.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
René Skau Johansen (S)  

 Bjarne Laustsen (S) Ole Vagn Christensen (S)  

 Claus Larsen-Jensen (S)  

 Frode Sørensen (S) nfmd.  

 Christine Antorini (SF) Sonja Albrink (CD)  

 Morten Helveg Petersen (RV) Frank Aaen (EL)  

 Svend Erik Hovmand (V) Pia Larsen (V)  

 Kim Andersen (V)  

 Mariann Fischer Boel (V) fmd.  

 Pernille Sams (KF) Christian Jensen (FP) Kristian Thulesen  

 Dahl (DF) Ole M.
Nielsen (KRF) Bilag Nogle af udvalgets spørgsmål til  

 erhvervsministeren og dennes svar herpå Spørgsmål 3:
 Ministeren anmodes om at redegøre for baggrunden  

 for, at ministeren både skal udpege bestyrelsen og direktøren  

 for Eksport Kredit Fonden.
 Svar:
 EKF's tætte samarbejde med andre finansielle  

 institutioner i ind- og udland stiller en række krav til EKF's  

 arbejdsform, markedsdeltagelse og beslutningstagning, som kræver en  

 anden organisationsform end en statslig styrelse.
EKF skal udvikles i retning af en mere  

 virksomhedspræget finansiel institution, hvor EKF, under hensyn til  

 overordnede erhvervs- og handelspolitiske målsætninger,  

 orienteres mere mod udviklingen i markedet.
Det er derfor  

 hensigtsmæssigt at samle ansvaret for EKF's opgavevaretagelse og  

 virksomhed hos en ansvarlig bestyrelse, som får ansvar for  

 økonomi, administration og enkeltsager.
Der er imidlertid fortsat tale  

 om en statslig forvaltningsenhed.
Der er derfor også en  

 forudsætning, at ministeren udpeger bestyrelsen, herunder dens  

 formand.
Ud over det egentlige forretningsområde, som  

 bestyrelsen har ansvaret for, påhviler der fortsat EKF et  

 eksportkreditpolitisk nationalt som internationalt arbejde i EU og OECD m.v.  

 EKF har hidtil på baggrund af sin faglige ekspertise inden for  

 eksportkreditområdet som en del af Erhvervsministeriet varetaget en  

 række fortrinsvis internationale arbejdsopgaver i EU, OECD og  

 Bernerunionen m.v., hvor det er regeringsrepræsentanter, der  

 mødes.
I forbindelse med udskillelsen vil disse arbejdsopgaver fortsat  

 bedst med den fornødne faglige indsigt kunne varetages af EKF's  

 personale.
Ved varetagelsen af disse opgaver vil EKF's personale under  

 ledelse af den af ministeren udnævnte direktør være  

 underlagt sædvanlig ministerinstruktion.
Bibeholdelsen af det  

 eksportkreditpolitiske, internationale samarbejde under ministerens direkte  

 instruktion sikrer den fortsatte parlamentariske kontrol med den danske  

 deltagelse i den internationale politikformulering for området og med  

 overholdelsen af Danmarks forpligtelser i forhold til EU, OECD, WTO, m.v.
Der  

 vil endvidere kunne være behov for bistand fra EKF til den nationale  

 politiske proces.
Også i disse sager vil direktøren referere til  

 Erhvervsministeriet.
 Det er derfor naturligt, at ministeren også udpeger  

 den person, der på en række politisk betonede områder skal  

 være ministerens rådgiver og tillige ansvarlig for en statslig  

 forvaltningsenhed, hvis ansatte skal repræsentere Danmark i en  

 række nationale og internationale sammenhænge.
 Da direktionsfunktionen omfatter såvel ledelsen af  

 EKF's forretningsområde som den politisk styrede forvaltning af  

 eksportkreditpolitiske opgaver, er det imidlertid naturligt, at  

 direktørens udnævnelse sker i tæt samarbejde med EKF's  

 bestyrelse.
 Spørgsmål 4:
 Ministeren anmodes om at konkretisere bestyrelsens  

 sammensætning herunder antallet af bestyrelsesmedlemmer, som  

 repræsenterer henholdsvis statslige interesser og den private  

 sektor.
 Svar:
 Målet med udskillelsen til en selvstændig,  

 statslig forvaltningsenhed er at effektivisere det danske  

 eksportkreditsystem, gøre det mere kundeorienteret og sikre den  

 løbende produktudvikling og tilpasning, som den internationale  

 konkurrence på området fordrer.
 For EKF er et tæt samarbejde med den finansielle  

 sektor, som er stærkt integreret i den del af dansk eksport, der  

 udgør EKF's forretningsområde, en forudsætning for at  

 kunne tilgodese forsikringsøkonomiske hensyn.
 Disse forhold fordrer, at EKF udvikles i retning af en  

 mere virksomhedspræget finansiel institution, hvor EKF, under hensyn  

 til overordnede erhvervs- og handelspolitiske målsætninger,  

 orienteres mere mod udviklingen i markedet.
Bestyrelsen skal derfor rumme medlemmer fra erhvervslivet  

 med en professionel tilgang til bestyrelsesarbejde og med fornøden  

 finansiel indsigt.
Formanden skal have stor indsigt i bestyrelsesarbejde og i  

 EKF's arbejdsområde.
Erhvervsrepræsentationen afspejler, at  

 ordningen som udgangspunkt er brugerfinansieret, ikke må virke  

 konkurrenceforvridende i forhold til kommercielle finansieringsinstitutter,  

 og at der kræves betydelig faglig indsigt i finansieringsforhold.
Bestyrelsens sammensætning skal derudover afspejle  

 de erhvervspolitiske, statsfinansielle og udenrigshandelspolitiske  

 interesser, der ligger i, at statslige midler forpligtes i forbindelse med  

 garantiudstedelsen.
De i så henseende relevante ministerier vil derfor  

 blive repræsenteret i bestyrelsen.
Der tilsigtes balance mellem bestyrelsesmedlemmerne fra  

 den private og den statslige sektor.
I tilfælde af stemmelighed i  

 afstemningssituationer vil formanden være udslagsgivende.
Lovteksten fastlægger således ikke et bestemt  

 antal bestyrelsesmedlemmer og bemanding, men sammensætningen skal til  

 enhver tid afspejle behovet i forhold til de opgaver, som ministeren  

 pålægger EKF.
Sammensætningen vil derfor også  

 løbende kunne overvejes.
I forbindelse med udnævnelse af  

 bestyrelsen er det således også hensigtsmæssigt, at  

 ministeren inden udnævnelse af de enkelte bestyrelsesmedlemmer  

 konsulterer interessenterne i EKF's forretningsområde om den mest  

 hensigtsmæssige sammensætning.
 For tiden vil bestyrelsen komme til at bestå af 7  

 medlemmer inklusive formanden.
 Spørgsmål 5:
 Ministeren anmodes om at redegøre for baggrunden  

 for, at det kun er bestyrelsesmedlemmer, der repræsenterer statslige  

 interesser, som skal have en stedfortræderordning, og hvorfor en  

 sådan ordning ikke skal gælde enten for alle eller ingen  

 bestyrelsesmedlemmer.
 Svar:
I forslaget til den nye affattelse af lovens § 3  

 fastlægges alene, at ministeren udpeger bestyrelsen.
Af  

 bemærkningerne til affattelsen af § 3 (bemærkningerne til  

 lovforslagets § 1, nr. 8) fremgår, at bestyrelsesmedlemmerne vil blive  

 personligt udpeget, hvorfor der ikke udnævnes suppleanter.
 Det anføres dog videre i bemærkningerne, at  

 det vil kunne blive nødvendigt at etablere en særlig  

 stedfortræderordning for de bestyrelsesmedlemmer, der  

 repræsenterer de statslige interesser.
 Der er således i bemærkningerne taget  

 højde for den eventualitet, at det kunne blive nødvendigt med  

 en særlig stedfortræderordning for et af de bestyrelsesmedlemmer,  

 der repræsenterer statslige interesser.
 Med henblik på i videst muligt omfang at sikre  

 engagement, fuldstændig entydig ansvarsplacering hos  

 bestyrelsesmedlemmerne og fuldstændig ens stilling for  

 bestyrelsesmedlemmerne kan jeg oplyse for udvalget, at der ikke vil blive  

 udnævnt stedfortrædere for nogle af medlemmerne uanset disses  

 personlige og arbejdsmæssige baggrund samt  

 ansættelsesforhold.
 Spørgsmål 6:
 Ministeren anmodes om at redegøre for,  

 hvornår private kommercielle markedsdeltagere normalt ikke  

 påtager sig risici af den art og det omfang, som virksomheder  

 søger eventuelle tab inddækket ved.
 Svar:
 Med henblik på at undgå konkurrenceforvridning  

 mellem det private eksportkreditforsikringsmarked og de statslige  

 eksportkreditforsikringsordninger har EU-Kommissionen for EU's vedkommende  

 fastlagt, hvad der er markedsmæssige risici, som er forbeholdt de  

 private kommercielle markedsdeltagere, og hvad der er  

 ikke-markedsmæssige risici, og derfor tilladt forretningsområde  

 for de statslige eksportkreditordninger.
EU's definition er fastlagt i Kommissionens meddelelse af  

 01-09-1997. Heraf fremgår, at ikke-markedsmæssige risici dels er  

 de mellemlange og lange kreditter, dels visse af de korte kreditter.
Inden  

 for kategorien mellemlange og lange kreditter er ikke-markedsmæssige  

 kreditter sådanne, der har en løbetid på mere end 1  

 år, for visse OECD-lande skal den dog være over 2 år.
 Ikke-markedsmæssige korte risici kan af de statslige  

 eksportkreditinstitutter dækkes på alle lande uden for OECD samt  

 Polen, Ungarn, Tjekkiet, Mexico, Sydkorea og Tyrkiet.
 Det følger således af Kommissionens  

 meddelelse, at de ikke-markedsmæssige risici   både direkte og  

 indirekte (genforsikring)   må forsikres af de statslige  

 eksportkreditinstitutter.
Grænsefladen mellem det private marked og den  

 statslige eksportkreditgarantiordning går på de korte kreditter  

 dvs. med en løbetid på under 1 år.
Her dækker EKF  

 således i overensstemmelse med EU's regler en andel af de risici, som  

 de private, kommercielle markedsdeltagere påtager sig for  

 eksportørerne på de ovenfor nævnte lande.
Lovforslaget  

 ændrer ikke den gældende lovs afgrænsning af EKF's  

 risikodækningsområde i forhold til private, kommercielle  

 markedsdeltagere.
 Spørgsmål 7:
 Ministeren anmodes om at konkretisere, hvor få  

 private kommercielle markedsdeltagere, der skal være, for at Eksport  

 Kredit Fonden kan gå ind og dække kortfristede  

 ekstraordinære tab.
 Svar:
I forbindelse med den endelige gennemførelse af  

 privatiseringen af EKR den 1. marts 1996 ophørte den danske, statslige  

 eksportkreditgarantiordning med at dække de korte kreditter direkte.  

 Derimod har staten tilbudt de private forsikringsselskaber en  

 genforsikringsordning, dvs., at en væsentlig del af  

 forsikringsselskabernes risiko på ikke-markedsmæssige risici -  

 jf. spm. 6 - er blevet dækket af staten.
En sådan  

 genforsikringsordning findes også i England og er under udvikling i  

 visse andre lande.
Formålet med ordningen er at skabe konkurrence i  

 markedet til fordel for eksportørerne.
I forhandling med forsikringsselskaberne tilpasses  

 genforsikringsordningen hvert år eksportørernes behov og det  

 internationale risikobillede.
Det er således behovet for genforsikring  

 af kortfristede risici, og ikke antallet af private  

 kreditforsikringsudbydere, der styrer EKF's tilbud om genforsikring.
 Parallelt tilbyder EKF bankerne afdækning af de  

 ikke-markedsmæssige risici gennem en forsikring hos EKF.
 I det omfang det private forsikrings- og bankmarked kan  

 tilbyde tilstrækkelig risikodækning til de danske  

 eksportører, vil EKF således ikke gå ind og dække  

 ikke-markedsmæssige kortfristede risici direkte.
