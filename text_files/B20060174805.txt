Bekendtgørelse om  

 befordringsgodtgørelse og dækning af andre nødvendige rejseudgifter i sager,  

 hvor Styrelsen for Specialrådgivning og Social Service anviser  

 specialrådgivningsydelser I medfør af § 13 a, stk. 4, i lov om social service,  

 jf. lovbekendtgørelse nr. 929 af 5. september 2006, som ændret ved § 1 i  

 lov nr. 1585 af 20. december 2006, og efter forhandling med  

 undervisningsministeren fastsættes:
Anvendelsesområde § 1.  

  

 Styrelsen for Specialrådgivning og Social Service yder befordringsgodtgørelse  

 og dækning af andre nødvendige rejseudgifter efter reglerne i denne  

 bekendtgørelse til personer, som Styrelsen har henvist til gratis vejledende  

 specialrådgivning i henhold til § 13, stk. 1 og 3, i lov om social  

 service, hvis udgiften ikke bliver afholdt af en anden myndighed i  

 forbindelse  

 med myndighedens sagsbehandling.
 Stk. 2.  

  

 Godtgørelse af  

 udgifter efter stk. 1 ydes kun, når afstanden til eller fra det  

 specialrådgivningssted, som Styrelsen har anvist, overstiger 50 km.
Befordringsgodtgørelse § 2.  

  

 Befordringsgodtgørelse ydes ved transport mellem bopælen eller det  

 midlertidige  

 opholdssted og specialrådgivningsstedet.
Befordringen skal ske med det efter  

 forholdene billigste forsvarlige befordringsmiddel.
Godtgørelse af andre nødvendige rejseudgifter § 3.  

  

 Til  

 personer, der har krav på befordringsgodtgørelse, ydes på rejser, der  

 nødvendiggør overnatning uden for hjemmet, overnatningsgodtgørelse  

 (hoteldispositionsbeløb) og time- og dagpenge efter laveste sats i  

 Finansministeriets til enhver tid gældende cirkulære om time- og dagpenge  

 m.v.
Ledsager § 4.  

  

 Der  

 ydes befordringsgodtgørelse til en ledsager til en person, der er omfattet af  

 § 1, hvis ledsagelsen er nødvendig på grund af personens alder eller  

 helbredstilstand.
Der ydes tillige befordringsgodtgørelse til en ledsager til  

 hen- eller hjemrejse uden ledsagelse af den person, der er henvist til en  

 specialrådgivningsydelse, hvis ledsagelsen nødvendiggør mere end 12 timers  

 fravær fra hjemstedet.
 Stk. 2.  

  

 Til en ledsager,  

 som har krav på befordringsgodtgørelse, ydes på rejser, der nødvendiggør  

 overnatning uden for hjemmet, overnatningsgodtgørelse  

 (hoteldispositionsbeløb)  

 og time- og dagpenge efter laveste sats i Finansministeriets til enhver tid  

 gældende cirkulære om time- og dagpenge m.v.
Ikrafttrædelse § 5.  

  

 Bekendtgørelsen træder i kraft den 15. januar 2007 og har virkning fra 1.  

 januar 2007.
