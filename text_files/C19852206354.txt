(Til samtlige lærerseminarier,  

 børnehave- og fritidspædagogseminarier,  

 husholdningsseminarier, socialpædagogiske seminarier, håndarbejdsseminarier,  

 amtscentraler m.v.) I henhold til ophavsretslovens § 17, stk. 1 (bekendtgørelse nr. 130 af 15.  

 april 1975 af lov om ophavsretten til litterære og kunstneriske værker med  

 ændring nr. 240 af 8. juni 1977) må der inden for undervisningsvirksomhed ved  

 lyd- eller billedoptagelse fremstilles eksemplarer af værker, som udsendes i  

 radio eller fjernsyn.
Sådanne eksemplarer må kun benyttes i  

 undervisningsvirksomhed.
Ved bekendtgørelse nr. 152 af 6. april 1979 har  

 kulturministeriet (hvorunder loven henhører) fastsat retningslinier herfor,  

 herunder bl.a., at sådanne optagelser skal gøres ubrugbare senest 4 år efter  

 at det program, hvorfra optagelse er gjort, første gang har været udsendt i  

 radio eller fjernsyn.
 I ophavsretslovens § 17, stk. 2 fastsættes, at der skal betales vederlag,  

 når der foretages optagelse af værker, der gengives i andre udsendelser end  

 undervisningsudsendelser.
 Undervisningsministeriet, Kommunernes Landsforening, Amtsrådsforeningen i  

 Danmark, Københavns kommune og Frederiksberg kommune har i juni 1984 indgået  

 medfølgende aftale med rettighedshavernes fælles forhandlings- og  

 opkrævningsorganisation (COPY-DAN - forvaltningssektor »§  

 17-kopier«) med virkning fra den 1. august 1984 og foreløbig gældende  

 for en 2-årig periode.
 Det bemærkes, at aftalen kun omfatter Danmarks Radios udsendelser , og at  

 der endnu ikke er truffet nogen aftalemæssig ordning med hensyn til betaling  

 for optagelser m.v. af andre udsendelser (regional- og lokalradioer, private  

 TV-selskaber samt udsendelser fra udenlandske radio- og TV-selskaber),  

 hvorfor seminarierne - hvis de foretager optagelser fra disse udsendelser - i  

 givet fald vil kunne blive stillet over for krav om særskilt betaling herfor.
 Aftalen omfatter skoler/kursus med undervisning på folkeskole- og  

 gymnasieniveau samt 2-årige kursus til HF.
 Aftalen er nu - i henhold til medfølgende tillægsaftale - udvidet til også  

 at omfatte lærerseminarier, børnehave- og fritidspædagogseminarier,  

 husholdningsseminarier, socialpædagogiske seminarier og  

 håndarbejdsseminarier.
 I henhold hertil kan seminarierne tilslutte sig denne aftale ved at  

 tilmelde sig en abonnementsordning for henholdsvis undervisnings- og  

 ikke-undervisningsudsendelser fra Danmarks Radio mod samtidig betaling  

 direkte til COPY-DAN.
Abonnementet gælder for et undervisningsår adgangen og omfatter egne  

 optagelser samt bånd udlånt fra andre undervisningsinstitutioner eller  

 båndcentraler.
Når der en gang (for et undervisningsår) er betalt for et  

 bånd, vil dette herefter kunne anvendes for fremtiden uden yderligere  

 betaling eller rapportering.
Det bemærkes, at ordningen omfatter dels alle ikke-  

 undervisningsudsendelser, dels undervisningsudsendelser efter udløbet af den  

 4-årige opbevaringsfrist.
Seminariernes ret til frit og uden betaling at  

 optage, benytte og opbevare undervisningsudsendelser inden for 4-års fristen  

 er uændret.
Der er samtidig indført et begrænset rapporteringssystem, hvorefter to  

 seminarier skal rapportere til COPY-DAN om den båndkopiering, der finder sted  

 ved seminariet i løbet af undervisningsåret (for undervisningsudsendelser dog  

 kun båndkopiering efter udløbet af 4-års fristen). Bånd, der lånes fra  

 båndcentraler, skal ikke rapporteres.
Derimod skal bånd, der lånes fra andre  

 undervisningsinstitutioner, rapporteres.
 I undervisningsåret 1985/86 skal følgende to seminarier (der begge har  

 videoanlæg) rapportere til COPY-DAN:
Holbæk Seminarium Københavns Børnehaveseminarium Endvidere skal båndcentraler føre en bånd-fortegnelse (med oplysning om  

 antal udlån samt til hvilke institutioner udlån er sket), der skal tilsendes  

 COPY-DAN ved undervisningsårets afslutning.
 Såfremt seminarierne tilslutter sig denne aftale er de forpligtet til at  

 overholde de i aftalen givne regler.
Betalingen afholdes af det enkelte seminarium.
Udgiften afholdes i  

 finansåret 1985 af standardkonto 3900.20.2. udenfor de af direktoratet  

 udmeldte bevillingsrammer og bedes særskilt oplyst i forbindelse med  

 seminariets bidrag til tillægsbevillingslovforslaget.
 Det i aftalens § 12, stk. 2 nævnte informationsmateriale m.v. er allerede  

 udsendt til seminarierne fra COPY-DAN.
 P.m.v.
 e.b.
Erik Metz eksp.sekr.
 Bilag 1.
 Aftale vedrørende optagelser m.v. af Danmarks Radios radio- og  

 fjernsynsudsendelser til brug inden for undervisning på folkeskole- og  

 gymnasieniveau samt 2-årige kursus til højere forberedelseseksamen (* 2).
 Aftalen indgås mellem undervisningsministeriet, Kommunernes Landsforening,  

 Amtsrådsforeningen i Danmark, Københavns Kommune og Frederiksberg Kommune (i  

 det følgende betegnet som »brugerne«) på den ene side og  

 forvaltningssektor »§ 17-kopier« (i det følgende betegnet som  

 »COPY-DAN«) på den anden side.
 § 1.   Stk. 1. Aftalen omfatter optagelse samt  

 benyttelse og opbevaring af Danmarks Radios radio- og fjernsynsudsendelser  

 til brug ved skoler med undervisning på folkeskole- og gymnasieniveau samt 2-  

 årige kursus til højere forberedelseseksamen.
 Stk. 2. Aftalen omfatter det i ophavsretslovens § 17, stk. 2 nævnte  

 vederlag for optagelse, benyttelse og opbevaring af de af Danmarks Radio  

 udsendte værker og præstationer, der gengives i andre udsendelser end  

 undervisningsudsendelser, til brug inden for undervisningsvirksomhed.
 Stk. 3. Aftalen omfatter den fortsatte benyttelse og opbevaring af  

 Danmarks Radios undervisningsudsendelser udover den i § 8 i  

 Kulturministeriets bekendtgørelse nr. 152 af 6. april 1979 fastsatte frie  

 benyttelses- og opbevaringsfrist på 4 år.
 Stk. 4. Aftalen omfatter ikke optagelser af fjernsynsudsendte filmværker,  

 som indgår i biografernes almindelige repertoire af spillefilm, med mindre  

 der ved udsendelsen i fjernsyn kun er benyttet mindre dele af værket.
 § 2.  Udvælgelse, optagelse og opbevaring af Danmarks  

 Radios udsendelser i medfør af § 1, stk. 1, 2 og 3 foretages af den enkelte  

 undervisningsinstitution eller af centraler, der som led i den pædagogiske  

 virksomhed foretager optagelse og distribution af radio- og  

 fjernsynsudsendelser.
 § 3.   Stk. 1. Optagelserne skal foretages direkte fra  

 radio- og fjernsynsudsendelsen.
 Stk. 2. Fremstilling af kopier af de i stk. 1 nævnte optagelser må kun  

 foretages af den pågældende undervisningsinstitution selv, jfr. dog § 4, stk.  

 2.
 § 4.   Stk. 1. Optagelser eller kopier heraf må  

 udlånes til andre undervisningsinstitutioner, som opfylder betingelserne i §  

 1, men det udlånte materiale må ikke kopieres af den modtagende institution  

 eller af denne viderespredes til andre undervisningsinstitutioner.
 Stk. 2. Undtaget fra bestemmelserne i stk. 1 er de i § 2 nævnte  

 centraler, som er berettiget til at foretage kopiering med henblik på udlån  

 af optagelser eller kopier heraf, som den pågældende central har modtaget i  

 udlån fra en anden central.
 § 5.  Optagelserne eller senere kopier heraf skal være  

 af en forsvarlig teknisk kvalitet, og der må ikke foretages ændringer,  

 tilføjelser eller forkortelser i optagelserne.
§ 6.   Stk. 1. Undervisningsinstitutioner, som ønsker  

 at benytte sig af denne aftale, skal ved skrivelse til COPY-DAN tilmelde sig  

 aftalen senest 14 dage før skoleårets begyndelse.
Af tilmeldingsskrivelsen  

 skal fremgå institutionens navn og adresse samt elevtal, og det anslåede  

 antal optagelser i det kommende skoleår, som i henhold til § 9 skal danne  

 grundlag for beregning af afgiftsbetalingen.
 Stk. 2. Undervisningsinstitutioner, som i løbet af skoleåret ønsker at  

 benytte sig af aftalen i den resterende del af året, skal på samme måde som  

 angivet i stk. 1 tilmelde sig aftalen med 14 dages varsel til den 1. i en  

 måned.
§ 7.   Stk. 1. De i § 2 nævnte centraler fører en  

 fuldstændig fortegnelse over samtlige de programmer, der er i deres varetægt  

 og som er omfattet af bestemmelserne i nærværende aftale, jfr. § 1, stk. 2 og  

 3. Heri anføres, hvor mange udlån, der er foretaget af de enkelte  

 udsendelseskopier i det forløbne skoleår, samt til hvilke institutioner udlån  

 er sket.
Ovennævnte fortegnelse tilsendes COPY- DAN en gang årligt i juni  

 måned.
 Stk. 2. Udlån fra centralerne kan kun ske til institutioner, som er  

 omfattet af nærværende aftale, jfr. § 6, medmindre der mellem COPY- DAN og  

 andre brugergrupper (jfr. § 1, stk. 2 i bekendtgørelse nr. 152 af 6. april  

 1979) er indgået tilsvarende aftaler herom.
 § 8.   Stk. 1. Efter nærmere aftale mellem  

 aftaleparterne udvælges for hvert skoleår et mindre antal repræsentative  

 undervisningsinstitutioner, der skal rapportere om den båndkopiering, der  

 finder sted på institutionen.
Stk.2. Rapporteringen skal indeholde oplysning om titel og  

 udsendelsesdato for de programmer, der optages af vedkommende institution i  

 skoleårets løb,bortset fra undervisningsudsendelser inden for den 4-årige  

 benyttelses- og opbevaringsfrist.
Denne rapportering fremsendes ved  

 skoleårets afslutning direkte til COPY- DAN.
 § 9.   Stk. 1. Som vederlag for de i medfør af § 1,  

 stk. 2 opnåede rettigheder betaler institutionen efter følgende regler:
 Som optagelser betragtes:
a.
Enhver optagelse af ikke-undervisningsudsendelser, som foretages af  

 institutionen i løbet af skoleåret.
b.
Enhver optagelse af ikke-undervisningsudsendelser, som lånes fra  

 centralerne i løbet af skoleåret.
 Hver optagelse kan kun omfatte een programudsendelse, uanset udsendelsens  

 varighed.
 Ved beregning af optagelser fra Danmarks Radio tæller hvert enkelt program  

 i en serie som een optagelse.
 Stk. 2. Som vederlag for de i medfør af § 1, stk. 3 opnåede rettigheder  

 (undervisningsudsendelser) betaler institutionen efter samme satser som i  

 stk. 1.
 Som optagelser betragtes:
a.
Enhver optagelse af undervisningsudsendelser, som er foretaget af  

 institutionen, og for hvilken den 4-årige opbevaringsfrist er udløbet i det  

 foregående skoleår.
b.
Enhver optagelse, som lånes fra centralerne i løbet af skoleåret, og  

 for hvilken opbevaringsfristen er udløbet.
 Hver optagelse kan kun omfatte een programudsendelse, uanset udsendelsens  

 varighed.
 Ved beregning af optagelser fra Danmarks Radio tæller hvert enkelt program  

 i en serie som een optagelse.
 § 10.   stk. 1. Den enkelte institutions vederlag for  

 et skoleår beregnes efter reglerne i § 9, stk. 1 og 2 på grundlag af det  

 forud for skoleåret anmeldte antal optagelser, jfr. § 6. Ved tilmelding for  

 en del af et skoleår, jfr. § 6, stk. 2, udgør vederlaget 1/12 af  

 årsvederlaget pr. måned i den resterende del af skoleåret.
 Stk. 2.  Vederlaget betales af institutionen til  

 COPY-DAN samtidig med tilmeldingen.
§ 11.   Stk. 1. Fordelingen af vederlaget mellem  

 rettighedshaverne foretages af COPY-DAN i overensstemmelse med denne  

 institutions vedtægter.
Spørgsmål vedrørende denne fordeling er brugerne  

 uvedkommende.
 Stk. 2. COPY-DAN holder undervisningsministeriet løbende orienteret om  

 ændringer i vedtægterne for forvaltningssektoren.
 § 12.   Stk. 1. Undervisningsministeriet forpligter  

 sig til at udsende cirkulære til samtlige undervisningsinstitutioner, hvoraf  

 det fremgår, at institutionerne, såfremt de ønsker at tilslutte sig aftalen,  

 er forpligtet til at overholde de i aftalen givne regler.
Stk. 2. COPY-DAN udsender et informationsmateriale til de omfattede  

 undervisningsinstitutioner.
Det materiale, der agtes udsendt, samt de  

 skemaer, der agtes benyttet, forelægges undervisningsministeriet til  

 godkendelse.
 § 13.  I tilfælde af at udenforstående  

 rettighedshavere måtte fremsætte krav over for en bruger eller en af § 6  

 omfattet undervisningsinstitution, om vederlag for optagelse, benyttelse og  

 opbevaring af et værk eller en præstation, der indgår i et program, som  

 omfattes af aftalen, er COPY-DAN forpligtet til at yde den pågældende  

 vederlag efter COPY-DANs almindelige regler.
 § 14.  Aftalen gælder fra 1. august 1984 til 31. juli  

 1986. Parterne forpligter sig til at optage forhandlinger om eventuel  

 forlængelse af aftalen senest 15. januar 1986.
 § 15.  Hvis der foretages ændringer af de nugældende  

 bestemmelser i ophavsretslovens § 17, ophører aftalen at gælde fra  

 tidspunktet for ikrafttrædelsen af ændringen i ophavsretslovens § 17.  

 Vederlaget efter § 10 beregnes i så fald forholdsmæssigt indtil  

 ikrafttrædelsestidspunktet, og der vil være at optage forhandling mellem  

 parterne om det fremtidige vederlag samt eventuelle andre bestemmelser i  

 aftalen, som forudsætter de nugældende bestemmelser i ophavsretslovens § 17.  

 Ifald enighed mellem parterne ikke kan opnås, afgøres tvivlsspørgsmålene i  

 overensstemmelse med reglerne i ophavsretslovens § 54.
 § 16.  Parterne er enige om det som bilag vedhæftede  

 protokollat, der skal tjene til regulering af de ophavsretlige problemer i  

 forbindelse med nærværende aftales § 1, stk. 3.
 Bilag 2.
 Protokollat til aftale vedrørende optagelser m.v. af Danmarks Radios  

 radio- og fjernsynsudsendelser til brug inden for undervisning på folkeskole-  

 og gymnasieniveau samt 2-årige kursus til højere forberedelseseksamen.
 § 1.  Nærværende protokollat omhandler udelukkende  

 særlige bestemmelser vedrørende fortsat opbevaring og benyttelse af  

 optagelser af udsendelser som ellers i henhold til § 8, stk. 1 og § 9 i  

 Kulturministeriets bekendtgørelse nr. 152 af 6. april 1979 skulle være gjort  

 ubrugbare.
 § 2.   Stk. 1. Ved nærværende protokollat overlader  

 COPY-DAN de nødvendige rettigheder til at administrere optagelser af radio-  

 og fjernsynsudsendelser, jfr. aftalens § 1, stk. 3 og § 2 i samme omfang,  

 hvori forvaltningssektoren disponerer herover.
 Stk. 2. COPY-DANs forvaltningssektor skal være åben for alle  

 organisationer, der forvalter ophavsrettigheder og disse nærtstående  

 rettigheder, jfr. dog § 3.
 Endvidere skal forvaltningssektoren være åben for individuel tilslutning  

 for tilsvarende rettighedshavere.
 § 3.  Det er en forudsætning, at Danmarks Radio  

 vederlagsfrit giver sit samtykke efter ophavsretslovens § 48 til den af  

 aftalen omfattede benyttelse og opbevaring som forudsat i aftalen.
§ 4.  Rettighedshaverne er berettiget til at forlange,  

 at der i landscentralen for undervisningsmidlers årlige båndkatalog optages  

 en kort meddelelse om, at en udsendelse indeholder forældede sekvenser.
Krav  

 herom skal fremsættes inden afslutningen af det årlige båndkatalogs  

 redaktion.
 § 5.  Aftalen omfatter også private  

 undervisningsinstitutioner med undervisning på folkeskole- og gymnasieniveau  

 samt 2-årige kursus til højere forberedelseseksamen, såfremt driften  

 hovedsageligt betales af det offentlige.
For Amtsrådsforeningen den 21. juni 1984 Per Kaalund /Jens M.
Nielsen Bilag 3.
Tillægsaftale til »Aftale vedrørende optagelser m.v. af Danmarks Radios radio- og  

 fjernsynsudsendelser til brug inden for undervisning på folkeskole- og  

 gymnasieniveau samt 2-årige kursus til HF«.
 For undervisningsåret 1985/86 omfatter aftalen også lærerseminarier,  

 børnehave- og fritidspædagogseminarier, de socialpædagogiske seminarier,  

 håndarbejdsseminarier og husholdningsseminarier.
COPY-DAN Hans Rostrup Undervisningsministeriet, 1. afdeling, den 24. juni 1985.
Helge Thomsen Erik Metz eksp.sekr.
