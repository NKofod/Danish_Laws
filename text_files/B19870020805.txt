 I henhold til § 6, stk. 1 og § 6 a i lov om teknika, jfr.  

 lovbekendtgørelse nr. 61 af 5. februar 1987, fastsættes:
 Teknikas status m.v.
§ 1.  Teknika skal være organiserede som selvejende  

 institutioner.
Vedtægterne skal godkendes af Undervisningsministeriet,  

 Direktoratet for de Videregående Uddannelser.
Stk. 2.  Undervisningsministeriet er øverste  

 forvaltningsmyndighed.
Teknika skal følge de bestemmelser, som  

 Undervisningsministeriet eller andre myndigheder fastsætter.
 § 2.  Et teknikum ledes af en bestyrelse, en rektor  

 samt et antal styrende organer.
 Stk. 2.  De nærmere regler om de enkelte teknikas  

 styrelse fastsættes i vedtægterne.
Bestyrelsen § 3.  Bestyrelsen består af et antal medlemmer, som  

 repræsenterer de erhvervsområder, der svarer til teknikums  

 undervisningsaktiviteter, samt eventuelt repræsentanter for interesserede  

 organisationer og lokale myndigheder.
Herudover består bestyrelsen af rektor  

 samt medlemmer, der udpeges af og blandt de medlemmer af styrelsesrådet, der  

 repræsenterer henholdsvis lærerne, de tekniske og administrative medarbejdere  

 og de studerende.
Antallet af udefra kommende medlemmer skal udgøre mere end  

 halvdelen af det samlede antal medlemmer.
Stk. 2.  Bestyrelsen vælger selv sin formand.
Rektor og  

 de medlemmer, der er udpeget af styrelsesrådet, kan ikke vælges til formand.
 Stk. 3.  Bestyrelsen tegnes af formanden, ved  

 dispositioner over fast ejendom dog af formanden sammen med et andet  

 bestyrelsesmedlem.
 Stk. 4.  Bestyrelsen fastsætter selv sin  

 forretningsorden.
§ 4.  Bestyrelsen har ansvaret for teknikums økonomi  

 og regnskaber.
Bestyrelsen træffer beslutning om ansættelse af administrator  

 efter indstilling fra styrelsesrådet.
Bestyrelsen skal følge teknikums  

 virksomhed og udvikling og kan rejse spørgsmål herom såvel over for rektor og  

 styrelsesråd som over for Undervisningsministeriet.
Rektor § 5.  Rektor vælges for 3 år ad gangen af  

 institutionsrådet blandt de heltidsansatte lærere, der er villige til at  

 modtage valg.
Valget skal godkendes af Undervisningsministeriet.
Bestyrelsen  

 indberetter resultatet af valget til ministeriet med sine eventuelle  

 kommentarer.
§ 6.  Rektor repræsenterer teknikum udadtil og  

 underskriver, hvor ikke andet er bestemt, på teknikums vegne.
Rektor er  

 ansvarlig for den daglige administration af teknikum og påser, at de styrende  

 organers beslutninger er lovlige.
Rektor afgør sager, der ikke er henlagt til  

 andre organer, og kan af disse bemyndiges til at afgøre løbende sager.
Rektor  

 afgør sager, der ikke kan afvente behandling i det kompetente organ.
 § 7.  Det kan i vedtægterne fastsættes, at der vælges  

 en prorektor, der i rektors forfald træder i hans sted.
 Stk. 2.  Er der ikke valgt prorektor, fastsættes det i  

 vedtægterne, hvordan der skal forholdes ved vakance i rektorstillingen.
Administrator § 8.  Administrator leder administrationen, der bistår  

 bestyrelsen og rektor samt de styrende organer.
 Stk. 2.  Administrator bestyrer teknikums kasse- og  

 regnskabsvæsen.
 Stk. 3.  Der påhviler administrator selvstændig pligt  

 til at underrette bestyrelsen, hvis der i økonomiske anliggender træffes  

 beslutninger, der efter administrators skøn er i strid med gældende  

 forskrifter.
 Stk. 4.  Administrator eller en stedfortræder for denne  

 deltager i møder i bestyrelsen, institutionsrådet og styrelsesrådet uden  

 stemmeret.
Institutionsrådet § 9.  Institutionsrådet består af alle lærere bortset  

 fra timelønnede, repræsentanter for de tekniske og administrative  

 medarbejdere, der er ansat med en ugentlig arbejdstid på mindst 15 timer, og  

 repræsentanter for de studerende.
Rektor er formand for rådet.
Stk. 2.  Antallet af repræsentanter for de tekniske og  

 administrative medarbejdere udgør en fjerdedel af antallet af lærere, dog  

 således at alle medarbejdere indtræder i rådet, hvis gruppen udgør mindre end  

 en fjerdedel af lærergruppen.
Antallet af repræsentanter for de studerende  

 udgør halvdelen af antallet af lærere.
 Stk. 3.  Hvis antallet af lærere delt med 4 og 2 ikke  

 bliver et helt tal, fastsættes repræsentationen henholdsvis for tekniske og  

 adminstrative medarbejdere og for de studerende til det nærmeste lavere hele  

 tal.
 § 10.  Institutionsrådet har til opgave at vælge  

 rektor og eventuelt prorektor og kan desuden efter nærmere bestemmelse i  

 vedtægterne drøfte spørgsmål af generel betydning for teknikums virksomhed og  

 udvikling.
Styrelsesrådet § 11.  Styrelsesrådet består af rektor samt et antal  

 medlemmer.
Antallet fastsættes i vedtægterne.
 Stk. 2.  Medlemmerne skal repræsentere de grupper, der  

 er nævnt i § 9. Forholdet mellem antallet af lærerrepræsentanter og antallet  

 af repræsentanter for de tekniske og administrative medarbejdere og for de  

 studerende skal være som angivet i § 9, stk. 2.
Stk. 3.  Rektor er formand for styrelsesrådet.
Ved  

 stemmelighed er rektors stemme afgørende.
§ 12.  Styrelsesrådet har til opgave inden for de  

 fastsatte rammer, 1. at udarbejde teknikums budgetforslag til  

 Undervisningsministeriet, 2. at fordele teknikums bevillinger, 3. at behandle forslag om vedtægtsændringer, 4. at fastsætte forretningsorden for de styrende  

 organer, 5. at træffe beslutning om ansættelse af lærere  

 bortset fra timelønnede på grundlag af udtalelse om ansøgerne fra et  

 sagkyndigt bedømmelsesudvalg og beslutning om uansøgt afsked af sådanne  

 lærere, 6. at afgive indstilling til Undervisningsministeriet  

 om eventuel bortvisning af studerende, 7. at behandle spørgsmål vedrørende uddannelserne, der  

 kræver forelæggelse for Undervisningsministeriet, på grundlag af  

 indstillinger fra eventuelle fagråd og fra studienævn, 8. at træffe beslutning i sager, der vedrører flere  

 fagråd, i tilfælde af uenighed mellem disse og 9. at træffe beslutning henholdsvis afgive indstilling  

 i andre sager, som i henhold til vedtægterne måtte være henlagt til  

 styrelsesrådet.
Stk. 2.  Styrelsesrådet nedsætter sagkyndige  

 bedømmelsesudvalg til at afgive indstillinger, jf. stk. 1, nr. 5, og kan  

 nedsætte andre udvalg med særlige opgaver.
I udvalg, hvortil dele af  

 styrelsesrådets kompetence henlægges, kan alene medlemmer af rådet have sæde.
Fagråd § 13.  Det kan i vedtægterne fastsættes, at der  

 nedsættes fagråd for nærmere angivne områder.
Nedsættes der ikke fagråd,  

 træffer styrelsesrådet de beslutninger, der er omtalt i § 15.
§ 14.  Antallet af medlemmer af et fagråd fastsættes i  

 vedtægterne.
Medlemmerne skal repræsentere de grupper, der er nævnt i § 9.  

 Forholdet mellem antallet af lærerrepræsentanter og antallet af  

 repræsentanter for de tekniske og administrative medarbejdere og for de  

 studerende skal være som angivet i § 9, stk. 2.
Stk. 2.  Formanden vælges blandt de heltidsansatte  

 lærere i fagrådet.
Ved stemmelighed er formandens stemme afgørende.
§ 15.  Fagrådene har til opgave inden for deres område  

 og inden for de fastsatte rammer, 1. at afgive indstilling vedrørende budgetforslag, 2. at træffe beslutning om anvendelse af de tildelte  

 midler, 3. at afgive indstilling om sammensætning af  

 sagkyndige bedømmelsesudvalg, om ansættelse af lærere bortset fra timelønnede  

 samt om uansøgt afsked af sådanne lærere, 4. at afgøre sager, der indbringes fra studienævn til  

 rådet, jf. § 18, stk. 2, 5. at afgive indstilling i spørgsmål vedrørende  

 uddannelserne, der skal forelægges for Undervisningsministeriet, og 6. at tage stilling til andre spørgsmål, som i henhold  

 til vedtægterne måtte være henlagt til fagrådene.
Stk. 2.  Et fagråd kan nedsætte udvalg med særlige  

 opgaver.
I udvalg, hvortil dele af fagrådets kompetence henlægges, kan alene  

 medlemmer af rådet have sæde.
Studienævn § 16.  Der nedsættes mindst eet studienævn.
Det kan i  

 vedtægterne bestemmes, at der nedsættes flere studienævn, der hver for sig  

 dækker faglige områder.
§ 17.  Studienævn består af et antal lærere og samme  

 antal studerende valgt inden for det område, studienævnet dækker.
Antallet af  

 medlemmer fastsættes i vedtægterne.
 Stk. 2.  Formanden vælges af og blandt medlemmerne.
§ 18.  Studienævn har til opgave inden for de  

 fastsatte rammer, 1. at træffe beslutning om undervisningens  

 tilrettelæggelse, 2. at træffe beslutning om afholdelse af eksamen, 3. at udarbejde studieordning, 4. at dispensere i overensstemmelse med gældende  

 bestemmelser fra regler om uddannelsen, herunder eksamen, 5. at træffe beslutning om ansættelse af timelønnede  

 lærere, 6. at udtale sig om de undervisningsmæssige  

 kvalifikationer hos ansøgere til andre lærerstillinger og 7. at udtale sig om spørgsmål vedrørende  

 uddannelserne, som kræver forelæggelse for Undervisningsministeriet.
 Stk. 2.  Et medlem af studienævnet eller den, der er  

 direkte berørt af en beslutning, som studienævnet har truffet, kan indbringe  

 beslutningen for vedkommende fagråd inden for en frist, der fastsættes i  

 vedtægterne.
Biblioteksudvalget § 19.  Der nedsættes biblioteksudvalg med lederen af  

 biblioteket som formand.
Biblioteksudvalget består i øvrigt af repræsentanter  

 for brugerne såvel inden for som uden for teknikum.
Den nærmere sammensætning  

 af udvalget fastsættes i vedtægterne.
 Stk. 2.  Biblioteksudvalget udarbejder budgetforslag og  

 afgør bibliotekets indkøbspolitik.
Valg § 20.  Repræsentanter for de ansatte og for de  

 studerende vælges af og blandt de enkelte valggrupper.
Valgene afholdes og  

 opgøres i overensstemmelse med de regler, der er fastsat om forholdstalsvalg  

 i bekendtgørelse om regler for valg til de styrende organer ved højere  

 uddannelsesinstitutioner.
Er der af en valggruppe ikke opstillet flere  

 kandidater, end der skal vælges, bortfalder afstemningen.
 Stk. 2.  Repræsentanter for de ansatte vælges for 3 år,  

 repræsentanter for de studerende for 1 år ad gangen.
Fællesorganer § 21.  Rektorerne for teknika udgør en  

 rektorforsamling, der mødes mindst 2 gange årlig til drøftelse af spørgsmål  

 af fælles interesse.
 Stk. 2.  Direktoratet for de Videregående Uddannelser  

 kan fastsætte bestemmelser om etablering af andre fællesorganer, herunder  

 samarbejdsorganer mellem teknika.
Andre bestemmelser § 22.  Direktoratet for de Videregående Uddannelser  

 kan inden for bekendtgørelsens rammer fastsætte udfyldende bestemmelser og  

 kan i særlige tilfælde tillade fravigelse fra bestemmelserne i  

 bekendtgørelsen.
 § 23.  Afgørelser truffet af Direktoratet for de  

 Videregående Uddannelser vedrørende denne bekendtgørelse kan ikke indbringes  

 for højere administrativ myndighed.
 § 24.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 145 af 31. marts 1981 om  

 styrelse af teknika ophæves.
