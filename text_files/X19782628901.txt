 Dansk Sprognævn, De Danske Mejeriers Fællesorganisation,  

 Landbrugsministeriet og Toms Fabrikker A/S nedlagde indsigelse mod  

 registrering af varemærket »Yogott« for alle varer i kl. 29 og 30  

 (visse næringsmidler). Antaget, at »Yogott« i sin mundtlige form lå  

 så nær ved udtalen af order »Yoghurt«, at det for denne vareart med  

 uvæsentlige ændringer angav varens art, mens det for andre varer i kl. 29 og  

 30 måtte anses for vildledende.
A 77 585 1.afd. 2. kt., j.nr. 17.4.18-16 10. januar 78 Under dags dato har man herfra tilskrevet Aktiebolaget Felix, Eslov,  

 Sverige, ved firmaet Hofman-Bang & Boutard, København, således:
 »Med skrivelser af 28. november 1977 har De imødegået de indsigelser,  

 der er nedlagt af Dansk Sprognævn, De Danske Mejeriers Fællesorganisation og  

 Landbrugsministeriet mod registreringen af Deres under J.A. 1977 nr. 585 for  

 alle varer i klasserne 29 og 3o anmeldte varemærke, bestående af ordet  

 »Yogott«.
 Dansk Sprognævn har til støtte for indsigelsen gjort gældende, at ordet  

 »Yogott« bør nægtes registrering i medfør af varemærkelovens § 13  

 stk. 1, da ordet i sin mundtlige form ligger så nær ved udtalen af ordet  

 »Yoghurt«, at mærket let vil kunne forveksles med dette.
De Danske Mejeriers Fællesorganisation har til støtte for indsigelsen  

 anført, at det vil være en vildledning for forbrugerne, såfremt ordet  

 »Yogott« registreres og anvendes på produkter for varer i klasserne  

 29 og 3o, idet ordet »Yogott« både lydligt og synsmæssigt ligger  

 meget tæt ved ordet »Yoghurt«, der betegner et veldefineret  

 mejeriprodukt.
Det må anses for betænkeligt, hvis der kan forbeholdes en  

 enkelt virksomhed eneret til en betegnelse, der ligger så tæt på den  

 generelle betegnelse, som tilfældet er, idet man ved mundtlig kommunikation  

 ikke umiddelbart vil være i stand til at høre, om der tales om  

 »Yoghurt« eller om »Yogott«.
Efter indsigernens  

 opfattelse savner ordet »Yogott« tilstrækkeligt særpræg.  

 Anmeldelsen påstås derfor afslået.
Landbrugsministeriet har til støtte for indsigelsen fremsendt en udtalelse  

 fra Veterinærdirektoratet, hvortil Landbrugsministeriet henholder sig.
I  

 Veterinærdirektoratets skrivelse oplyses, at »Yoghurt« er en  

 forbeholdt betegnelse for et konsummælkprodukt, der er fremstillet af sødmælk  

 ved syrning overvejende med yoghurtkultur.
Betegnelsen er ikke påbudt, men  

 supplerende betegnelser kan i henhold til § 11 stk. 2 i  

 konsummælkbekendtgørelsen ikke anvendes for dette produkt, ligesom ordet  

 »Yogott« heller ikke vil kunne anvendes for andre  

 konsummælkprodukter, idet det for disse vil være vildledende.  

 Veterinærdirektoratet gør derfor gældende, at registrering bør være  

 udelukket, dels i medfør af varemærkelovens § 13 på grund af manglende  

 særpræg, dels i medfør af varemærkelovens § 14 stk. 2, da mærket kan være  

 vildledende.
Der må gives indsigerne medhold i, at ordet »Yogott« i hvert  

 fald ved mundtlig brug ligger så nær ved varearten »yoghurt«, at  

 ordene næppe kan skelnes fra hinanden.
For så vidt varearten  

 »yoghurt« angiver ordet »Yogott« med uvæsentlige  

 ændringer varens art, medens de for de øvrige anmeldelsens omfattede  

 produkter må anses for vildledende.
Anmeldelsen afslås derfor i medfør af  

 bestemmelsen i varemærkelovens § 13 stk. 1 og § 14 stk. 1 nr. 2.' Hvilket herved meddeles, idet kopi af anmeldernes skrivelse af 28.  

 november 1977 vedlægges.
 P.D.V.
