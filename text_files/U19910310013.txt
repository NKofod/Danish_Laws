Ansatte blandt det danske kabinepersonale ved SAS gennemførte den  

 15.-16./11 og den 24/11 1989 overenskomststridige arbejdsnedlæggelser.  

 Arbejdsretten lagde til grund, at arbejdsnedlæggelserne i begge tilfælde  

 skyldtes utilfredshed med, at SAS ensidigt havde ændret det hidtil fulgte  

 system for purserudnævnelser.
Herefter ansås arbejdsnedlæggelserne som led i  

 en systematisk aktion, således at de som udgangspunkt var bodspådragende, dog  

 kun for de medlemmer, der havde deltaget i begge arbejdsnedlæggelser.
Den  

 måde, SAS havde ført forhandlingerne om stridsspørgsmålet på, fandtes ikke at  

 indebære, at SAS havde handlet overenskomststridigt med den følge, at bod var  

 forskyldt, men der antoges dog at have foreligget forhold af en sådan art, at  

 arbejdsnedlæggelserne havde været en forståelig reaktion herpå.
Bod bortfaldt  

 derfor også for de ansatte, der havde deltaget i begge arbejdsnedlæggelser.
 Under disse sager, der er behandlet sammen, har klagerne i sag nr. 90.075  

 påstået de på sagens bilag 1 anførte medlemmer af Cabin Attendants Union dømt  

 til at betale en efter Arbejdsrettens skøn fastsat bod for hver time, de  

 pågældende har deltaget i arbejdsnedlæggelser den 15., den 16. og den 24.  

 november 1989.
 De indklagede har påstået frifindelse, i givet fald frifindelse for dem,  

 der alene har deltaget i arbejdsnedlæggelser den 15. og/eller den 16.  

 november 1989. Subsidiært har de indklagede påstået de i  

 arbejdsnedlæggelserne deltagende medlemmer fritaget for bod og har mere  

 subsidiært nedlagt påstand om, at der alene idømmes dem en mild bod.
 I sag nr. 90.082 har klagerne påstået Scandinavian Airlines System idømt  

 en alvorlig bod, medens de indklagede har påstået frifindelse.
Af de to sager, der vedrører samme hændelsesforløb, fremgår bl.a., at der  

 onsdag den 15. og torsdag den 16. november 1989 fandt en overenskomststridig  

 arbejdsnedlæggelse sted blandt de indklagede medlemmer af Cabin Attendants  

 Union.
Arbejdsnedlæggelsen, der i første række skyldtes en uoverensstemmelse  

 om opnormering til pursere som følge af en af SAS truffet beslutning om  

 indførelse af basebestemt senioritet, blev iværksat ved 7.30-tiden onsdag den  

 15. november 1989. I en af de strejkende samme dag udleveret meddelelse  

 hedder det om årsagen til konflikten:
 »KABINEPERSONALE:
TILLIDEN TIL SAS ER VÆK! SAS BRYDER DAGLIGT INDGÅEDE AFTALER HVORFOR ? SAS VIL IKKE FORHANDLE MED VORES REPRÆSENTANTER HVORFOR ? SAS DIKTERER I STEDET FOR AT FORHANDLE HVORFOR ? VI KRÆVER SVAR!!!!!!! Gennem det sidste års tid er praktisk taget alt, hvad C/A og  

 fagforeningerne har fremført og prøvet at forhandle, enten blevet blankt  

 afvist eller ikke overholdt af SAS.
Selv faste etablerede rutiner og aftaler  

 bliver brudt, og negligeret gang efter gang.
 Vi kan blot nævne problemerne omkring schedulering og omdisponeringer som  

 forpester og ødelægger vor arbejdsglæde og privatliv.
 Den stadige underbemanding som overbelaster den enkelte C/A og forhindrer,  

 at vi kan få vor ferie og F7-dage.
 Den amatøragtige og inkompetente måde hele 767 problematikken og  

 bemandingen er blevet behandlet på.
 Den ulideligt lange række af klare aftalebrud, som introduktionen af 5/4  

 systemet har medført på den trykte schedule.
 Hele vor flight duty allotment der styrer vor gruppeinddeling, og dermed  

 vor hverdag, kan i øjeblikket ikke hænge sammen på grund af SAS«  

 modstridende ordre og beslutninger.
 Vort sikkerheds- og miljøarbejde der bliver behandlet så inkompetent og  

 henholdende, at selv de afdelinger vi samarbejder med i resten af SAS, på det  

 nærmeste har opgivet vor afdeling.
 Det alvorligste tilbageslag er dog, at SAS selv inden forhandlinger har  

 været afholdt, fuldstændigt kynisk bryder vort fælles senioritetssystem.  

 Første skridt var at meddele, at fremtidige A/P-udnævnelser sker basevis, 2 i  

 Malmø, 18 i København, 30 i Oslo og 50 i Stockholm.
Der findes ikke et fornuftigt argument for at tage et sådant skridt, andet  

 end at bryde hele vort aftale system op.
Hvad med vor bidding,  

 stationeringer, orlov, deltid osv. - listen er lang.
 Vort ganske samarbejdsmiljø med SAS er forpestet af en hidtil ukendt  

 kynisme og inkompetence fra SAS' side.
DIN FREMTID ER I FARE!» Samme dag - onsdag den 15. november 1989 - afsendte SAS, Stockholm,  

 følgende skrivelse til samtlige Cabin Attendants, adresseret til deres  

 privatadresser:
 »Med anledning av arbetsnedlaggelsen i Kopenhamn.
 Det ar med djupaste beklagan jag skriver till dig med anledning av den  

 situation som uppstått i Kopenhamn och jag vill med dessa rader forklara SAS  

 hållning.
Grundkonflikten galler purserutnamningarna.
SAS har fullgjort sin  

 forhandlingsskyldighet utan att enighet har kunnat nås och har som  

 arbetsgivare att fatta beslut.
Sjalvklart kan ej SAS i vår  

 konkurrenssituation anstalla 194 pursers nar det verkliga behovet ar 100.
CAU och dansk kabinpersonal har kollektivavtal med SAS och Handelns  

 Arbetsgivareorganisation (HAO) på svensk jurisdiktion med fredsplikt.
Vi  

 betraktar det intraffade som en illegal konflikt och vi kommer darmed att  

 stamma CAU och de cabin attendants som genomfor stridsåtgarden infor svensk  

 arbetsdomstol.
Bland annat for de extra kostnader som SAS får på grund av den  

 illegala konklikten.
 Konflikten har hittills inneburit att trafiken utifrån Kopenhamn i stort  

 sett stått stilla.
Från och med nu kommer vi inte att planera några flygningar med dansk  

 kabinpersonal, forran vi fått klartecken från CAU att man återgår till  

 arbetet.
Moglighet finns aven for enskild cabin attendant att anmala sig till  

 flygtjanst.
 Tillfalliga avbrott for fackliga moten accepteras inte.
Eftersom SAS betraktar det som en olaglig konflikt utbetalas ingen lon for  

 de som inte genomfor flygtjanst.
Ovriga personalformåner, exempelvis  

 ID-biljetter indrages under den tid som den illegala konflikten pågår, i  

 enlighet med SAS praxis.
Tvartemot vad som sags ar vi alltid villiga att diskutera med cabin  

 attendants och fackforeningar, hur vi gemensamt ska forma 90-talets SAS under  

 de krav som marknaden och verkligheten staller.« I en ny skrivelse den følgende dag - torsdag den 16. november 1989 - en  

 skrivelse, der denne gang ikke blev sendt til privatadressen, anførte  

 divisionschef Mats Mitsell fra SAS' Operations Division følgende:
 »I anledning af den igangværende arbejdskonflikt.
 SAS havde allerede onsdag den 15. november om formiddagen via CAU's  

 formand John Vangen Nielsen, erklæret sig villig til, umiddelbart at  

 diskutere kabinepersonalets arbejdssituation i sin helhed.
 En forudsætning er, selvfølgelig at arbejdet genoptages inden  

 diskussionerne starter.
Grundspørgsmålet, som det er fremgået, gælder purserrekruttering.
I denne  

 sammenhæng ser vi det nødvendigt at tydeliggøre os.
Det er ikke vor mening at  

 sen. ordningen generelt skal ophæves, men at A/P rekrutteringen skal ske,  

 hvor produktionsbehov findes.
 Som det blev fremført, onsdag 15. november er vi villige til, grundigt at  

 diskutere problemerne omkring schedulering, omdisponering, ferie og F7-dage,  

 samt introduktionsproblemerne omkring 5/4 systemet.
 Vi er interesserede i at få specificeret de problemer, som gælder Flight  

 Duty Allotment.
Kritikken gældende vort sikkerheds- og miljøarbejde ser vi meget alvorligt  

 på, da det er to områder vi prioriterer højt.« Samme dag - torsdag den 16. november 1989 - afholdtes fællesmøde.
I  

 referatet fra mødet hedder det bl.a.:
 »Fra arbejdstagerside erkendte man, at arbejdsnedlæggelsen er  

 overenskomststridig, og gav tilsagn om at pålægge de strejkende at genoptage  

 arbejdet snarest muligt, dog senest d.d. kl. 16.00. For så vidt de strejkende  

 først genoptager arbejdet senere end kl. 16.00, men dog senest kl. 24.00, vil  

 dette dog ikke få ansættelsesmæssige konsekvenser for dem.
 Under forudsætning at arbejdet genoptages som ovenfor nævnt, var der  

 mellem parterne enighed om at etablere en lokal forhandling til drøftelse af  

 den til grund for arbejdsnedlæggelsen værende årsag.
Fra arbejdsgiverside tog man forbehold om at indbringe sagen for  

 Arbejdsretten, såfremt arbejdet ikke genoptages som ovenfor nævnt.« Arbejdet blev herefter genoptaget samme dag - torsdag den 16. november  

 1989 - kl. 16. I en af SAS' Operations Division herom udsendt telefax kl.  

 19.39 hedder det:
»ARBETSKONFLIKTEN I KOPENHAMN AR NU AVBLÅST Danska cabin attendants återgick till arbetet kl. 16.00, torsdag 16nov.
 Med omedelbar verkan har flygningarna borjat bemannas enligt gallande  

 avtal.
 Trafiken återgår succesivt till normal tidtabell, och vi raknar med att  

 från och med i morgon, fredag, kunna flyga enligt normalt trafikprogram.
 De strejkande återgick till arbetet efter det att den danska  

 arbetstagarsidan, under mote i dansk arbetsgivareforening erkant att  

 konflikten var olaglig och att man overenskommit att traffas for att  

 diskutera de frågor som legat bakom den illegala strejken.
Divisionsledningen kommer i morgon, att som tidigare utlovats, traffa CAU  

 for att grundligt diskutera och forsoka finna losningar kring cabin  

 attendants arbetssituation på Kopenhamnsbasen.
Bland de problem som kommit  

 till vår kannedom kan namnas schedulering och omdisponeringar, ferier och  

 F7-dagar samt introduktionsproblem kring 5/4-systemet.
 Vi har också fått kritik angående vårt sakerhets- och miljoarbete, vilket  

 vi onskar få narmare specificerat.
Detta innebar dock inte att vi ar beredda att återta forhandlingen om  

 purserbefordran.« Som aftalt under fællesmødet blev der dagen efter - fredag den 17.  

 november 1989 - afholdt et forhandlingsmøde i København med deltagelse af  

 bl.a. divisionschef Mats Mitsell og CAU's formand John Vangen Nielsen samt  

 CAU's mangeårige advokat John Folkmann.
Det lykkedes imidlertid ikke ved  

 dette møde at nå til enighed om en løsning af purserspørgsmålet.
Der blev  

 derfor på foranledning af FTF afholdt nyt fællesmøde lørdag den 18. november  

 1989. I referatet fra mødet hedder det bl.a.:
»FTF gjorde på vegne CAU gældende, at man var af den klare  

 opfattelse, at SAS ikke havde overholdt den den 16. november 1989 i DA  

 indgåede aftale, idet SAS ikke har indgået realitetsforhandlinger vedrørende  

 spørgsmålet om opnormering af pursere, idet tilføjes, at CAU havde formået at  

 få foreningens medlemmer til med meget kort varsel at genoptage arbejdet, og  

 at dette har været normaliseret siden.
Til trods for, at SAS mødte med  

 kompetente forhandlere, lykkedes det ikke at få forhandlingen påbegyndt.
Det  

 tilføjes, at CAU fortsat er parat til med kort varsel at deltage i  

 realitetsforhandlinger angående opnormering af pursere.
 Fra arbejdsgiverside vedstod man tilsagnet om en lokal forhandling og  

 tilkendegav, at forudsætningen om arbejdets genoptagelse er opfyldt.
 Fra SAS's side fastholdt man at have gennemført den ønskede lokale  

 forhandling med CAU i overensstemmelse med det givne tilsagn.
FTF og CAU tilkendegav, at sagen ville blive indbragt for  

 Arbejdsretten.« Torsdag den 23. november 1989 afholdtes herefter på ny et forhandlingsmøde  

 i København, hvorunder man drøftede purserudnævnelserne uden at nå til noget  

 endeligt resultat, inden SAS's forhandlere samme aften rejste tilbage til  

 Stockholm.
Fra CAU's side betragtede man dette som en ensidig afbrydelse af  

 de påbegyndte forhandlinger.
I protest herimod blev arbejdet den følgende dag  

 - fredag den 24. november 1989 - på ny nedlagt.
Da man fra arbejdstagerside  

 bestred, at denne arbejdsnedlæggelse - der varede ca. 3 timer - havde  

 systematisk sammenhæng med den tidligere arbejdsnedlæggelse den 15.-16.  

 november 1989, blev der den 19. december 1989 afholdt et fællesmøde,  

 hvorunder spørgsmålet blev drøftet.
I referatet fra mødet hedder det:
 »Fra arbejdstagerside oplyste man følgende:
 Arbejdsnedlæggelsen den 15.-16. november 1989 skyldtes, at SAS ensidigt  

 besluttede at oprette basebestemt senoritet.
 CAU's tilkendegivelse om forhandlingsforløbet den 23.11.1989:
Mødet indledtes med en klar tilkendegivelse fra SAS om, at man var parat  

 til at forhandle samtlige de af CAU berørte punkter, og at CAU kunne bestemme  

 rækkefølgen.
Man tog herefter fat på punktet purserudnævnelser.
 Kl. ca. 14.30 blev man enige om at udarbejde udkast til protokollat  

 vedrørende ovennævnte punkt.
 Kl. ca. 16.30 forelå SAS« udkast til kommentarer.
 Kl. ca. 17.30 afleverede CAU kommentarerne.
 Kl. ca. 19.30 meddelte SAS' forhandlingsleder, at man ikke ville gøre  

 protokollatet færdigt, og at dette ville blive fremsendt senere (snarest), at  

 man ville tage hjem til Stockholm, at man ikke ville sætte noget nyt  

 tidspunkt for forhandling af de øvrige punkter, som man ikke var kommet i  

 gang med.
 Derefter forlod SAS' forhandlingsdelegation mødelokalerne.
Arbejdsnedlæggelsen den 24. november 1989 skyldtes SAS' ensidige  

 afbrydelse af de påbegyndte forhandlinger.
Det bestrides derfor, at  

 arbejdsnedlæggelserne kan betegnes som en systematisk aktion.
Fra arbejdsgiverside angav man, at man overfor CAU havde fremsat ønske om  

 udsættelse af mødet med henblik på genoptagelse den 24. november 1989 om  

 formiddagen på overvejelser om sin endelige stillingtagen.
Efter at have  

 modtaget den meddelelse forlod CAU mødet.
Fra arbejdsgiverside var man  

 fortsat af den opfattelse, at der var tale om en overenskomststridig  

 systematisk aktion, nemlig en protest mod, at arbejdsgiversiden ikke kunne  

 imødekomme arbejdstagersidens ønske om kriterier for purserudnævnelser, og  

 man tog derfor forbehold om at indbringe sagen for Arbejdsretten med krav om  

 bod.' For Arbejdsretten er der afgivet forklaring af nedennævnte vidner.
CAU's formand John Vangen Nielsen har forklaret bl.a., at baggrunden for  

 konflikten var SAS' ønske om helt ensidigt at ændre de hidtil gældende  

 principper for purserudnævnelserne.
I stedet for det hidtidige  

 anciennitetssystem ville man gå over til at udnævne efter behov på de  

 forskellige baser Oslo, Stockholm, København m.v.
Arbejdsnedlæggelsen den 15.  

 - 16. november 1989 skyldtes, at man da havde fået at vide, at SAS ved  

 purserudnævnelser i Stockholm var sprunget over nogle, der stod foran på  

 anciennitetslisten.
Arbejdet blev imidlertid genoptaget, efter at man ved  

 fællesmødet den 16. november havde fået tilsagn om en forhandling.
Vidnet  

 blev noget forundret over den telefax, der kom samme aften, og hvori det til  

 sidst hed, at man fra SAS' side ikke var indstillet på at genoptage  

 forhandlingerne om purserudnævnelserne.
Mødet den 17. november 1989 blev  

 derfor meget kort.
Det varede højst 45 minutter.
Man ville nok fra SAS' side  

 drøfte de øvrige problemer, men ikke purserudnævnelserne, der var det  

 vigtigste og mest påtrængende spørgsmål.
En drøftelse heraf blev afvist af  

 Mats Mitsell, der gav udtryk for, at det var hans afgørelse, og at den var  

 truffet, så der var ikke mere at diskutere.
Anden begrundelse blev ikke  

 givet.
Under forhandlingsmødet den 23. november 1989 indledte man med en  

 drøftelse af purserudnævnelserne.
Mødet forløb herefter, som det er beskrevet  

 i referatet fra fællesmødet den 19. december 1989. Det endte med, at de  

 svenske forhandlere rejste tilbage til Stockholm, uden at der var aftalt  

 noget nyt møde.
Der blev sendt meddelelse herom til medlemmerne, hvorefter  

 arbejdet blev nedlagt dagen efter den 24. november 1989 ved 9-tiden.  

 Arbejdsnedlæggelsen varede kun ca. 3 timer, idet arbejdet blev genoptaget,  

 efter at Mats Mitsell om formiddagen telefonisk havde givet tilsagn om, at  

 forhandlingerne om purserudnævnelserne kunne genoptages.
Forhandlingerne  

 resulterede i, at man vendte tilbage til det gamle system.
Advokat John Folkmann har forklaret bl.a., at han har været fast advokat  

 for CAU i 25 år og har deltaget i foreningens forhandlinger med SAS.
Hans  

 hustru er som ansat i SAS medlem af foreningen.
Senioritetssystemet havde  

 været gældende i 25 år, da SAS besluttede, at udnævnelserne ikke længere  

 skulle ske efter den fælles anciennitetsliste.
Hans hustru modtog brevet af  

 15. november 1989 fra SAS i Stockholm på deres privatadresse, og vidnet blev  

 noget forbløffet både over, at det var sendt til privatadressen, og over  

 indholdet, hvor der truedes med retsforfølgning ved den svenske  

 arbetsdomstol.
Ved mødet den 17. november 1989 var alle deltagerne bekendt  

 med den udsendte telex, som var modtaget aftenen før.
Mats Mitsell var totalt  

 afvisende over for CAU's ønske om at drøfte purserudnævnelserne.
Da man  

 foreholdt ham, at der ved fællesmødet den foregående dag var givet tilsagn om  

 en sådan drøftelse, udtalte Mats Mitsell, at »det var jo noget, man  

 sagde, for at få arbejdet igang igen«.
Fra CAU's side forsøgte man alene  

 at få en forhandling om purserudnævnelserne, og da det ikke lykkedes,  

 sluttede mødet efter kort tids forløb.
Ved fællesmødet den følgende dag gav  

 Mats Mitsell udtryk for, at han mente at have opfyldt sin forhandlingspligt.  

 Under mødet den 23. november 1989 fik man klart at vide, at alle de punkter,  

 man var utilfreds med, kunne drøftes, og man kunne selv vælge rækkefølgen.  

 Man gik derfor straks igang med purserudnævnelserne.
Ved 16.30-tiden kom SAS'  

 forhandlere med et udkast, som man fra CAU's side i alt væsentligt kunne  

 tiltræde, hvilket man gav besked om ved 17.30-tiden.
Ca. 2 timer senere  

 meddelte SAS' forhandlere imidlertid blot, at man ikke kunne komme videre, og  

 at de nu tog hjem.
Noget nyt møde blev ikke aftalt.
Kort efter at arbejdet  

 var blevet nedlagt den følgende dag, blev der imidlertid ringet fra  

 Stockholm, at man nu bøjede sig og havde trukket ændringen af det hidtidige  

 system tilbage.
Efter at dette var blevet bekræftet pr. telex, blev arbejdet  

 genoptaget.
Under de forhandlinger, man havde haft i den omhandlede periode,  

 havde man fra CAU's side stedse fastholdt, at et system for udnævnelser, som  

 man havde efterlevet i 25 år, ikke kunne ændres ensidigt.
Divisionschef Mats Mitsell har forklaret bl.a., at man fra SAS' side under  

 mødet den 17. november 1989 var parat til at drøfte den række af  

 klagepunkter, som fremgik af CAU's meddelelse af 15. november 1989, men at  

 man ønskede dem drøftet under et og ikke purserudnævnelserne som et separat  

 forhandlingspunkt.
Det var jo utilfredsheden på samtlige de opregnede  

 områder, der var årsag til arbejdsnedlæggelsen.
Det var derfor ikke  

 hensigtsmæssigt at trække et enkelt punkt ud til særskilt forhandling.  

 Telefaxen, som var sendt aftenen i forvejen, skulle tilkendegive SAS'  

 holdning inden forhandlingerne.
Meddelelsen var ikke ment så ultimativ, som  

 den måske kom til at lyde, men man var efter vidnets opfattelse berettiget  

 til at anvende en sådan taktik.
Det kunne så godt være, at man alligevel blev  

 tvunget til at tage en forhandling også om purserspørgsmålet.
Under det  

 senere møde i København den 23. november 1989 blev der af SAS' forhandlere  

 udarbejdet et udkast til protokollat, som blev forelagt CAU's forhandlere,  

 der foreslog forskellige ændringer heri.
Disse blev drøftet internt af SAS'  

 forhandlere, der imidlertid nåede til, at man ikke kunne forhandle videre den  

 pågældende dag, da de først måtte have et nyt mandat.
Der blev ikke aftalt  

 nogen ny mødedato, men man tilkendegav fra SAS' side, at man ville vende  

 tilbage til sagen senere.
Til støtte for de nedlagte påstande i begge sager har FTF anført, at  

 arbejdsnedlæggelsen den 15. - 16. november 1989 skyldtes, at SAS ensidigt  

 havde ændret det system for purserudnævnelser, som havde været gældende i 25  

 år, medens årsagen til den kortvarige arbejdsnedlæggelse den 24. november  

 1989 var, at SAS ensidigt havde afbrudt den forhandling, som var aftalt  

 mellem SAS og CAU.
Det bestrides ikke, at arbejdsnedlæggelserne var  

 overenskomststridige.
Forud for den første arbejdsnedlæggelse havde man  

 imidlertid forhandlet gennem længere tid om bl.a. senioritetssystemet.
Disse  

 forhandlinger var endnu ikke afsluttet, da SAS pludseligt begyndte at  

 foretage udnævnelser i strid med det hidtidige 25-årige system.
Det var den  

 omstændighed, som udløste den første konflikt, hvorunder SAS i strid med alle  

 almindelige arbejdsretlige spilleregler sendte CAU's medlemmer en skrivelse  

 til privatadressen med trusler om sagsanlæg mod de enkelte medlemmer ved den  

 svenske arbetsdomstol med krav om erstatning.
Efter fællesmødet den 16.  

 november 1989 lykkedes det CAU at få medlemmerne til at genoptage arbejdet  

 straks i tillid til det tilsagn om fortsatte forhandlinger, man havde fået på  

 mødet.
Den følgende dag lykkedes det imidlertid slet ikke at få forhandlinger  

 igang om det problem, som var den egentlige årsag til konflikten, nemlig  

 purserudnævnelserne.
Denne stejle holdning havde SAS allerede tilkendegivet i  

 den telefax, man udsendte den 16. november 1989 få timer efter arbejdets  

 genoptagelse.
Man overholdt således ikke den aftale, der var indgået under  

 fællesmødet, en aftale, der - som forklaret af advokat Folkmann - fra SAS'  

 side kun var indgået »for at få arbejdet igang igen.« Den senere  

 arbejdsnedlæggelse den 24. november 1989 skyldtes som nævnt, at SAS under det  

 nye forhandlingsmøde den 23. s.m., hvorunder der i realiteten var opnået  

 enighed vedrørende punktet purserudnævnelser, ensidigt afbrød mødet og tog  

 afsted, uden at der var aftalt noget tidspunkt for mødets fortsættelse.
Under  

 disse omstændigheder må samtlige indklagede medlemmer af CAU frifindes.
Efter  

 den første arbejdsnedlæggelse den 15. - 16. november 1989 blev arbejdet  

 nemlig genoptaget straks efter fællesmødets afholdelse, og den senere  

 arbejdsnedlæggelse den 24. november 1989 havde anden årsag, således at de to  

 arbejdsnedlæggelser ikke kan betragtes som led i en systematisk aktion, jf.  

 arbejdsretslovens § 12, stk. 2. Under alle omstændigheder må der ske  

 frifindelse af de medlemmer, som alene har deltaget i arbejdsnedlæggelsen den  

 15. og/eller 16. november 1989, idet disse medlemmer ikke kan have deltaget i  

 en systematisk aktion.
En forskyldt bod må i givet fald bortfalde eller  

 nedsættes på grund af SAS' overenskomststridige adfærd, der ydermere må  

 pådrage SAS et alvorligt bodsansvar for det brud på en indgået aftale, man  

 gjorde sig skyldig i, da man den 17. november 1989 helt afviste at deltage i  

 en forhandling om purserudnævnelserne.
Dansk Arbejdsgiverforening har indledningsvis ønsket at fastslå, at der  

 intet var til hinder for, at SAS ensidigt kunne ændre det hidtil fulgte  

 system for purserudnævnelser.
Foreningen har videre anført, at der ved  

 fællesmødet den 16. november 1989 ifølge referatet blev opnået enighed om  

 »at etablere en lokal forhandling til drøftelse af den til grund for  

 arbejdsnedlæggelsen værende årsag.« Det var således ikke blot  

 purserspørgsmålet, man skulle forhandle, men også de mange andre punkter, som  

 var opregnet i CAU's meddelelse af 15. november 1989. På denne baggrund må  

 det lægges til grund, at arbejdsgiversiden har opfyldt sin pligt til  

 forhandling under mødet den 17. november 1989. Man kan ikke fortolke  

 referatet fra fællesmødet således, at man havde forpligtet sig til  

 udelukkende at drøfte purserspørgsmålet.
Telefaxen, som blev sendt aftenen  

 før mødet, var som forklaret af Mats Mitsell ikke ment som noget ultimatum.  

 Den skulle alene tjene til oplysning om SAS' holdning til dette spørgsmål  

 forud for forhandlingen næste dag.
Arbejdsnedlæggelsen den 24. november 1989  

 havde nøjagtig samme baggrund som den tidligere arbejdsnedlæggelse den 15. -  

 16. november 1989, nemlig utilfredshed med SAS' holdning til purserproblemet.  

 Da de to arbejdsnedlæggelser således var led i en systematisk aktion, kan der  

 ikke ske frifindelse for medlemmernes deltagelse i de erkendt  

 overenskomststridige arbejdsnedlæggelser, heller ikke selv om nogle medlemmer  

 kun har deltaget i den første arbejdsnedlæggelse.
Da SAS som anført har  

 efterlevet aftalen om lokal forhandling den 17. november 1989 og heller ikke  

 i øvrigt bærer nogen del af skylden for arbejdsnedlæggelserne, er der hverken  

 grundlag for bodsfritagelse eller bodsnedsættelse eller for at idømme SAS  

 bod.
 Arbejdsretten skal udtale:
Det er ubestridt, at arbejdsnedlæggelserne henholdsvis den 15.-16.  

 november 1989 og den 24. november 1989 var overenskomststridige.
Efter det  

 foreliggende var den egentlige årsag til arbejdsnedlæggelserne i begge  

 tilfælde utilfredshed navnlig med den af SAS ensidigt foretagne ændring af  

 det hidtil fulgte system for purserudnævnelser og med de resultatløse  

 forhandlinger herom, man havde ført forud for begge arbejdsnedlæggelser.  

 Under disse omstændigheder må arbejdsnedlæggelserne betragtes som led i en  

 systematisk aktion og for så vidt være bodspådragende, dog kun for de  

 medlemmer af CAU, som har deltaget i begge arbejdsnedlæggelser, jf. herved  

 Arbejdsrettens dom af 18. juni 1987 i sag nr. 10.559.
Ved afgørelsen af, om den forskyldte bod kan nedsættes eller eventuelt  

 helt bortfalde, lægger Arbejdsretten til grund, at det system for  

 purserudnævnelser, som man havde fulgt gennem 25 år, blev ændret ensidigt af  

 SAS, efter at man gennem nogen tid havde forhandlet med CAU om dette og andre  

 problemer.
Da dette var den umiddelbare årsag til arbejdsnedlæggelsen den  

 15.-16. november 1989, måtte CAU naturligt forstå tilsagnet på fællesmødet  

 den 16. november 1989 som et tilsagn om lokal forhandling til drøftelse i  

 første række af purserproblemet.
Allerede samme aften - men efter at arbejdet  

 i overensstemmelse med arbejdstagersidens tilsagn var blevet genoptaget kl.  

 16 - tilkendegav SAS imidlertid i en telefax, at man ikke var »beredda  

 att återta forhandlingen om purserbefordran«, og dette standpunkt  

 fastholdt man under forhandlingsmødet den følgende dag.
Først under en  

 genoptagelse af forhandlingerne den 23. november 1989 accepterede SAS at  

 drøfte også purserudnævnelserne.
Efterfølgende blev parterne herefter enige  

 om at bibeholde det hidtidige system for disse udnævnelser.
Under disse omstændigheder finder Arbejdsretten, at der vel ikke - som  

 påstået af FTF på CAU's vegne - er handlet overenskomststridigt fra SAS' side  

 med den følge, at SAS har pådraget sig bodsansvar, men at der dog har  

 foreligget forhold af en sådan art, at arbejdsnedlæggelserne har været en  

 forståelig reaktion herpå.
Den af nogle af de indklagede medlemmer af CAU  

 forskyldte bod findes herefter at kunne bortfalde.
 T h i k e n d e s f o r r e t :
 Den bod, der er forskyldt af de medlemmer af Cabin Attendants Union, der  

 er anført på bilag 1 i sag nr. 90.075, og som har deltaget i  

 arbejdsnedlæggelser såvel før som efter fællesmødet den 16. november 1989,  

 bortfalder.
 De øvrige indklagede i både sag nr. 90.075 og sag nr. 90.082 frifindes.
 I sagsomkostninger til Arbejdsretten betaler klagerne i sag nr. 90.075,  

 respektive de indklagede i sag nr. 90.082, i alt 2.000 kr. og de indklagede i  

 sag nr. 90.075, respektive klagerne i sag nr. 90.082, ligeledes i alt 2.000  

 kr.
 (* 1) Henvisninger: K.87.052 (A 1988, s.59).
