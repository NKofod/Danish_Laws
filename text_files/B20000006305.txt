Bekendtgørelse om medicintilskud I medfør af § 7a, stk. 1, i lov om offentlig sygesikring,  

 jf. lovbekendtgørelse nr. 509 af 1. juli 1998, som ændret ved  

 lov nr. 1045 af 23. december 1998, fastsættes:
Generelt tilskud § 1. Efter ansøgning fra den, der bringer  

 et lægemiddel på markedet i Danmark, træffer  

 Lægemiddelstyrelsen i henhold til sygesikringslovens § 7,  

 stk. 1, afgørelse om, hvorvidt den offentlige sygesikring yder  

 generelt tilskud til køb af lægemidlet.
Stk. 2. Ved vurderingen af, om der skal ydes generelt tilskud  

 til et lægemiddel, lægger Lægemiddelstyrelsen vægt  

 på, 1)	om lægemidlet har en sikker og værdifuld terapeutisk  

 effekt på en velafgrænset indikation, og 2)	om lægemidlets pris står i rimeligt forhold til dets  

 behandlingsmæssige værdi, jf. dog stk. 3 og 4.
 Stk. 3. Der ydes ikke generelt tilskud til et  

 lægemiddel, hvis lægemidlet har et bredt indikationsområde,  

 og en del af indikationsområdet ikke berettiger til tilskud, jf.  

 stk. 2 og 4.
Stk. 4. Med mindre ganske særlige forhold gør sig  

 gældende, ydes der ikke generelt tilskud til et lægemiddel,  

 hvis 1)	iværksættelse af behandling med lægemidlet  

 kræver særlig undersøgelse og diagnosticering, 2)	der er nærliggende risiko for, at lægemidlet vil blive  

 anvendt uden for den godkendte indikation, 3)	lægemidlet udelukkende eller overvejende anvendes til  

 formål, hvortil der ikke med rimelighed kan forventes tilskud fra den  

 offentlige sygesikring, 4)	lægemidlets effekt ikke er klinisk dokumenteret, 5)	der er risiko for, at lægemidlet anvendes som  

 førstevalg, uanset dette efter Lægemiddelstyrelsens vurdering  

 ikke bør være tilfældet, 6)	det er uafklaret, om eller hvornår lægemidlet skal  

 anvendes som førstevalg, 7)	der er nærliggende risiko for, at lægemidlet  

 gøres til genstand for misbrug, 8)	lægemidlet hovedsageligt anvendes i sygehusbehandling,  

 eller 9)	lægemidlet på grund af en særlig  

 lægemiddelform ikke kan indtages af patienten selv.
 Stk. 5. Er der meddelt et  

 håndkøbslægemiddel generelt tilskud, yder den offentlige  

 sygesikring tilskud, såfremt det pågældende  

 lægemiddel ved lægens eller tandlægens ordination angives  

 som bestemt til personer, der modtager pension efter lov om social pension,  

 eller personer, der lider af en varig lidelse, der kræver fortsat  

 behandling med lægemidlet.
 § 2. Lægemiddelstyrelsens afgørelse  

 efter § 1, stk. 1, skal træffes inden 90 dage efter  

 modtagelse af ansøgningen med alle nødvendige oplysninger, jf.  

 bekendtgørelse om ansøgning om medicintilskud.
 § 3. Lægemiddelstyrelsens afgørelse  

 om, at der ydes generelt tilskud til et lægemiddel,  

 offentliggøres i Statstidende og Specialitetstaksten.
 Stk. 2. En gang om året offentliggør  

 Lægemiddelstyrelsen i Ministerialtidende en samlet fortegnelse over  

 lægemidler, hvortil der ydes generelt tilskud.
Stk. 3. Referencepriser offentliggøres i  

 Specialitetstaksten.
Oplysning om de af Lægemiddelstyrelsen fastsatte  

 referenceprisgrupper kan fås ved henvendelse til  

 Lægemiddelstyrelsen.
 Stk. 4. En gang årligt offentliggør  

 Lægemiddelstyrelsen i en særlig publikation en samlet fortegnelse  

 over alle referencepriser og alle fastsatte referenceprisgrupper.
 § 4. Lægemiddelstyrelsen kan tilbagekalde en  

 afgørelse om generelt tilskud til et lægemiddel, hvis  

 kriterierne for at yde tilskuddet ikke er opfyldt, jf. § 1.
Enkelttilskud § 5. Efter ansøgning fra den behandlende  

 læge eller tandlæge træffer Lægemiddelstyrelsen i  

 henhold til sygesikringslovens § 7, stk. 4, afgørelse om,  

 hvorvidt den offentlige sygesikring yder tilskud til køb af et ikke  

 generelt tilskudsberettiget lægemiddel, der er ordineret til en bestemt  

 patient (enkelttilskud).
Stk. 2. Ved vurderingen af, om der skal ydes enkelttilskud,  

 lægger Lægemiddelstyrelsen vægt på, 1)	om lægemidlet er af særlig behandlingsmæssig  

 betydning for patienten, herunder om det har vist effekt på patienten  

 eller den forventede effekt må anses for overvejende sandsynlig, og 2)	om andre relevante behandlingsmetoder i det konkrete tilfælde  

 er fundet utilstrækkelige eller uhensigtsmæssige.
Stk. 3. Med mindre ganske særlige forhold gør sig  

 gældende, ydes der ikke enkelttilskud til køb af et  

 lægemiddel, hvis 1)	lægemidlet anvendes til formål, hvortil der ikke med  

 rimelighed kan forventes tilskud fra den offentlige sygesikring, 2)	lægemidlets effekt ikke er klinisk dokumenteret, 3)	der er nærliggende risiko for, at lægemidlet  

 gøres til genstand for misbrug, eller 4)	lægemidlet anvendes som led i sygehusbehandling.
 § 6. Enkelttilskud kan bevilges med virkning fra  

 indtil 180 dage før ansøgningen er kommet frem til  

 Lægemiddelstyrelsen.
 § 7. Lægemiddelstyrelsen kan tilbagekalde en  

 enkelttilskudsbevilling, hvis kriterierne for bevillingen ikke er opfyldt,  

 jf. § 5.
Ikrafttrædelse og overgangsordning § 8. Bekendtgørelsen træder i kraft  

 den 1. marts 2000.
 Stk. 2. Bekendtgørelse nr. 1059 af 17. december 1998 om  

 tilskud mv. til lægemidler ophæves.
§ 9. Der ydes generelt tilskud til  

 lægemidler, der er optaget i bilag 1 til bekendtgørelse nr. 1059  

 af 17. december 1998 om tilskud mv. til lægemidler.
Tilskud til et  

 lægemiddel, der er optaget i bilaget klausuleret til bestemte sygdomme,  

 er betinget af, at lægemidlet ordineres med henblik på behandling  

 af de pågældende sygdomme.
Tilskud til et lægemiddel, der  

 er optaget i bilaget klausuleret til en pensionist eller til behandling af  

 varig lidelse, er betinget af, at lægemidlet ordineres af en læge  

 eller tandlæge til personer, der modtager pension efter lov om social  

 pension, eller personer, der lider af en varig lidelse, der kræver  

 fortsat behandling med lægemidlet.
 Stk. 2. Lægemiddelstyrelsen kan tilbagekalde et tilskud  

 til et lægemiddel, der er omfattet af stk. 1, hvis  

 lægemidlet ikke opfylder kriterierne efter § 1 for ydelse af  

 tilskud.
 § 10. Bevilling af enkelttilskud, der er udstedt  

 af Lægemiddelstyrelsen efter § 7, stk. 1, 2 og 7, i  

 bekendtgørelse nr. 509 af 1. juli 1998 om offentlig sygesikring inden  

 den 1. marts 2000, berettiger indehaveren til tilskud efter reglerne om  

 beregning og ydelse af tilskud i lov nr. 1045 af 23. december 1998 om  

 ændring af lov om offentlig sygesikring og lov om social service.
 Stk. 2. Lægemiddelstyrelsen kan tilbagekalde en  

 bevilling, der er omfattet af stk. 1, i overensstemmelse med  

 § 7.
