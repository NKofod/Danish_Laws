Bekendtgørelse om ændring af bekendtgørelse om Lægemiddelstyrelsens Centrale Tilskudsregister (CTR) § 1 I bekendtgørelse nr. 215 af 14. marts 2008 om Lægemiddelstyrelsens Centrale Tilskudsregister (CTR) foretages følgende ændringer:
 1. Afsnit 1.2.1 i Bilag 1 affattes således:
»Apotekeren kan indgå aftale med en datacentral om, at datacentralen formidler en opkobling til CTR.
Hvis apotekeren indgår en aftale med en datacentral om, at datacentralen formidler transmission af data til og fra CTR, har apotekeren ethvert ansvar for data og datatransmissionen til og fra CTR.« 2. I afsnit 1.3.1 i Bilag 1 tilføjes efter »drift af opkoblingen«: », jf. dog pkt. 1.3.2«.
 3. I Bilag 1 indsættes efter afsnit 1.3.1 som nyt 1.3.2 :
»1.3.2 Med virkning fra, at Lægemiddelstyrelsen har modtaget meddelelse om, at en apoteker har skiftet fra en opkobling direkte til Lægemiddelstyrelsen til en opkobling via en datacentral yder Lægemiddelstyrelsen en årlig refusion for apotekerens udgifter af datatransmission til og fra CTR via datacentralen.
Refusionen kan dog tidligt udbetales med virkning fra 2010. Refusionen, der ikke kan overstige de dokumenterede udgifter til drift af opkobling til CTR, fastsættes ud fra den andel af det samlede antal apoteker, der opkobler til CTR via en datacentral og inden for en samlet ramme af 1 mio. kr.( oktober 2004-niveau), svarende til opkobling via datacentral fra samtlige apoteker.
Apotekerens krav på refusion kan ikke transporteres til andre, men kan efter anmodning fra den enkelte apoteker udbetales direkte til datacentralen.« 4. I Bilag 2 erstattes den første oversigt »Feltoversigt: Apotekeres indberetning til CTR« med:
 5. I Bilag 2 ændres overskriften over næstsidste oversigt  »Feltoversigt: Kommunernes indberetninger til CTR« til: »Feltoversigt: Kommunernes indberetning af helbredstillæg til CTR«.
 6. I Bilag 2 indsættes som ny overskrift over sidste feltoversigt: »Feltoversigt: Kommunernes indberetning af pensioniststatus til CTR«.
§ 2 Bekendtgørelsen træder i kraft den 25. februar 2010.
