 I tilslutning til Udenrigsministeriets bekendtgørelse nr. 26 af 2. april  

 1980 og efterfølgende bekendtgørelser senest nr. 141 af 2. november 1995,  

 Lovtidende C, meddeles det, at der ved noteveksling den 24. og 29. oktober  

 1996 i Dar es Salaam er indgået en overenskomst ifølge hvilken den danske  

 regering forpligter sig til at yde en støtte på 38.100.000 danske kroner i  

 form af tilskud til 4. fase af vandprojektet i Tanzania.
 Formålet med projektet er at opretholde de forbedrede leveforhold for  

 lokalbefolkningen i Iringa, Mbeya og Ruvuma skabt på baggrund af tidligere  

 Danida-bevillinger.
 Overenskomsten trådte i kraft den 29. oktober 1996.
