Fremsat den 9. november 2000 af  

 Peter Skaarup (DF), Kristian Thulesen Dahl (DF)&nbsp  

 ;og Pia Kjærsgaard (DF) Forslag til folketingsbeslutning om indførelse af kriminalretspleje og  

 ungdomsdomstole for unge i alderen 12 til 18 år Folketinget pålægger regeringen at  

 nedsætte et udvalg under Justitsministeriet, der skal komme med forslag  

 til en kriminalretspleje for unge i alderen 12 til 18 år og forslag  

 til, hvordan en ungdomsdomstol kan etableres.
Bemærkninger til forslaget Forslagsstillerne er af den opfattelse, at  

 kriminalitet begået af unge under 18 år skal behandles på  

 en ny og anderledes måde, end det sker i dag.
I Danmark er den  

 kriminelle lavalder 15 år, og ingen under 15 år kan derfor  

 retsforfølges.
Unge under 15 år, der i dag begår  

 kriminalitet, overdrages til de sociale myndigheder.
 Men det hører med til billedet af  

 ungdomskriminalitet og har vel altid gjort det, at der er unge under 15  

 år, der begår kriminalitet.
 Forslagsstillerne mener, at kriminalitet begået af  

 unge i aldersgruppen 12 til 18 år skal behandles efter en ny  

 kriminalretspleje, og at en nyoprettet ungdomsdomstol skal kunne  

 bedømme det kriminelle forhold.
 Det er forslagsstillernes opfattelse, at såvel  

 kriminalretsplejen som ungdomsdomstolen skal formes efter inspiration fra  

 andre europæiske lande, der har tilsvarende.
Den nye kriminalretspleje skal regulere behandlingen af  

 kriminalitet begået af unge i alderen 12 til 18 år, herunder valg  

 af straffesanktioner.
Det er forslagsstillernes opfattelse, at  

 straffesanktionerne over for unge i aldersgruppen 12 til 18 år kan  

 være advarsel, bøde, samfundstjeneste eller bestå af  

 sociale initiativer, f.eks. en indsats i hjemmet, tilbud om efterskoleophold  

 eller andet.
Det er vigtigt, at der anvises muligheder for anvendelse af  

 sociale initiativer: indsats i hjemmet, tilbud om efterskoleophold eller  

 andet og over for den ældste gruppe af de unge tilbud om eksempelvis  

 elevplads.
Sanktionerne over for unge i aldersgruppen 15 til 18 år kan  

 også være de sanktioner, der findes i dag, f.eks. indgåelse  

 af ungdomskontrakt.
 En ungdomskontrakt er en aftale, hvorved den unge  

 forpligter sig til at deltage i visse nærmere opregnede aktiviteter  

 m.v. mod, at anklagemyndigheden afstår fra yderligere  

 retsforfølgning.
En ungdomskontrakt er et godt tilbud til unge, et  

 alternativ til en betinget dom med en anmærkning på  

 straffeattesten i tre år, og netop derfor er det vigtigt, at  

 betingelserne i ungdomskontrakten overholdes.
Såvel af den unge som af  

 samfundet.
 Det er forslagsstillernes tanke, at samfundstjenestens  

 nuværende kerneområde, berigelseskriminalitet, bør  

 udstrækkes til også at omfatte f.eks. hærværk og  

 mindre voldstilfælde for unge kriminelle i alderen 12 til 18 år.  

 Med tanke på aldersgruppen, som forslaget er møntet på,  

 finder forslagsstillerne det naturligt, at f.eks.  

 graffiti-hærværk og mindre voldsepisoder kan omfattes at  

 samfundstjeneste.
Ungdomsdomstolen skal tage stilling til  

 skyldsspørgsmålet og ud fra en individuel og konkret vurdering  

 af forseelsens omfang beslutte en sanktion.
Finder ungdomsdomstolen, at den  

 unge er uegnet til en sanktion, anvises eller overdrages den unge til de  

 sociale myndigheders varetægt.
Ungdomsdomstolen kan opbygges efter  

 inspiration fra lignende ungdomsdomstole i andre lande, se nærmere  

 herom under afsnit 2.
 En ungdomsdomstol vil også give den unge tiltalte  

 retsgarantier i kraft af en forsvarer, hvorimod en ung i alderen 12 til 15  

 år i dag overdrages til de sociale myndigheder og underkastes  

 foranstaltninger, selv om den unge kan være uskyldig.
1. Danske foranstaltninger over for unge under 15 år, der  

 begår kriminalitet Unge under den kriminelle lavalder på 15 år  

 overdrages efter afhøring hos politiet til kommunens sociale  

 myndigheder, hvorefter det er kommunens socialarbejdere, der skal  

 afgøre, hvad der skal ske.
Socialarbejderne anvender mulighederne i  

 serviceloven, og her er nøgleordet »tilbud«, og loven giver kun i  

 yderste konsekvens mulighed for at anvende »tvang«.
Først afgøres det, om den unge skal blive  

 boende hjemme, og er det tilfældet, bliver der typisk givet en  

 række tilbud til familien.
Det kan være et par timers dagligt  

 opsyn af socialarbejderen eller tilbud om, at den unge skal følge et  

 bestemt projekt eller komme i en bestemt klub.
Hvis det afgøres, at den unge skal anbringes uden  

 for hjemmet, kan det ske på to måder: frivilligt eller ved tvang.  

 Anbringelsen kan være i familiepleje, et skolebehandlingshjem, en  

 døgninstitution, et privatdrevet pædagogisk opholdssted eller  

 lignende steder.
Fælles for alle anbringelserne er, at de unge ikke kan  

 spærres inde.
Dørene må ikke låses permanent, og  

 hvis en af de unge siger, at han eller hun vil gå, må personalet  

 ikke holde vedkommende tilbage bortset fra i et kortvarigt tidsrum.
Der er  

 ikke noget at sige til, at mange unge dermed får et forkvaklet forhold  

 til begrebet »tilbud«.
Først når den unge fylder 15 år, bliver  

 det muligt for myndighederne at frihedsberøve den  

 pågældende.
Den unge kan nu anbringes på en af landets  

 omkring 40 såkaldte sikrede pladser på lukkede institutioner.
Her  

 er den unge bag lås og slå.
Egentlig fængselsstraf kan der  

 først blive tale om, når den unge fylder 18 år, hvilket  

 forslagsstillerne fortsat mener skal være gældende.
2. Ungdomsdomstole i andre europæiske lande I Danmark er den kriminelle lavalder 15 år, og det  

 er derfor ikke muligt at dømme personer under denne alder.
Der findes  

 ikke særlige ungdomsdomstole til at bedømme den kriminalitet,  

 som unge begår.
 Det er forslagsstillernes opfattelse, at Danmark i lighed  

 med andre lande må indføre en ungdomsdomstol til at tage  

 hånd om den kriminalitet, som unge i alderen 12 til 18 år  

 begår.
 I de europæiske lande har følgende lande  

 ungdomsstole:
Belgien I Belgien behandles straffesager mod lovovertrædere  

 under 18 år som hovedregel af ungdomsdomstole (Tribunal de la  

 Jeunesse), der har mulighed for at idømme den unge forskellige  

 foranstaltninger.
Det kan f.eks. være tildeling af en advarsel,  

 fastsættelse af nærmere vilkår, herunder med hensyn til  

 skolegang, eller anbringelse på institution.
I særlige tilfælde kan straffesager mod unge  

 mellem 16 og 18 år behandles af de almindelige domstole.
Det  

 gælder således, hvis de foranstaltninger, der kan idømmes  

 af ungdomsdomstolene, må anses for utilstrækkelige, eller hvis  

 sagen angår overtrædelse af færdselsloven, straffelovens  

 bestemmelser om uagtsomt manddrab og uagtsom legemsbeskadigelse i forbindelse  

 med overtrædelse af færdselsloven eller lov om lovpligtig  

 ansvarsforsikring for motorkøretøjer.
Straffesager mod  

 militærpersoner under 18 år behandles ligeledes af de almindelige  

 domstole.
England I England behandles straffesager mod børn og unge i  

 alderen 10-17 år af en særlig ungdomsdomstol (Youth Court), der  

 på en række punkter adskiller sig fra de almindelige domstole  

 (Crown Court og Magistrate's Court). Det gælder således bl.a. med  

 hensyn til anholdelse, afhøring og gennemførelse af selve  

 straffesagen mod den unge lovovertræder, hvor der lægges  

 betydelig vægt på oplysninger om den unges personlige forhold.  

 Desuden inddrages forældre eller værger i sagen, og selve  

 retsmødet er tilrettelagt, så den unge lettere kan følge  

 med og deltage i sagen.
Endvidere er ungdomsdomstolenes fysiske rammer  

 indrettet med sigte på børn og unge, ligesom der er  

 begrænsninger i adgangen for udenforstående til at overvære  

 retsmøderne.
Frankrig Sager mod unge lovovertrædere under 18 år  

 behandles af en særlig undersøgelsesdommer, der benævnes  

 »børnedommer« (Juge d'Enfants). Børnedommeren kan træffe  

 visse afgørelser i sager mod mindreårige, f.eks. anbringelse  

 på børnehjem eller overdragelse til de sociale myndigheder.  

 Dommeren kan endvidere afsige kendelse om tiltalefrafald eller  

 løsladelse under tilsyn, ligesom sagen kan henvises til de  

 særlige børne- og ungdomsdomstole, hvortil børnedommerens  

 afgørelser i øvrigt kan appelleres.
 Unge kriminelle under 18 år kan ikke  

 retsforfølges ved de almindelige domstole, men kun ved de  

 særlige »børnedomstole« (Tribunal pour enfants), der er  

 kompetente til at pådømme alle lovovertrædelser  

 begået af unge under 16 år samt mindre alvorlige forbrydelser  

 begået af unge mellem 16 og 18 år.
Børn under 13 år kan kun idømmes  

 særlige sociale foranstaltninger af beskyttende eller opdragende  

 karakter, f.eks. anbringelse på egnet institution.
Børn og unge  

 over 13 år kan idømmes fængselsstraf.
Straffen kan som  

 udgangspunkt ikke udmåles til mere end halvdelen af strafferammen for  

 vedkommende forbrydelse, hvilket dog kan fraviges for unge mellem 16 og 18  

 år.
 Alvorlige forbrydelser begået af mindreårige  

 mellem 16 og 18 år behandles ved et særligt »nævningeting  

 for mindreårige«.
 Det skal bemærkes, at Frankrig ikke har nogen  

 kriminel lavalder.
Grækenland I Grækenland findes der en ungdomsdomstol ved hver  

 civilret samt en ungdomsappeldomstol ved hver appelret.
Disse domstole  

 behandler sager vedrørende børn og unge i alderen 7-17  

 år.
Irland I Irland behandles mindre alvorlige straffesager mod  

 børn og unge af kredsretten (District Court), som i disse sager  

 betegnes »Childrens Court«.
Det overvejes for tiden at revidere og  

 videreudvikle ordningen med ungdomsdomstole.
I tilknytning hertil kan det  

 nævnes, at der er fremsat et forslag til parlamentsbeslutning om at  

 hæve den kriminelle lavalder fra de nuværende 7 år til 10  

 år.
Italien I Italien behandler særlige ungdomsdomstole alle  

 retssager, der involverer børn og unge under 18 år (bortset fra  

 skilsmissesager). Disse domstoles kompetence omfatter således ikke kun  

 straffesager, men også f.eks. adoptions- og tvangsfjernelsessager.  

 Ungdomsdomstolene hører under de regionale appeldomstole.
Retten er  

 sammensat af en dommer fra appeldomstolen som retsformand, en dommer fra  

 byretten samt to eksperter fra socialforsorgen.
Ordningen med ungdomsdomstole fungerer efter det oplyste i  

 det store og hele tilfredsstillende.
Det overvejes dog for tiden at placere  

 ungdomsdomstolene i tilknytning til de almindelige byretter, hvilket bl.a.  

 vil indebære, at sagerne vil kunne behandles tættere på den  

 unges hjem.
Desuden søger man at styrke samarbejdet mellem  

 ungdomsdomstolen og de lokale sociale myndigheder for at kunne bistå  

 den unge bedst muligt.
Luxembourg I Luxembourg er der oprettet to ungdoms- og  

 værgemålsretter, der bl.a. behandler straffesager mod børn  

 og unge under 18 år.
Sager vedrørende mere alvorlige  

 forbrydelser eller tilfælde, hvor de foranstaltninger, der kan  

 idømmes af ungdomsdomstolene, ikke skønnes  

 tilstrækkelige, kan dog undtagelsesvis henvises til behandling ved de  

 almindelige domstole, hvis den tiltalte var fyldt 16 år på  

 gerningstidspunktet.
De foranstaltninger, der kan fastsættes af  

 ungdomsretterne, er af forsorgsmæssig eller opdragende karakter og kan  

 enten gennemføres under betroet opsyn eller ved anbringelse i  

 børnehjem eller straffeanstalt.
Erfaringerne med ungdomsdomstole er  

 efter det oplyste ganske gode.
Portugal Portugal har i mange år haft særlige  

 ungdomsdomstole, der behandler såvel straffesager som sociale sager  

 vedrørende unge fra 12 år og op til den kriminelle lavalder  

 på 16 år.
 Ungdomsdomstolene kan træffe afgørelse om  

 anbringelse på særlige institutioner, overvågning af den  

 unge, uddannelse, social beskyttelse og lignende.
Dobbeltheden i systemet, hvorefter de samme domstole  

 behandler sager vedrørende kriminelle handlinger og sociale sager, har  

 givet anledning til kritik, idet de to sagstyper behandles på samme  

 måde, og personerne anbringes på de samme institutioner.
På  

 den baggrund er der fremsat forslag til en reform om opdeling af  

 ungdomsdomstolene i henholdsvis en juridisk og en social afdeling.
Spanien I Spanien er der etableret ungdomsdomstole i hver provins,  

 som behandler sager vedrørende strafbare forhold eller forseelser  

 begået af mindreårige, dvs. børn under 16 år.
Det er  

 i den lovgivning, der regulerer ungdomsdomstolenes virksomhed, særligt  

 fremhævet, at sagerne skal behandles under særlig hensyntagen  

 til, at det drejer sig om mindreårige.
I den forbindelse har  

 ungdomsdomstolene udstrakt fleksibilitet til at fastsætte de  

 foranstaltninger, der skal anvendes i den enkelte sag.
Det spanske parlament behandler for tiden et forslag om at  

 hæve den kriminelle lavalder til 18 år.
I tilknytning til dette  

 forslag er der fremsat et forslag til lov om mindreåriges strafansvar,  

 hvor hovedmålsætningerne er at lægge vægt på  

 opdragende sanktioner og styrke de mindreåriges retssikkerhed under  

 ungdomsdomstolenes sagsbehandling og fuldbyrdelsen af sanktionerne.
Tyskland I Tyskland er der oprettet ungdomsdomstole  

 (Jugendgerichte), som behandler straffesager mod børn og unge i  

 aldersgruppen fra den kriminelle lavalder på 14 år og op til 21  

 år.
Østrig Østrig har oprettet særlige ungdomsdomstole i  

 de tre regioner (Länder) Wien, Graz og Linz samt etableret specielle  

 afdelinger, der behandler straffesager mod børn og unge, ved de  

 almindelige domstole i landets øvrige regioner.
Dommere og anklagere, der er beskæftiget med  

 straffesager mod børn og unge, skal have pædagogisk indsigt og  

 særligt kendskab til psykologi og socialarbejde.
Desuden skal mindst  

 halvdelen af de medvirkende lægdommere (domsmænd eller  

 nævninger) være uddannet som lærer eller pædagog  

 eller være beskæftiget med ungdomsforsorg eller  

 ungdomsarbejde.
Erfaringerne med særlige ungdomsdomstole blev  

 drøftet i det østrigske parlament i 1988 i forbindelse med  

 vedtagelsen af en ny lov om ungdomsdomstole.
Det blev i den forbindelse  

 tilkendegivet, at de særlige ungdomsdomstole i Wien, Graz og Linz  

 bør bevares som følge af den positive indvirkning på  

 samarbejdet mellem domstolene og øvrige involverede myndigheder og  

 institutioner.
Danmark, Finland, Holland og Sverige har  

 ingen ungdomsdomstole.
Om Sverige kan oplyses, at den svenske  

 retsplejelovgivning imidlertid indeholder enkelte særregler om  

 behandling af straffesager mod unge under 21 år.
Heraf fremgår  

 bl.a., at disse sager ved de almindelige byretter og landsretter skal  

 behandles af »erfarne dommere, som med hensyn til interesse og anlæg  

 for arbejde med unge lovovertrædere er særlig egnede til  

 opgaven«.
Det samme gælder med hensyn til domsmænd og  

 nævninger.
De særlige retsplejebestemmelser om straffesager mod  

 unge under 21 år er for tiden ved at blive evalueret.
2.1. Juvenal Court i Canada og USA Canada I Canada har sager mod unge kriminelle mellem 12 og 18  

 år siden 1984 været behandlet ved særlige ungdomsdomstole  

 (Youth Court), der fungerer parallelt med de almindelige domstole.  

 Opbygningen af domstolene kan variere noget, idet den retlige regulering dels  

 sker på føderalt niveau i lov om unge lovovertrædere  

 (Young Offenders Act) og dels på provinsniveau.
I praksis er  

 ungdomsdomstole dog enten etableret som en afdeling ved de almindelige  

 domstole eller som en selvstændig domstol.
Som hovedregel bliver unge kriminelle dømt ved de  

 særlige ungdomsdomstole, men der kan af dommeren eventuelt  

 træffes bestemmelse om, at sagen skal overføres til de  

 almindelige domstole.
Det kan bl.a. ske i tilfælde, hvor den unge var  

 mellem 16 og 18 år på gerningstidspunktet og står tiltalt  

 for manddrab eller forsøg herpå eller en alvorlig  

 seksualforbrydelse.
Overførsel kan også ske, hvis den unge har  

 udvist gentagen voldelig adfærd.
I tilfælde af overførsel  

 afgøres sagen, herunder strafudmålingen, efter den canadiske  

 straffelov (Criminal Code) i stedet for den særlige lov om unge  

 lovovertrædere.
Sagsbehandlingen ved ungdomsdomstole svarer i vidt omfang  

 til den, der følges ved de almindelige domstole.
Sagerne behandles dog  

 for lukkede døre, og med hensyn til straffastsættelsen er  

 strafferammen for unge kriminelle fastsat til fængsel i 2 år.  

 Hvis den strafbare handling for voksne lovovertrædere kan  

 medføre livsvarigt fængsel, kan straffen for unge  

 lovovertrædere dog stige til fængsel i 3 år.
Desuden kan  

 straffen forlænges til 10 år i tilfælde af drab, hvoraf 6  

 år afsones i fængsel og resten afvikles som samfundstjeneste.
En stigende utilfredshed i befolkningen - hvor der navnlig  

 har været rejst krav om strengere straffe over for unge, der  

 begår grove lovovertrædelser - har ført til, at den  

 canadiske regering i marts 1999 har fremsat et forslag til en ny lov om  

 kriminalretspleje for unge (Youth Criminal Justice Act), der på en  

 række punkter indebærer en skærpelse i forhold til  

 gældende ret.
Det gælder således bl.a. en udvidelse af  

 muligheden for at overføre sager til de almindelige domstole, hvilket  

 vil indebære en skærpelse af sanktionsniveauet.
Samtidig  

 tilsigter forslaget dog også at styrke rehabiliteringen af de unge  

 kriminelle, bl.a. ved at indføre en række mildere sanktioner,  

 f.eks. irettesættelse, intensiv støtte og lignende.
USA Med hensyn til erfaringerne med ungdomsdomstole i USA er  

 det sådan, at USA som føderal stat ikke har nogen ensartet  

 national lovgivning om strafferetlig forfølgning af unge kriminelle.  

 Reguleringen heraf sker således på delstatsniveau og kan derfor  

 variere.
Hvorvidt retsforfølgningen sker ved ungdomsdomstole eller ved  

 de almindelige domstole, afhænger dog typisk af en kombination af den  

 tiltaltes alder, forbrydelsens karakter samt eventuelle tidligere  

 straffe.
Der kan spores en tendens til ændringer i  

 lovgivningen vedrørende ungdomskriminalitet, hvorefter et stigende  

 antal sager mod unge lovovertrædere overføres fra det  

 ungdomskriminalretlige system til det almindelige domstolssystem.
Det er  

 bl.a. sket ved at sænke den kriminelle lavalder eller tilføje  

 forbrydelsesarter på listen over de kriminelle handlinger, der  

 automatisk fører til retsforfølgning ved almindelige domstole.  

 Desuden har flere stater ændret procedurereglerne for  

 ungdomsdomstolene, således at det er blevet lettere for  

 ungdomsdomstolene at overføre de unge kriminelle til de almindelige  

 domstole.
Denne udvikling ses som et tegn på et generelt ønske i  

 befolkningen om hårdere straffe og om at afskrække  

 førstegangskriminelle fra at fortsætte den kriminelle  

 løbebane.
3. Internationale traktater I forbindelse med behandlingen af et beslutningsforslag om  

 øget brug af samfundstjeneste for unge kriminelle og om  

 nedsættelse af den kriminelle lavalder til 12 år  

 (beslutningsforslag nr.
B 59, folketingsåret 1998-99) har  

 forslagsstillerne via Folketingets Retsudvalg spurgt justitsministeren, om  

 det er i strid med nogen international traktat, som Danmark har tilsluttet  

 sig, at nedsætte den kriminelle lavalder fra 15 år til f.eks. 12  

 år og eventuelt straffe kriminelle unge via ungdomsretter.
Af svaret (B  

 59, bilag 4, folketingsåret 1998-99) fremgår, at:
 »1. Med hensyn til spørgsmålet om  

 nedsættelse af den kriminelle lavalder til f.eks. 12 år kan der  

 bl.a. henvises til FN's konvention om barnets rettigheder, som Danmark har  

 ratificeret i 1991. Konventionen indeholder i art. 40, stk. 3, litra a,  

 følgende bestemmelse:
 »3. Deltagerstaterne skal søge at fremme  

 indførelsen af love, fremgangsmåder, myndigheder og  

 institutioner, som er specielt tilpasset børn, der mistænkes,  

 anklages eller anses for at have begået strafbart forhold, herunder  

 især:
(a) fastlæggelse af en minimumsalder, under hvilken  

 børn anses ikke at være i stand til at begå strafbart  

 forhold.« Bestemmelsen er bl.a. omtalt i Geraldine Van Bueren: The  

 International Law on the Rights of the Child (1995), hvor det bl.a.  

 anføres (s. 208-209):
» Because State Parties to the Convention are under a duty  

 to seek to establish a minimum age below which a child lacks the capacity to  

 infringe the penal law, it is implicit in the Convention that any minimum age  

 established by the national law relating to criminal capacity will also be  

 the same minimum age below which children could not be deprived of their  

 liberty for breaches of the penal law.
Guidance is offered by the Beijing  

 Rules United Nations Standard Minimum Rules for the Administration of  

 Juvenile Justice to states in setting the minimum age for criminal capacity.  

 Rule 4 specifies the age should not be set at too low a level, (Dette citat lyder i forslagsstillernes  

 oversættelse:
»International lov kræver ikke en  

 minimumsgrænse for kriminel lavalder og for, hvornår staterne kan  

 fratage børn og unge deres rettigheder/frihed.
Dog  

 pålægger artikel 40(3)(a) i konventionen om børns  

 rettigheder de involverede stater en pligt til at arbejde for  

 fastsættelse af en minimumsgrænse for kriminel lavalder.
Denne  

 grænse skal sættes til en alder, hvor man formoder, at  

 børn og unge ikke er i stand til at overtræde straffeloven.
Da de involverede stater har pligt til at arbejde for  

 fastsættelse af en minimumsgrænse for kriminel lavalder, hvor  

 børn ikke formodes i stand til at overtræde straffeloven, er det  

 underforstået i konventionen, at enhver minimumsgrænse af  

 kriminel lavalder, der fastsættes i de nationale love omkring  

 kriminalitet, også er den samme minimumsgrænse, efter hvilken  

 børn og unge ikke kan fratages deres rettigheder/frihed efter brud  

 på loven.
Beijing-reglerne i »Forenede Nationers Standard  

 Minimumsregler om Administration af Ungdomslovgivning« vejleder staterne til  

 at sætte en minimumsgrænse for den kriminelle lavalder.
Regel nr.  

 4 specificerer, at grænsen ikke bør sættes for lavt med  

 hensyntagen til den følelsesmæssige, mentale og intellektuelle  

 modenhed hos børn og unge.
I forsøget på at placere et  

 ansvar hos de involverede stater til at fastsætte en  

 minimumsgrænse for kriminel lavalder medvirker konventionen og  

 Beijing-reglerne til den voksende tendens i international lov om at  

 trække en grænse for staternes spillerum med hensyn til  

 skøn af grænsen for at fratage børn og unge deres  

 rettigheder/frihed.«) Efter Justitsministeriets opfattelse vil en  

 nedsættelse af den kriminelle lavalder til f.eks. 12 år ikke i  

 sig selv være i strid med FN's Børnekonvention eller Danmarks  

 internationale forpligtelser i øvrigt.
 2. For så vidt angår spørgsmålet  

 om oprettelse af ungdomsdomstole, bemærkes, at FN's  

 Børnekonventions artikel 40 også indeholder en række  

 processuelle krav, der skal sikre børn en retfærdig rettergang,  

 herunder regler om uskyldsformodning, adgang til forsvarerbistand, adgang til  

 at få sagen afgjort ved en kompetent, uafhængig og upartisk  

 myndighed eller dømmende organ m.v.
Den Europæiske Menneskerettighedskonvention  

 indeholder også en række centrale bestemmelser af betydning for  

 strafforfølgning, herunder også af børn og unge.
Det  

 gælder navnlig konventionens artikel 6 om retten til en retfærdig  

 rettergang.
Efter Justitsministeriets opfattelse vil oprettelse af  

 ungdomsdomstole ikke kunne anses for stridende mod Danmarks internationale  

 forpligtelser, forudsat at de retsgarantier, som bl.a. følger af FN's  

 Børnekonvention og Den Europæiske Menneskerettighedskonvention,  

 også iagttages ved behandling af straffesager mod børn og unge  

 ved særlige ungdomsdomstole.« 4. Udvalgets opgave Beslutningsforslaget pålægger regeringen at  

 nedsættet et udvalg under Justitsministeriet, der skal have to  

 opgaver:
1.	at komme med forslag til en kriminalretspleje for unge i alderen 12  

 til 18 år og 2.	at komme med forslag til, hvordan en ungdomsdomstol kan  

 etableres.
Kriminalretsplejen skal indeholde bestemmelser om  

 behandling af kriminalitet begået af unge i alderen 12 til 18 år,  

 herunder valg af straffesanktioner.
Forslagsstillerne finder, at  

 straffesanktionerne over for unge i aldersgruppen 12 til 15 år kan  

 være advarsel, bøde, samfundstjeneste eller bestå af et  

 socialinitiativ, f.eks. en indsats i hjemmet, tilbud om efterskoleophold  

 eller andet.
Sanktionerne over for unge i aldersgruppen 15 til 18 år  

 kan være de sanktioner, der findes i dag, f.eks. ungdomskontrakter.
Den nye kriminalretspleje kan føjes til den  

 eksisterende retsplejelov som et selvstændigt kapitel og må  

 indeholde forslag til, hvilke typer forseelser der skal være omfattet  

 af en egnethed til bøde/samfundstjeneste, og hvilke former for  

 samfundstjeneste der skal kunne anvendes.
Det er vigtigt, at der også  

 anvises muligheder for anvendelse af sociale initiativer: indsats i hjemmet,  

 tilbud om efterskoleophold eller andet og over for den ældste gruppe af  

 de unge tilbud om eksempelvis elevplads.
Forslagsstillerne er åbne over for indholdet af  

 samfundstjenesten.
For eksempel kunne samfundstjenesten være en  

 kombination af følgende forslag: vaskning af politiets eller det  

 lokale brandvæsens køretøjer, afvaskning af graffiti i  

 bymiljøet og på offentlige ejendomme, oprydning i kommunale  

 parker, hjælp med gåture for ældre på plejehjem,  

 hjælp i børneinstitutioner, hjælp i humanitære  

 organisationer osv.
Forslagsstillerne er ligeledes åbne over for, at  

 samfundstjenesten kan henlægges til aftjening i weekenderne,  

 således at samfundstjenesten ikke ødelægger den unges  

 mulighed for at følge skolegang, elevplads eller andet.
Der bør tages hensyn til den unges forseelse ved  

 valg af den samfundstjeneste, der idømmes.
En ung, der er taget for  

 graffitihærværk, kan få en samfundstjeneste, der  

 består af afvaskning af graffti.
Det bør overvejes grundigt, om  

 en ung, der er taget for slagsmål og vold, bedst aftjener sin  

 samfundstjeneste hos politiet, brandvæsenet eller i en  

 børneinstitution.
Samfundstjenesten skal rette sig mod, hvad der kan  

 få den unge til at forstå, at tjenesten er en »løftet  

 pegefinger« fra samfundets side, og at formålet blandt andet er at  

 få den unge til at tænke sig grundigt om i fremtiden.
 Ungdomsdomstole kan gøre brug af eksisterende  

 retslokaler, blot med den forskel, at ungdomsdomstolen sættes efter de  

 regler og bestemmelser, der gælder for ungdomsdomstole.
 Det er forslagsstillernes opfattelse, at udvalget skal  

 søge inspiration i andre europæiske lande samt Canada og USA om,  

 hvordan en kriminalretspleje skal udformes, og hvordan en ungdomsdomstol skal  

 etableres.
 Det må forventes, at der i udvalget findes  

 repræsentanter fra Justitsministeriet og Socialministeriet, dommere,  

 anklagemyndighed og forsvarsadvokater, kriminalforsorgen m.fl., men  

 forslagsstillerne vil i øvrigt overlade det til justitsministeren -  

 samvittighedsfuldt - at sammensætte udvalget.
 Det er forslagsstillernes forventning, at udvalget kan  

 afsluttet sit arbejde i løbet af et par år, men er  

 forstående over for, at udvalget må anvende den nødvendige  

 tid til arbejdet.
5. Samfundstjeneste Historisk Samfundstjeneste blev indført som  

 forsøgsordning efter en folketingsbeslutning af 25. maj 1982  

 (beslutningsforslag nr.
B 80, folketingsåret 1981-82, 2. samling).  

 Ordningen blev påbegyndt i København og Nordjylland i 1982 og  

 udvidet til at omfatte hele landet i 1985. Forsøgsordningen blev  

 indført som et middel til at reducere antallet af ubetingede  

 frihedsstraffe.
På baggrund af Straffelovrådets betænkning  

 nr. 1211/1990 om samfundstjeneste blev den hidtidige forsøgsordning  

 lovfæstet ved lov nr. 6 af 3. januar 1992 (lovforslag nr.
L 84,  

 folketingsåret 1991-92).
Ved lov nr. 274 af 15. april 1997 (lovforslag nr.
L 12,  

 folketingsåret 1996-97) er der indført en udvidet adgang til i  

 forbindelse med en dom til samfundstjeneste at idømme en ubetinget  

 frihedsstraf eller en bøde (kombinationsdom). Det er forudsat, at  

 samfundstjeneste kan idømmes i videre omfang end hidtil, hvis det sker  

 som led i en kombinationsdom, og hvis det efter en konkret, individuel  

 vurdering findes forsvarligt.
Det fremgik af lovforslagets  

 bemærkninger, at man fandt erfaringerne med samfundstjeneste så  

 positive, at man måtte søge at sikre, at ordningen blev udnyttet  

 i betydeligere omfang.
En adgang til at benytte kombinationsdomme ville  

 indebære, at samfundstjeneste kunne anvendes ved  

 lovovertrædelser, som efter de gældende regler udelukker  

 anvendelse af samfundstjeneste, fordi en sådan dom ikke anses for at  

 være tilstrækkelig sanktion.
Endvidere skulle der til  

 samfundstjeneste kunne knyttes flere former for vilkår, hvorved flere  

 personer kunne blive anset for egnet til denne sanktionsform.
Endelig er der med lov nr. 230 af 4. april 2000  

 (lovforslag nr.
L 41, folketingsåret 1999-2000) givet mulighed for at  

 idømme spritbilister samfundstjeneste, ligesom muligheden for at  

 idømme samfundstjeneste inden for det område, hvor  

 samfundstjeneste bruges efter de hidtil gældende regler   dvs. ved  

 berigelseskriminalitet   er blevet udvidet.
Udvidet anvendelse af samfundstjeneste Forslagsstillerne så gerne, at samfundstjenestens  

 nuværende kerneområde, berigelseskriminalitet, også blev  

 udstrakt til at omfatte f.eks. hærværk og mindre  

 voldstilfælde for unge kriminelle i alderen 12 til 18 år.
Med  

 tanke på aldersgruppen, som forslaget er møntet på, finder  

 forslagsstillerne det naturligt, at f.eks. graffitihærværk og  

 mindre voldsepisoder kan omfattes at samfundstjeneste.
6. Eksempler på kriminalitet begået af unge I nedenstående afsnit er bragt et tilfældigt  

 udsnit af artikler fra forskellige danske medier, som har været bragt  

 gennem de seneste år.
Fælles for alle artiklerne er, at der  

 på en eller anden måde optræder en ung person i forbindelse  

 med de beskrevne forhold.
Det er forslagsstillernes opfattelse, at de  

 nedenstående eksempler ville være egnede til bedømmelse af  

 en ungdomsdomtol.
Fire drenge afhørt i voldtægtssag, Politiken 18. oktober  

 2000 »Fire drenge - en på 15, to på 14 og en  

 på 13 år - blev i går afhørt af politiet, der  

 mistænker dem for at stå bag voldtægten af en 30-årig  

 kvinde.
Den 15-årige bliver i dag krævet fængslet under et  

 grundlovsforhør i Københavns Dommervagt.
Han har sagt til  

 politiet, at han har en vis andel i forbrydelsen - men at han ikke begik  

 voldtægten.
De to 14-årige og den 13-årige dreng er under  

 den kriminelle lavalder, og politiet kan derfor ikke kræve dem  

 fængslet.
De er i stedet overgivet til de sociale myndigheder.  

 Ifølge kriminalkommissær Keld Andersen fra Station 1 på  

 Vesterbro i København går alle drengene i skole.
De er ikke  

 født i Danmark, men stammer fra tre forskellige lande.
Den ene af de  

 mindreårige drenge nægter pure, at han var til stede, da  

 voldtægten blev begået.
Men han kan ifølge politiet ikke  

 redegøre for, hvor han så har været.
»De to andre mindreårige drenge har hver for sig  

 fortalt os, at de godt nok var sammen med en gruppe drenge, der begik  

 voldtægten - men at de selv ikke har andel i den.
De siger, at de  

 først fik kendskab til voldtægten, da de hørte de andre  

 drenge prale med den«, oplyser Keld Andersen.
Han fortæller, at det var et »godt tip« fra  

 offentligheden, der førte politiet til de fire drenge. »Tippet fik vi  

 fra én, der via bekendte hørte, at den 15-årige havde  

 fortalt i sin omgangskreds, at han havde været med til forbrydelsen.  

 Det førte til, at vi fik identificeret personen, og at vi så  

 kunne foretage en anholdelse på hans bopæl på Amager.
Under  

 afhøringen erkendte han at have en vis andel i voldtægten.
Ud  

 fra hans oplysninger kunne vi få fat i de tre sidste drenge, som vi  

 hentede tirsdag eftermiddag«, oplyser Keld Andersen, der ikke vil  

 fortælle i detaljer om den 15-åriges tilståelse.
Ofret for voldtægten har fortalt politiet, at hun  

 blev antastet af en gruppe drenge ved 20-tiden onsdag aften i sidste uge, da  

 hun gik over Gammeltorv i det indre København med sin  

 lillesøster.
Kvinderne har betegnet drengene som  

 andengenerationsindvandrere.
Drengene hev den 30-årige ind på et  

 offentligt toilet og voldtog hende, mens hendes søster stod uden for  

 toiletbygningen og hamrede på døren.
Politiet mener, at der har  

 været tre drenge inde på toilettet.
To af dem udførte  

 voldtægten.« Overfald: Mindreårige bag bølge af taskerøverier,  

 Jyllands-Posten 8. september 2000 »Politiet har fået fat på otte personer, som  

 menes at stå bag en omfattende bølge af taskerøverier og  

 -tyverier i Nordvestkvarteret, Brønshøj og Tingbjerg.
Fire af  

 dem er fængslet, mens fire andre er overgivet til de sociale  

 myndigheder, fordi de er under den kriminelle lavalder. "Siden sommerferiens  

 ophør har vi haft 40 tyverier og røverier, hvor ældre  

 mennesker er blevet frarøvet deres taske på gaden eller i  

 parker.
Derfor nedsatte vi en specialgruppe, der skulle få fat på  

 gerningsmændene, og det har givet bonus," siger  

 kriminalinspektør Aksel Norsgård fra Station 3 på  

 Bellahøj i København.
Alle taskerøverierne er sket mod ældre  

 kvinder og mænd.
I de fleste tilfælde er gerningsmændene  

 kommet løbende eller cyklende forbi de ældre på gaden og  

 har revet tasken fra dem.
Tre af de fængslede er dog sigtet for  

 røveri, fordi de har passet de ældre op i parker, holdt dem fast  

 og truet dem til at udlevere deres tegnebog eller taske.
De tre er ligesom de  

 mindreårige alle af udenlandsk herkomst, mens den sidste  

 fængslede er narkoman.
» Station 3 fortsætter indsatsen, da man endnu mangler  

 at få fat på gerningsmændene bag alle  

 røverierne.« Ungdomsgrupper: IDFAD: Unge piger går på omgang i  

 ungdomsbander, Jyllands-Posten 14. juli 2000 »Forældre til unge i det århusianske  

 indvandrermiljø frygter, at deres sønner skal blive anklaget  

 for voldtægt mod ganske unge, danske piger, der går på  

 omgang i de grupper, drengene færdes i. "I en boligblok i Gjellerup har  

 beboerne begået selvtægt og ryddet et kælderrum, hvor unge  

 ofte flere ad gangen kom med danske piger," siger formanden for  

 Fædregruppen, Ahmad Shahrour.
 To sager om seksuelle overgreb mod en 13-årig og en  

 14-årig pige har afsløret et adfærdsmønster, hvor  

 pigerne regnes for kæreste med hele grupper, og ikke med en enkelt  

 dreng.
 11 drenge og unge mænd blev dømt i de to  

 sager fra Bispehaven og Botanisk Have.
» » I en kælder på Dortesvej i Gjellerupparken har  

 forældre begået selvtægt og ødelagt et rum, der var  

 indrettet med madrasser og en seng.
» » » I de to seneste dage har det ikke været muligt at  

 få en kommentar fra de sociale myndigheder i Århus.« Forklaring udbedes på mild straf, Aktuelt 30. maj 2000 »Det lyder, som om byretten i Århus ligesom  

 voldtægtsforbryderne ikke tager et nej for et nej.
Et nej er stadig et nej, også når en ung pige  

 siger nej til, at syv drenge vil have sex med hende.
Og nejet er præcis  

 dét, der forvandler sex til voldtægt.
Det er klar vold - et psykisk og fysisk overgreb af  

 stærkt ydmygende og krænkende karakter for ofret.
Ikke desto  

 mindre slap en flok 15-18-årige drenge fredag med blot seks  

 måneders fængsel - heraf kun de tre måneder ubetinget - for  

 voldtægten af en 14-årig pige, én efter én.
Dermed  

 måtte byretten i Århus lade drengene gå hjem med det samme,  

 fordi de allerede havde siddet tre måneder i  

 varetægtsfængsel.
Det forekommer at være en meget mild straf for  

 så grov en forbrydelse.
Og det er stærkt betænkeligt, at  

 byretten ganske klart har tillagt det vægt, at pigen ikke gjorde mere  

 modstand.
Mere modstand? Det lyder unægtelig, som om retten ligesom  

 drengene ikke tager et nej for et nej.
Også det er krænkende -  

 for retsopfattelsen.
 Sagen blotter både problemer i retsbehandlingen af  

 voldtægtssager og i offentlighedens reaktion på dommen i  

 Århus.
Skønt der anmeldes flere og flere  

 voldtægtsforbrydelser, er strafudmålingen for voldtægt  

 faldet, uanset at der ikke i hverken loven eller offentlighedens vurdering af  

 voldtægtsforbrydelser synes at være noget ønske om mildere  

 straffe.
Gennemsnitsdomme for voldtægt er alligevel faldet fra 18  

 måneder i 1988 til 13 måneder i dag.
 Dommene i Århus er endnu mildere og bør  

 føre til en politisk og juridisk overvejelse af den  

 straffemæssige taksering af voldtægtsforbrydelser.
Det handler om en nøgen bedømmelse af  

 retfærdighed og retspraksis.
Men desværre kaster Dansk  

 Kvindesamfund sig også ud i en helt anden boldgade, når det i en  

 pressemeddelelse fra landsformand Karen Hallberg spørges, »hvordan  

 unge drenge af arabisk oprindelse nogen sinde skal opnå den  

 fornødne respekt for piger og kvinder«, når de dømte  

 teenagere i Århus straks kunne gå ud i friheden? Pointen »drenge  

 af arabisk oprindelse« er ikke så lidt af en generaliserende  

 fornærmelse.
Som Dansk Kvindesamfunds leder vil vide, er voldtægt  

 alt for velkendt en forbrydelse på tværs af kulturmønstre.  

 Problemet er ikke hverken religiøst eller etnisk.
Afvigende mænd  

 af alle kulturer voldtager kvinder, skønt de burde vide bedre, og  

 blandt forbryderne er både kristne mænd, muslimske mænd og  

 alle andre slags mænd.
Vi læser om det i avisen næsten  

 dagligt.
Men en forbrydelse er det, en grov forbrydelse.
Og derfor  

 straffen.
Både Dansk Kvindesamfund og flere medier har desuden  

 hæftet sig ved de Århus-dømte drenges modtagelse af  

 klapsalver og piften fra familie og venner og kærester i retssalen.  

 Ganske smagløst.
Det var mildest talt ikke klapsalver eller anden  

 opmuntring, de turde fortjene, men en solid omgang opdragelse.
Det har  

 domstolen dog også haft øje for, al den stund fem af drengene  

 oven i fængslet blev idømt offentligt tilsyn i de næste to  

 år.
 Også dét er dog et stykke nøgen  

 strafudmåling - ikke den kulturkonflikt, Dansk Kvindesamfund gerne  

 lægger op til.
Da Mogens Glistrup for år tilbage kom ud fra  

 Højesteret, dømt som en simpel forbryder, valgte han at synge  

 den gamle frihedskæmpersang.
Det gør hverken Glistrup til  

 frihedskæmper eller frihedskæmpere til skattefuskere per  

 definition.
Tilsvarende i Århus: At disse seks drenge »af  

 arabisk oprindelse« ved deres løsladelse efter voldtægtsdommen  

 blev hyldet dumsmart af familie og venner gør ikke voldtægt til  

 et arabisk kulturfænomen og ikke arabere til fødte  

 voldtægtsforbrydere.
Et godt gæt er, at de samme familier og  

 venner var blevet lige så vrede og krænkede, hvis deres piger var  

 blevet voldtaget af en flok unge kristne mænd.
Glistrup blev dømt på en konkret forbrydelse  

 og måtte tage sin straf.
De syv drenge i Århus er tilsvarende  

 blevet dømt for en konkret forbrydelse.
 De må også tage straffen, som de har  

 fortjent.
Straffen burde være hårdere end sølle  

 tre måneder.
For stadig: Pigen sagde nej.« Unge dømt for sexoverfald, Ritzaus Bureau 22.  februar 2000 »To unge mænd på 16 og 18 år fra  

 Århus-området blev tirsdag ved retten i Vejle kendt skyldige i et  

 seksuelt overfald på en 15-årig pige ved Vejle Banegård i  

 april sidste år.
Den 18-årige havde i forvejen en betinget dom og  

 blev idømt en fællesstraf på seks måneders betinget  

 fængsel, mens den 16-årige blev idømt fire måneders  

 betinget fængsel.
Begge skal være under tilsyn af de offentlige  

 myndigheder.
Den 18-årige har fået et pålæg om, at  

 han skal under uddannelse eller i arbejde og herunder opholde sig i et egnet  

 hjem eller på en institution.
Prøvetiden blev fastsat til to  

 år.
I retssagen nægtede begge sig skyldige i overfaldet på  

 pigen, men selv om anklagemyndighedens hovedvidne nægtede at udtale  

 sig, fandt domsmandsretten det bevist, at de to unge mænd var med i  

 overfaldet, og de blev dømt for anden kønslig omgang end  

 samleje begået under vold eller trusler om vold.
Pigen blev tvunget hen  

 til nogle skure og sexmisbrugt af en flok elever fra Tvindskolen i  

 Juelsminde.
Den mest aktive var en dreng på 13 år og altså  

 under den kriminelle lavalder.
En 16-årig dreng fra Brønderslev  

 så på og var mandag indkaldt som vidne, men han nægtede at  

 udtale sig.
Det kostede ham en bøde på 500 kroner, men  

 anklagemyndigheden brugte alligevel den 16-åriges udtalelser i sin  

 procedure.
Den 16-årige var fra starten sigtet i sagen og udtalte sig i  

 et grundlovsforhør om det mareridt, pigen var udsat for.
Siden er  

 disse sigtelser trukket tilbage, og derfor havde han pligt til at vidne, men  

 han turde øjensynligt ikke af frygt for repressalier.« Unge biltyve hentet af deres forældre, Ritzaus Bureau 16.  

  februar 2000 »Fem meget unge biltyve blev natten til onsdag hentet hjem  

 til en formodet skideballe af deres forældre, efter at de var blevet  

 stoppet af en politipatrulje i Ødsted vest for Vejle, oplyser  

 politiet.
Føreren af den stjålne bil var en dreng på 16  

 år.
Han og to 15-årige piger bliver nu sigtet for tyveri, mens to  

 14-årige drenge i bilen var under den kriminelle lavalder.
Politiet i  

 Vejle tilføjer, at de fem medbragte såkaldt  

 tyveværktøj.« Bander hærger i Helsingør, Jyllands-Posten 7.  januar  

 2000 »Voldelige unge får politimesteren til at beskylde  

 Helsingør Kommune for passivitet.
Nu vil kommunen overveje flere  

 tvangsfjernelser.
Helsingør Politi har sigtet 55 fortrinsvis unge med  

 indvandrerbaggrund for blandt andet røverier og vold - heraf er 10  

 varetægtsfængslet.
I alt er der tale om 226 sigtelser de seneste  

 tre-fire måneder for episoder omkring Helsingør Banegård,  

 hvilket er en markant stigning i forhold til tidligere.
Drenge stjal 12 tons lastvogn, Ritzaus Bureau 6.  januar 2000 »To drenges natlige udflugt fra en institution ved  

 Haderslev endte med, at de dukkede op hos den enes moder i Padborg i en  

 stjålet 12 ton lastvogn, skriver JydskeVestkysten fredag.
Lidt  

 før klokken 01 natten til torsdag blev de to drenge på 13 og 14  

 år efterlyst efter at være forsvundet fra institutionen  

 Helsehjemmet syd for Haderslev.
Under flugten stjal de to en 12 ton  

 Iveco-lastvogn hos en vognmand, der havde efterladt nøglerne i  

 lastbilen, og først ved 05-tiden dukkede de to unge og lastbilen  

 uskadte op hos den enes moder i Padborg.
Drengene, der er under den  

 kriminelle lavalder, vil ikke blive retsforfulgt, og politiet måtte  

 derfor nøjes med at afhøre dem.« 13-årig mistænkt for sexoverfald, Jyllands-Posten 5.  

  januar 2000 »En kun 13-årig skoleelev fra Tvindskolen i  

 Juelsminde anses af politiet for at være hovedmanden bag et sexoverfald  

 mod en 15-årig pige ved Vejle Banegård i april i fjor.
På  

 grund af drengens unge alder kan han dog ikke retsforfølges.
Sammen  

 med fire skolekammerater tvang han den 15-årige pige hen til nogle  

 skure, hvor hun blev sexmisbrugt.
Kun to af drengene var over den kriminelle  

 lavalder, og de står nu tiltalt for anden kønslig omgang end  

 samleje, begået under vold eller med trusler om vold.
Retten i Vejle  

 indledte tirsdag sagen mod de to unge på 16 og 18 år, og begge  

 nægtede sig skyldig i tiltalen.
Pigen blev afhørt bag lukkede  

 døre.
Der afsiges dom 21. februar.« Børn røver fra andre børn, Politiken 28.  december  

 1999.
»Unge andengenerationsindvandreres røveriske  

 overfald mod 12-14-årige børn i Slagelse fik i går  

 politiet i Slagelse til at fremstille en 16-årig dreng i  

 grundlovsforhør med krav om, at han anbringes på en institution  

 for unge kriminelle.
Dommeren fulgte politiets krav og  

 varetægtsfængslede drengen i fire uger med anbringelse på  

 en lukket institution.
Sammen med en gruppe kammerater, der er under den  

 kriminelle lavalder, har den 16-årige igennem den seneste tid  

 begået banegårdstyverier og gaderøverier mod børn i  

 byen, skriver Sjællands Tidende.
I julen anholdt Slagelse Politi  

 desuden tre drenge under 15 år, som tilstod flere røverier.  

 På grund af deres unge alder kan politiet ikke retsforfølge  

 drengene.
Deres videre skæbne afgøres af de sociale  

 myndigheder.« Tredje dreng anholdt i voldtægtssag, Ritzaus Bureau 9.  december  

 1999 »En 14-årig dreng blev torsdag anholdt og  

 afhørt i forbindelse med sagen om voldtægten af en 15-årig  

 pige fra Brønshøj.
Den 14-årige er mistænkt for at  

 have medvirket til voldtægten, men vil efter endt afhøring hos  

 Københavns Politi blive overladt til de sociale myndigheder, idet han  

 er under den kriminelle lavalder.
Onsdag blev en 15-årig dreng  

 varetægtsfængslet for fuldbyrdet voldtægt mod pigen, mens  

 en 16-årig skolekammerat ligeledes blev fængslet i  

 Københavns Dommervagt.
De blev begge overført til en  

 institution på grund af deres unge alder.
Den 15-årig pige, der  

 går i skole med gerningsmændene, blev tirsdag truet hjem til sin  

 bolig i Brønshøj af de tre drenge.
Ved hjælp af vold og  

 trusler gennemførte den 15-årige dreng voldtægten.« Politi stopper drengebande i Odense, Ritzaus Bureau 15.  oktober  

 1999 »Politiet i Odense har fået fat på en gruppe  

 ganske unge drenge, der mistænkes for at stå bag en række  

 grove overfald de seneste dage, skriver Fyens Stiftstidende lørdag.  

 Seks unge blev anholdt ved en politiaktion mod tre skoler og en række  

 private adresser i Odense.
Kun en af drengene er over 15 år, der er den  

 kriminelle lavalder.
Han blev fredag fremstillet i grundlovsforhør i  

 retten i Odense, sigtet for et røveri og for  

 voldtægtsforsøg mod en pige.
Ifølge sigtelsen  

 forsøgte den 15-årige dreng at voldtage en pige torsdag ved  

 13.15-tiden, men pigen gjorde så meget modstand, at han opgav sit  

 forehavende.
Dommeren valgte indtil videre at opretholde drengens anholdelse  

 med tre døgn.
Den 15-årige er ligeledes sigtet for et overfald  

 tirsdag aften, hvor politiet mener, at han sammen med fire andre truede en  

 jævnaldrende dreng til at udlevere sine penge.
Samme gruppe menes  

 også at stå bag et overfald mandag mod en 11-årig dreng,  

 der blev truet med kniv og fik stjålet sin motocross-cykel.
Ud over den  

 15-årige er resten mellem 12-15 år.
Sagerne mod de fem andre unge  

 bliver nu en sag for kommunen.« Voldssigtet var leder for ferielejr, Ritzaus Bureau 27.  juli 1999 »Den 21-årige mand, der sigtes for vold af  

 særlig farlig karakter efter angrebet mod diskotek Strandlyst i Vig ved  

 Nykøbing Sjælland søndag morgen, var leder af en lejrtur  

 for unge mennesker.
Manden, der mandag fik sin anholdelse opretholdt i tre  

 døgn, havde sammen med en politibetjent ansvaret for i alt 11 unge i  

 lejren.
To af de unge - de to 16-årige, der mandag blev løsladt  

 efter et grundlovsforhør - var begge med i et lokalt SSP-projekt i  

 Tingbjerg, mens de andre var på tur med deres lokale ungdomsklubber,  

 oplyser lederen af den kriminalpræventive afdeling i Københavns  

 politi, vicepolitiinspektør Jørn Laursen, over for Ritzau.  

 Lejrturen var således ikke arrangeret af Politiets Ungdomsklubber  

 (PUK). - Politiets Ungdomsklubber har blot lejet ferielejren Vanggården  

 ud til ungdomsklubber fra Tingbjerg-området.
Godt nok var der en  

 politimand med på lejren, men det var ikke Politiets Ungdomsklubber,  

 der var deroppe, og det har ikke noget med politiets feriekoloni at  

 gøre, understreger Jørn Laursen over for Ritzau.  

 Vicepolitiinspektør Jørn Laursen understreger, at det er meget  

 beklageligt, hvis det - som sigtelserne peger på - er korrekt, at den  

 21-årige i sin egenskab af leder af en gruppe unge har deltaget i  

 angrebet på diskotekets ansatte og gæster.  Den 21-årige  

 tog torsdag aften fire unge med på diskotek.
Der var på det  

 tidspunkt kun de fire unge samt de to ledere tilbage på lejren, resten  

 var allerede rejst hjem.
Af de fire unge, der gik med på diskotek  

 Strandlyst, var én 14 år og tre 16 år.
På diskoteket  

 torsdag aften kom de fem i klammeri med en anden gruppe gæster, og det  

 resulterede i, at de blev smidt ud.
Ifølge kriminalkommissær  

 Jørgen Sørensen fra politiet i Nykøbing Sjælland,  

 der leder efterforskningen, råbte mindst én fra den lille  

 gruppe, at de ville hævne sig over at være blevet smidt ud fra  

 diskoteket.
Politiets efterforskning af sagen fortsatte tirsdag, efter at de  

 to 16-årige, der blev fremstillet mandag, blev løsladt af  

 dommeren.
En 14-årig dreng, der er under den kriminelle lavalder, har  

 tidligere været til afhøring, og politiet leder efter den sidste  

 af de tre 16-årige, der var med på diskoteket. - Vi holder fast i  

 de emner, som vi i forvejen har fat i.
Frem til torsdag, når den  

 21-årige igen skal for en dommer, vil vi forsøge at styrke vores  

 materiale, siger Jørgen Sørensen.
Han vil ikke afvise, at  

 politiet torsdag igen vil forsøge at få de 16-årige  

 fængslet.
Ifølge vidner deltog op mod 30 personer i  

 søndagens angreb, hvor der blandt andet blev brugt knive,  

 køller og et oversavet jagtgevær.« Drenge overfaldt 15-årig pige, Politiken 13. april 1999 »Tre drenge på 14, 15 og 16 år sad i aftes til  

 afhøring hos kriminalpolitiet i Vejle, efter at de tidligere på  

 dagen var blevet taget med på stationen mistænkt for deltagelse i  

 overfaldet på en 15-årig pige på banegården fredag  

 aften.
Ifølge souschef hos kriminalpolitiet Ann Kate Pedersen er den  

 14-årige dreng tilbageholdt administrativt, mens de to andre drenge,  

 der begge er over den kriminelle lavalder, er blevet anholdt.
Politiet  

 forventer at foretage endnu et par anholdelser i sagen. »Vi er ret sikre  

 på, at det er den rigtige personkreds, vi har fat i.
Vi tror, vi har  

 hul på sagen, men vil gerne have lejlighed til at afhøre de  

 sidste drenge og sammenligne deres forklaringer, inden vi udtaler os  

 nærmere til pressen«, siger Ann Kate Pedersen til Ritzau.
Hun  

 håber, at de sidste anholdelser vil blive foretaget tirsdag.
Overfaldet  

 på den unge kvinde fandt sted fredag aften ved i 22.30-tiden, da hun  

 var på vej ad tunnelen mellem banegården og cykelparkeringen  

 på bagsiden af stationen.
Her greb en ung mand fat i hende og trak  

 hende hen bag nogle cykelskure, hvor han sammen med mindst tre andre drenge  

 forbrød sig seksuelt mod pigen.
Gruppen opgav dog at voldtage pigen og  

 stak af, da et par mænd nærmede sig stedet.« Vidne fik tæv af 13-14-årige, Ekstra Bladet 5. marts  

 1999 »Unge voldsmænd troede, de gjorde ven en tjeneste.  

 To drenge på 13 og 14 år overfaldt på åben gade en  

 jævnaldrende dreng.
Han skulle nemlig vidne mod deres kammerat i en  

 voldssag.
Episoden fandt sted onsdag i Helsingør, før drengen  

 skulle møde som vidne i kriminalretten i går.
Drengene passede  

 den 14-årige op og spurgte, hvorfor han havde rodet deres kammerat ind  

 i en voldssag.
Så gav de ham to knytnæveslag i ansigtet og  

 forsøgte at sparke ham i hovedet.
Den 14-årige kom dog ikke  

 alvorligt til skade.
Efter overfaldet anholdt politiet den 15-årige  

 dreng, som den 14-årige skulle have vidnet imod.
Politiet mente, at den  

 15-årige havde bestilt overfaldet for at true vidnet.
Og at han bevidst  

 havde valgt to drenge under den kriminelle lavalder, så de ikke senere  

 kunne straffes.
Den 15-årige blev sigtet for trusler mod et vidne og  

 fremstillet i grundlovsforhør i går.
Han blev imidlertid  

 løsladt.
Dommeren mente ikke, at den 15-årige havde bestilt de  

 to unge gorillaer til at udføre det beskidte arbejde.
Tværtimod  

 viste det sig, at vidnet og den 15-årige igen var blevet de bedste  

 venner og ikke længere havde noget udestående.
Det var de to unge  

 overfaldsmænd ikke klar over. - Der var åbenbart noget,  

 ungersvendene havde misforstået.
De troede, at de gjorde den  

 15-årige en tjeneste.
Men på grund af deres unge alder kan de  

 ikke straffes, selv om de er sigtede for vold, oplyser  

 vicekriminalinspektør Steen Andersen fra Helsingør Politi.  

 Voldssagen, der udløste overfaldet, og som skulle have været  

 afgjort i går, er nu udsat.
Trods løsladelsen er den  

 15-årige stadig sigtet for medvirken til trusler mod et vidne.« Odense tæt på selvtægt, Information 21.  august  

 1997 »I kølvandet på en stribe voldelige episoder  

 i Odense med byens 2. generationsindvandrere involveret har grupper af  

 pæne, almindelige danskere søgt at tage loven i egen hånd  

 og gennemføre private straffeaktioner.
Både politi og kommune  

 beretter om tilfælde, hvor grupper af voksne danskere bevæbnet  

 med blandt andet køller er blevet forhindret i at nå frem til  

 bestemte grupper af helt unge 2. generationsindvandrere. »Det handler ikke  

 bare om folk fra den politiske yderfløj,« siger  

 chefpolitiinspektør Poul Erik Møller, Odense Politi til  

 Information. »Det er ganske almindelige borgere, der mener, at nu kan det  

 altså være nok.« Også Poul Hansen, der gennem en  

 årrække har arbejdet med de unge indvandrere som konsulent for  

 Odense Kommune, er alarmeret. »Selv pæne mennesker, der tidligere har  

 været meget positive over for byens grupper af indvandrere, er nu  

 slået over i aggressive holdninger,« siger Poul Hansen.
Reaktionerne er  

 kommet efter en stribe overfald og røverier i byen i løbet af  

 sommeren.
Ifølge politiet udspringer kriminaliteten fra en hård  

 kerne af 12-18-årige 2. generationsindvandrere i byen.
I mange  

 tilfælde er gerningsmændene så unge, at de er under 15  

 år og dermed under den kriminelle lavalder.
Poul Hansen fra Odense  

 Kommune siger, at problemerne kan isoleres til mellem 15 og 20 familier,  

 primært bosiddende i boligkvarteret Vollsmose. »Nu må de voksne  

 arabere på banen og tage et ansvar,« siger Poul Hansen.
Husein Ismail,  

 selv palæstinenenser og medlem af Odense Kommunes flygtninge- og  

 indvandrerråd, siger, at man allerede er på banen og har gjort,  

 hvad man kunne. »Vi kan jo ikke tvinge nogen til noget som helst.
Vi er i  

 dialog med familierne, men i mange tilfælde er forældrene  

 magtesløse,« siger Husein Ismail. »Det er meget bekymrende, for nu  

 betaler vi jo allesammen prisen for, hvad nogle enkelte grupper går og  

 laver,« siger han.
Som Husein Ismail ser det, skal der sættes ind med  

 mere forebyggende arbejde over for de unge.
Problemet er, at de unge ikke har  

 noget at lave, og at mange af de tilbud, de får, er udsigtsløse,  

 siger Husein Ismael. »Vi har snakket med kommunen om, at deres projekttilbud  

 skal indeholde noget, de unge kan bruge i fremtiden, så det ikke bare  

 har karakter af opbevaring,« siger han. »Når vi snakker med den enkelte  

 unge, så kan vedkommende sagtens forstå alt, hvad vi siger.  

 Problemerne opstår først, når de hænger rundt  

 på gaden uden at have noget at lave.
Så når vi skal  

 løse det her problem, så skal vi også snakke om de unges  

 muligheder for at komme ind på arbejdsmarkedet.«  Samme spor er  

 chefpolitiinspektør Poul Erik Møller inde på, når  

 han skal give sin personlige vurdering af problemerne i Odense.
For ham er  

 det gamle ord om, at lediggang er roden til alt ondt, indrammet i guldramme  

 over de fynske 2. generationsindvandreres problemer. »Jeg kan levende  

 forestille mig, hvor svært det må være, at man ud over at  

 klare vanskeligheder med sprog og tilpasning skal møde de store krav i  

 skolerne og på arbejdsmarkedet, som samfundet stiller i dag,« siger  

 Møller.
Tager chefpolitiinspektøren sine politi-briller  

 på igen, mener han, at politiet har sin del af skylden for problemerne.  

 Odense Politi har været bundet op på andre opgaver, blandt andet  

 med overvågning af rockerne i Nyborg Statsfængsel.
Poul Erik  

 Møller vurderer, at politiet har været 15-20 mand færre  

 end normalt denne sommer.« 7. Kontrakt i stedet for straf Kronik af amtsrådsmedlem Peter Valenius (S), bragt i  

 B.T. lørdag den 5. december 1998.
»I USA kan unge straffes allerede fra 10-12 års  

 alderen, skriver amtsrådsmedlem PETER VALENIUS (S). Men den  

 ungdomsdomstol, han besøgte, er også en social foranstaltning  

 med mere end 400 sagsbehandlere.
Den kunne vi måske lære af.
De kom imod os i gåsegang med den ene hånd  

 på ryggen og den anden ned langs siden.
De var ikke særlig glade  

 over situationen.
Der var fem-seks piger i alderen 14-16 år, som blev  

 fulgt af en særdeles velvoksen kvindelig vogter.
 Ingen af pigerne var hvide.
Der kommer omkring 50-100 nye unge ind i bygningen hver  

 dag, som konstant rummer 5-600 unge, der alle indlogeres i celler af  

 særdeles fængselslignende karakter.
Hver celle er en  

 enkeltmandscelle på omkring seks kvadratmeter med en seng, en vask og  

 et toilet i rustfrit stål.
Et højtsiddende vindue og en  

 dør med en meget svær glasrude i midten fuldender billedet.
Her  

 anbringes alle unge, inden de i løbet af 36 timer første gang  

 stilles for en dommer i ungdomsdomstolen.
På den måde passerer i  

 tusindvis af unge lovovertrædere og mishandlede - heraf mange seksuelt  

 - og vanrøgtede unge gennem domstolen hvert år.
Den  

 ungdomsdomstol, vi besøgte, er den ældste i USA.
Den har dannet  

 skole for en række lignende institutioner landet over og vil  

 næste år have 100 års jubilæum.
Ungdomsdomstolen i Cook County omfatter både byen  

 Chicago og hele dens omegn med en befolkning på omkring ni millioner  

 mennesker.
På trods af sit navn er ungdomsdomstolen en social  

 foranstaltning rettet mod børn, som er blevet forsømte,  

 mishandlede, vanrøgtede, er stukket af hjemmefra, eller som har  

 begået egentlig kriminalitet lige fra smårapserier og til de  

 groveste former for vold - herunder mord.
Når man bruger en domstol i  

 forbindelse med børn og unge, hænger det sammen med, at man i  

 mange af enkeltstaterne i USA lægger til grund, at børn fra  

 ganske små kan gøres personligt ansvarlige for deres handlinger.  

 Det gælder således i staten Illinois, hvortil »The Juvenile Court  

 of Cook County« hører.
Her går alderen faktisk ned til to-tre  

 år, selvom ansvarsbegrebet først praktiseres fra omkring 10-12  

 års alderen.
Filosofien bag dette er, at børn som regel godt  

 ved, hvad man må og ikke må på de fleste områder.
Det  

 er altså ikke altid samfundets skyld - eller de voksnes skyld -  

 når noget går galt.
Kunne vi lære noget af et sådant  

 sted? Vel ankommet stod vi - medlemmerne af social- og sundhedsudvalget i  

 Københavns Amt - og stirrede på en bygning, som nærmest i  

 omfang svarede til Pentagon - det amerikanske forsvarsministerium - en af  

 verdens største kontorbygninger.
På vej ind i bygningen bliver  

 alle sikkerhedstjekket, som var det en afgang i lufthavnen med El Al til  

 Israel, som ventede forude.
Vi blev modtaget af en såkaldt Probation  

 Officer - en embedsmand ved domstolen, hvis opgave er en blanding af at  

 være værge, tilsynsmyndighed, sagsbehandler og  

 socialrådgiver i forhold til unge, som kommer i berøring med  

 domstolen.
Der var mere end 400 Probation Officers beskæftiget ved  

 domstolen.
Hver gang en ung bringes ind - eller henvender sig selv, fordi de  

 måske udsættes for mishandling i hjemmet - træder The  

 Probation Officer ind i billedet og tager sig af den unge.
Efter det første møde med dommeren opstiller  

 The Probation Officer en kontrakt, på baggrund af besøg i  

 hjemmet hos familien, i skolen, blandt venner osv., der indeholder en  

 række betingelser, som barnet eller den unge får forelagt.
Det  

 kan være alt lige fra at følge skolen i stedet for at blive  

 væk, følge en uddannelse osv.
Holde sig væk fra specielle  

 bander og steder m.v.
Undervejs i forløbet støtter The  

 Probation Officer den unge og dennes familie m.v. med råd, vejledning  

 og hjælp samt social bistand i op til flere år.
Er der tale om en  

 ung lovovertræder, stilles denne altid igen for en dommer, hvor den  

 unges Probation Officer fungerer som forsvarer og forslagsstiller, mens  

 staten stiller med en anklager i sagen.
Efter at have tilbragt en formiddag i en af de 39  

 retsafdelinger med en kvinde i dommersædet, er jeg ikke i tvivl om, at  

 formen har en slags præventiv virkning i det øjeblik, den unge  

 står over for dommeren.
Der bliver ikke lagt fingre imellem fra  

 dommerens side, når det kneb med svarene, eller undskyldningerne og  

 bortforklaringerne fra de unges side blev for tykke.
En enkelt gang blev en  

 af de unge sendt tilbage til cellen - og dermed også til skolen  

 på stedet - i stedet for at blive sat på fri fod som anbefalet.  

 Tvivler dommeren på den unges vilje til at ville følge den  

 foreslåede rehabiliteringsplan, kan dommeren tilbageholde den unge i  

 næsten tre måneder i The Juvenile Court.
Det sker ofte, hvis den  

 unge er bragt ind for retten igen, fordi denne ikke har taget ved lære  

 af det første besøg.
Derfor er der også et enormt college, som rummer  

 alle de 500-600 unge, der er anbragt på stedet.
Her går man i  

 skole for at lære noget, og for at lære det at lære.
Jeg  

 havde en lille snak i en klasse med en pige i 14-års alderen, som  

 gentagne gange havde rapset lidt rigeligt fra supermarkedet i skoletiden -  

 fortalte hun - og nu havde dommeren mistet tålmodigheden med hende og  

 anbragt hende tre uger bag lås og slå, til hun kom på bedre  

 tanker.
Hun vidste på klokkeslæt, at på det tidspunkt vi  

 snakkede sammen, havde hun 11 dage og 16 timer tilbage af straffen, og der  

 skulle hun i hvert fald ikke ind igen.
 Jeg tror faktisk, at hun mente det for alvor.
Størsteparten af de unge, som vi mødte i The  

 Juvenile Court, var farvede.
De ansatte var for en stor dels vedkommende  

 også farvede - meget store og hærdebrede.
Retspræsidenten  

 var sort som natten med en fascinerende personlig udstråling.
På  

 den måde afspejler domstolen mange af det amerikanske samfunds  

 specielle problemer.
Alligevel vil jeg mene, efter at have tænkt meget  

 over det, at det kunne være spændende at forsøge sig  

 eventuelt i et geografisk område som Københavns Amt med en  

 ungdomsdomstol tilpasset danske forhold og danske omstændigheder.  

 Måske ville det virke mere præventivt end vores nuværende  

 sociale indsats overfor børn og unge.
Måske!« 8. Afsluttende bemærkninger Det er forslagsstillernes opfattelse, at kriminalitet  

 begået af unge under den nuværende kriminelle lavalder på  

 15 år har nået et omfang, der nødvendiggør, at man  

 må se på nye tiltag for at komme kriminaliteten til livs samt for  

 at dømme de unge, der udnytter, at de er under den kriminelle lavalder  

 og dermed ikke kan straffes.
Det er forslagsstillernes tanke med forslaget, at den  

 kriminalitet, der begås af unge i aldersgruppen 12 til 18 år,  

 skal kunne behandles ved en ungdomsdomstol.
Ungdomsdomstole findes i mange  

 andre europæiske lande.
De foranstaltninger, som unge skal kunne  

 idømmes, skal være de samme, som unge i alderen 15 til 18  

 år i dag kan idømmes, dog gerne udvidet med mulighed for  

 samfundstjeneste.
En ungdomsdomstol vil tilmed sikre den unge under 15  

 år visse retsgarantier, idet en ung tiltalt mellem 12 og 18 år  

 vil få en forsvarer, hvorimod det i dag kun er unge mellem 15 og 18  

 år, der får det.
I dag underkastes unge under 15 år  

 foranstaltninger hos de sociale myndigheder, og det afgøres aldrig, om  

 den unge i virkeligheden er skyldig.
Frihedsberøvelse af unge sker i dag som led i en  

 social foranstaltning og er et led i behandlersamfundets løsning  

 på alvorlige kriminalitetsproblemer, men forslagsstillerne  

 ønsker, at frihedsberøvelse også skal kunne ske efter en  

 kriminalretspleje for unge med egentlige retsgarantier.
Det sikrer en  

 ungdomsdomstol.
 I 11 europæiske lande findes der ungdomsdomstole, og  

 det er forslagsstillernes opfattelse, at en ungdomsdomstol i Danmark dels vil  

 have en præventiv virkning og dermed medvirke til en faldende  

 kriminalitet, dels give mulighed for at dømme unge i alderen 12 til 18  

 år på et retfærdigt grundlag og med alle tænkelige  

 retsgarantier for den unge.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af kriminalretspleje og ungdomsdomstole for unge i alderen 12 til 18  

 år.
(Beslutningsforslag nr.
B 37).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
