 Ved hoslagt at fremsende særtryk af lov nr. 256 af 27. maj 1950 om hegn,  

 skal man henlede kommunalbestyrelsernes opmærksomhed på, at loven træder i  

 kraft den 1. juli d. å. og fra samme tidspunkt ophæver den gældende  

 lovgivning på dette område.
Ved lovens ikrafttræden afgår de i henhold til lov om hegn af 6. marts  

 1869 udnævnte hegnsynsmænd, idet der forinden dette tidspunkt vil være at  

 nedsætte hegnsyn i overensstemmelse med reglerne i den nye lovs kap.
V.
Dog  

 kan vedkommende kommunalråd bestemme, at de i henhold til hegnsloven af 1869  

 udnævnte hegnsynsmænd skal fungere indtil rådets funktionstid udløber.
Mindst et af medlemmerne af de i henhold til den nye lov nedsatte hegnsyn  

 skal være plantningskyndigt, og i købstæder samt landkommuner med bymæssig  

 bebyggelse på 1 000 indbyggere eller derover skal et af medlemmerne tillige  

 være bygningskyndigt.
Kravet om, at der i landkommuner med bymæssig  

 bebyggelse, der har 1 000 medlemmer eller derover, skal være et  

 bygningskyndigt medlem, referer sig kun til den bymæssige bebyggelse af  

 kommunen, og såfremt man vælger i henhold til lovens § 27, stk. 2, at søge  

 nedsat to hegnsyn i kommunen, nemlig et for den bymæssige bebyggelse og et  

 for den øvrige del af kommunen, behøver der følgelig ikke at været et  

 bygningskyndigt medlem i hegnsynet for den ikke bymæssigt bebyggede del af  

 kommunen.
Der vil intet være til hinder for, at de to hegnsyn har samme  

 formand.
Behandlingen af de ved lovens ikrafttræden for hegnsynsmænd,  

 landvæsenskommission eller overlandvæsenskommission indbragte, men ikke  

 afsluttede sager tilendebringes efter de hidtil gældende processuelle regler.  

 Er afgørelse i sagen ikke truffet ved lovens ikrafttræden den 1. juli 1950,  

 vil bestemmelserne i den nye lovs kap.
I-IV være at iagttage.
Loven omfatter såvel fælleshegn som egne hegn.
Ved egne hegn forstås  

 ifølge § 1 hegn, som rejses på egen grund langs ejendommens skel, og det  

 afgørende i denne forbindelse må være, om hegnets stammer ved jordoverfladen  

 står på egen grund.
Med hensyn til hegn, der er rejst således, at hegnet i  

 sin halve længde mod naboejendommen står helt på den ene grund, medens den  

 anden halvdel af hegnet er opført helt på naboejendommen, vil reglerne om  

 fælleshegn være anvendelige.
 Lovens § 3 indeholder regler for elektriske og pigtrådshegns anbringelse.  

 I betænkning afgivet af det af folketinget nedsatte udvalg til behandling af  

 hegnslovforslaget udtales, at udvalget mener det vanskeligt at formulere  

 generelle regler vedrørende spørgsmålet om brug af pigtrådshegn ved beboede  

 grunde, og udvalget anser ikke behovet herfor for særlig stort, men udtaler  

 til vejledning for hegnsmyndighederne, at sådanne hegn kun bør anvendes, hvor  

 erhvervsmæssige eller andre særlige grunde gør sig gældende. - Påtaleretten  

 med hensyn til overtrædelser af § 3 tilkommer ved offentlig gade, vej, sti  

 eller plads vedkommende vejmyndighed og politiet, og ved privat gade, vej,  

 sti eller plads enhver, der har færdselsret hertil.
Ifølge lovens § 9 skal nye fælleshegn som hidtil rejses således, at  

 skellinien falder midt i hegnet.
I forbindelse hermed henledes opmærksomheden  

 på, at såfremt der hersker uenighed mellem parterne om skelliniens  

 beliggenhed, må tvistigheder herom afgøres i overensstemmelse med reglerne om  

 skelsætningsforretninger i kap.
V i lov nr. 290 af 31. marts 1949 om  

 udstykning og sammenlægning m. m. af faste ejendomme.
For behandlingen af de  

 i udstykningslovens § 28, stk. 3, omhandlede sager tilkommer der hegnsynet et  

 vederlag på 35 kr., der fordeles som fastsat i hegnslovens § 46, stk. 1. Om  

 det under en sådan sags behandling passerede foretages indførelse i  

 hegnsynets protokol i overensstemmelse med reglerne i hegnslovens § 33. For  

 udfærdigelse af udskrifter desangående gælder de i hegnslovens §§ 40 og 47  

 fastsatte regler, hvorfor der ikke kan kræves vederlag for den første  

 udskrift. - For deltagelse i skelsætningsforretninger ifølge  

 udstykningslovens §§ 29-34 oppebærer hver af de pågældende hegnsynsmænd et  

 vederlag på 10 kr.
 Sluttelig bemærkes, at under ordene »gartneri og havebrug« i  

 hegnslovens § 18, stk. 2, må også henregnes frugtplantager og planteskoler.
 Landbrugsministeriet, den 15. juni 1950.
Kr.
Bording.
/H.
Kaare.
