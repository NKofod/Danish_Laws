 Landsskatteretskendelse af 28/11 2003 vedr.  

 lønsumsafgiftspligt ved udlejning af bowlingbaner.
 Klagen skyldes, at A ApS for perioden 21. juli 1995 til 23.  

 marts 2000 er anset for lønsumsafgiftspligtig af udlejning af bowlingbaner.
Landsskatterettens  

 afgørelse Told- og Skatteregionens afgørelse stadfæstes.
Sagens oplysninger Klageren driver bl.a. virksomhed med udlejning af  

 bowlingbaner, og har i den forbindelse tre typer af kunder.
For det første  

 har  

 klageren faste aftaler med bowlingklubber om baneleje på faste,  

 tilbagevendende  

 tidspunkter, typisk på hverdagsaftener.
For det andet har man faste aftaler  

 med  

 firmaer, som typisk vedrører benyttelse af baner på faste, tilbagevendende  

 tidspunkter, ligeledes typisk på hverdagsaftener.
Disse baner anvendes til  

 f.eks. firmaidræt eller f.eks. således, at firmaets medarbejdere kan komme  

 der  

 fast en aften om ugen.
For det tredje er der baneleje til private kunder, som  

 lejer baner fra gang til gang.
I alt er der ca. 10  15 baner, og på  

 hverdage  

 er der således altid ca. 3-4 baner til rådighed for private, mens resten  

 benyttes  

 enten af klubber eller firmaer.
I week-ender fra lørdag eftermiddag og frem  

 er  

 alle banerne typisk forbeholdt privat baneleje.
 Udover udlejning af bowlingbaner driver klageren bl.a.  

 virksomhed med udlejning af sko, ligesom man har cafeteriadrift med salg af  

 mad  

 og drikkevarer, og man har ofte arrangementer med både spisning og bowling i  

 form af f.eks. firmaarrangementer og børnefødselsdage m.v.
 For regnskabsårene 1995/96  1999/2000 havde klageren i  

 gennemsnit henholdsvis 7, 6, 5, 5 og 5 medarbejdere, og klagerens omsætning  

 fordelte sig for samme regnskabsår således:
Omsætning 1995/1996 1996/1997 1997/1998 1998/1999 1999/2000 Bowlingbaner 1.160.677 1.168.813 1.221.089 1.236.820 1.258.535 Udleje af sko 116.400 111.435 104.157 111.634 105.422 Salg af bowlingudstyr 27.971 32.734 39.890 39.872 26.824 Morskabsautomater 104.900 156.751 168.509 205.235 195.501 Cafeteria 1.117.994 1.156.055 1.270.763 1.188.063 1.252.562 I alt 2.527.942 2.625.788 2.804.408 2.781.624 2.838.844 Klageren har i den i sagen omhandlede periode betalt moms af  

 baneleje.
Efterfølgende har klageren anmodet regionen om tilbagebetaling af  

 denne moms, og regionen har godkendt anmodningen om tilbagebetaling af moms i  

 henhold til Told- og Skattestyrelsens cirkulære nr. 27 af 22. august 2001 om  

 tilbagebetaling af moms på salg af sportsaktiviteter i form af udlejning af  

 bowlingbaner og salg af andre sportsaktiviteter.
Ved opgørelsen af  

 tilbagebetalingskravet har regionen reguleret med lønsumsafgift.
Regionens afgørelse Regionen har anset klageren for lønsumsafgiftspligtig af  

 udlejning af bowlingbaner i den omhandlede periode.
Ved opgørelsen af  

 lønsumsafgiftsgrundlaget er anvendt en omsætningsfordeling.
 Af Told- og Skattestyrelsens cirkulære nr. 27 af 22. august  

 2001 fremgår, at momstilbagebetalingskrav skal fradrages de besparelser, som  

 virksomheden har opnået på grund af den urigtige afgiftsmæssige behandling.  

 Dette indebærer, at bl.a. lønsumsafgift, der påhviler ikke-momspligtige  

 virksomheder, skal fratrækkes i kravet.
 Virksomhedens aktiviteter (salg af adgang til  

 sportsaktiviteter) er ikke omfattet af undtagelsesbestemmelsen i  

 lønsumsafgiftslovens § 1, stk. 2. Ydelser i form af individualiseret salg af  

 adgang til motion, der må antages drevet med det formål at opnå indtjening,  

 opfylder ikke betingelserne for at kunne karakteriseres som amatørsport som  

 begrebet skal forstås i henhold til lovbestemmelsen.
Der er herved henvist til forarbejderne til  

 lønsumsafgiftsloven og den tidligere lov om arbejdsmarkedsbidrag, lovforslag  

 118 af 9. december 1987, hvor amatørsport karakteriseres ved hovedsageligt at  

 være finansieret af medlemskontingenter.
Dermed afgrænses begrebet til at  

 omfatte virksomheder, der organisatorisk kan henføres til foreningsbegrebet  

 med  

 en åben medlemskreds og en af medlemmerne demokratisk valgt ledelse, hvor  

 medlemskredsen gennem deltagelse i den årlige generalforsamling har direkte  

 indflydelse på såvel foreningens ydelser som betalingen herfor.
 Hvad angår opgørelsen af lønsumsafgiftsgrundlaget er der  

 henvist til, at virksomheder, der både udøver lønsumsafgiftspligtige  

 aktiviteter og andre aktiviteter, skal foretage en fordeling af virksomhedens  

 lønsum samt over- eller underskud, der vedrører henholdsvis den  

 lønsumsafgiftspligtige del af virksomheden og den øvrige del af virksomheden,  

 jf. lønsumsafgiftslovens § 4, stk. 4.
 Har virksomheden ansatte, der udøver aktiviteter i den  

 lønsumsafgiftspligtige del af virksomheden og andre aktiviteter, skal der ske  

 en fordeling af den ansattes lønsum på grundlag af det faktiske anvendte  

 tidsforbrug i henholdsvis den afgiftspligtige del af virksomheden og den  

 øvrige  

 del af virksomheden.
Kan virksomheden ikke foretage en faktisk opgørelse af  

 tidsforbruget, skal virksomheden til afgiftsgrundlaget medregne den del af  

 lønsummen, der skønsmæssigt vedrører den afgiftspligtige del af virksomheden.  

 Ved vurderingen af, om den skønsmæssige fordeling af virksomhedens lønsum og  

 over- eller underskud er foretaget på en rimelig måde, vil en fordeling, der  

 svarer til forholdet mellem omsætningen i den afgiftspligtige del af  

 virksomheden og virksomhedens samlede omsætning i det pågældende indkomstår,  

 som udgangspunkt blive lagt til grund.
I forhold til en omsætningsfordeling  

 ses  

 der ikke modtaget nogen form for dokumentation eller yderligere  

 sandsynliggørelse  

 for, at personalet kun anvender ca. 5 min. af hver time vedrørende den  

 lønsumsafgiftspligtige omsætning, hvorfor et skøn bygget på en  

 omsætningsfordeling er fastholdt.
Klagerens påstand og  

 argumenter Klagerens repræsentant har fremsat principal påstand om, at  

 klageren for den omhandlede periode ikke er lønsumsafgiftspligtig af  

 udlejning  

 af bowlingbaner.
Subsidiært har han fremsat påstand om, at der ved opgørelsen  

 af afgiftsgrundlaget skal ske en fordeling af lønsummen på grundlag af et  

 anvendt  

 tidsforbrug svarende til 5 minutter pr. time i stedet for en  

 omsætningsfordeling.
 Det er vedrørende den principale påstand bl.a. anført, at  

 momsfritagelsen i momslovens § 13, stk. 1, nr. 5, i den omhandlede periode  

 var  

 formuleret således:
Sportsaktiviteter og arrangementer, herunder  

 arrangementer, hvortil er knyttet spil på totalisator eller på anden lignende  

 måde.
Fritagelsen omfatter dog ikke motorløb og arrangementer, hvor der  

 deltager professionelle sports- og idrætsudøvere, fodboldkampe dog kun, når  

 der  

 deltager professionelle på begge hold. Ved Østre Landsrets dom af 26. januar 2000 slog retten fast,  

 at myndighederne ikke kunne opretholde et krav om beregning af moms af salg  

 af  

 adgang til spil om bowling, begrundet i, at der var tale om en erhvervsmæssig  

 aktivitet (med gevinst for øje). Landsretten gav som begrundelse, at  

 fritagelsen i § 13 ikke indeholdt en bestemmelse om, at fritagelsen ikke  

 omfattede virksomhed drevet med gevinst for øje.
At der heri lå en fejlagtig  

 implementering af 6. momsdirektivs relevante artikel påvirkede ikke dommens  

 resultat.
Lønsumsafgiftsloven indeholder i § 1, stk. 2, en  

 bestemmelse, som fritager amatørsport fra afgiftspligt.
Eftersom der er en  

 meget tæt sammenhæng mellem momslovens og lønsumsafgiftslovens bestemmelser,  

 må  

 en tolkning af begrebet amatørsport tage udgangspunkt  

    

  

 i den dagældende sondring i momslovens § 13.
Eftersom bestemmelsen i momsloven indtil marts 2000 ikke  

 indeholdt et krav om momspligt for aktiviteter drevet med gevinst for øje,  

 var  

 det alene relevant at vurdere, om en aktivitet involverede professionelle  

 sportsudøvere.
Var dette ikke tilfældet, var der momsmæssigt tale om  

 amatøridræt.
I afgørelsen TfS 1999.662 TSS vurderede styrelsens således, at  

 aktiviteterne i Danmarks Jægerforbund ikke er omfattet af momslovens § 13,  

 stk.  

 1, nr. 5, og at aktiviteterne dermed heller ikke kan henføres til begrebet  

 amatørsport i lønsumsafgiftslovens § 1, stk. 2, nr. 1.
Ud fra en naturlig sproglig forståelse er amatørsport  

 modstykket til den professionelle idræt.
Samme sondring må ligge til grund  

 ved  

 bedømmelse af indholdet af begrebet amatøridræt i lønsumsafgiftsloven  

 således,  

 at man i realiteten har fritaget den del af idrætten, som ikke er udtryk for  

 professionel idrætsudøvelse.
Vedrørende den subsidiære påstand er det bl.a. anført, at  

 det af § 4, stk. 2, i bekendtgørelse til lønsumsafgiftsloven følger, at  

 virksomheder med blandede aktiviteter skal fordele lønsummen på grundlag af  

 det  

 faktisk anvendte tidsforbrug ved opgørelsen af lønsumsafgiftsgrundlaget.
Hvis  

 dette ikke er muligt, kan der i stedet udøves et skøn.
Der er ikke faste  

 retningslinjer for, hvordan dette skøn skal udøves, men i praksis anerkendes  

 det altid, at der anvendes en omsætningsfordeling.
 En omsætningsfordeling er imidlertid alene myndighedernes  

 udgangspunkt ved vurderingen af, om fordelingen af lønsum er foretaget på en  

 rimelig måde i de tilfælde, hvor en virksomhed har foretaget et skøn over  

 fordelingen, jf. lønsumsafgiftsbekendtgørelsens § 4, stk. 4. I modsætning til  

 den momsmæssige fordeling, hvor det er et krav, at omsætningsfordelingen  

 anvendes, jf. momslovens § 38, stk. 1, er udgangspunktet vedrørende lønsum,  

 at  

 fordelingen af lønsummen skal afspejle det faktiske tidsforbrug, jf.  

 lønsumsafgiftsbekendtgørelsens § 4, stk. 2.
I nærværende sag vil omsætningsfordelingen indebære en skæv  

 fordeling af lønsummen, da klagerens personale kun anvender ca. 5 minutter af  

 hver time vedrørende den lønsumsafgiftspligtige omsætning på  

 bowlingaktiviteter.
En fordeling baseret på, at der anvendes 5 minutter pr.  

 timer på de momsfritagne aktiviteter, er mere sandsynlig og rimelig end en  

 omsætningsfordeling.
Salg af bowlingtimer, udskrivning af resultatlister m.v.  

 er ikke synderligt tidskrævende, ligesom selve bowlingaktiviteten stort set  

 foregår automatisk, og kun i mindre omfang indebærer en indsats fra  

 personalet.  

 Ressourceanvendelsen i forbindelse med cafeteriadriften, herunder  

 tilberedning  

 af madvarer, afrydning og opvask m.v. er selvsagt væsentligt større.
En beregning af skyldig lønsumsafgift på dette grundlag  

 beløber sig til 13.027 kr.
Der er fremlagt en opgørelse heraf.
Landsskatterettens  

 bemærkninger og begrundelse Den dagældende § 1 i lønsumsafgiftsloven havde følgende  

 ordlyd:
 § 1. Der betales en afgift til  

 statskassen af virksomheder, der mod vederlag leverer varer og ydelser, der  

 er  

 fritaget for afgift efter merværdiafgiftslovens § 13, stk. 1, nr. 1, nr. 3,  

 nr.  

 5 og 6, nr. 8, nr. 10-12, nr. 15-17 og nr. 20, jf. dog nedenfor stk. 2, og af  

 virksomheder med anden økonomisk virksomhed, der mod vederlag leverer  

 ydelser,  

 der ikke er afgiftspligtige efter merværdiafgiftsloven.
Der betales tillige  

 afgift af virksomheder, der udgiver eller importerer aviser.
 Stk. 2. Afgiftspligten efter stk.  

 1, 1. pkt., omfatter ikke virksomheder, der udøver aktiviteter vedrørende:
 ·  

  

 	  

    

 Amatørsport.
 ·  

  

 	  

    

 Udlejning og bortforpagtning af fast  

 ejendom.
·  

  

 	  

    

 Persontransport, når transporten sker  

 direkte til eller fra udlandet. Den dagældende momslovs § 13, stk. 1, nr. 5, var sålydende:
 § 13. Følgende varer og ydelser  

 er fritaget for afgift:
( ) Sportsaktiviteter og  

 arrangementer, herunder arrangementer, hvortil er knyttet spil på  

 totalisator  

 eller på anden lignende måde.
Fritagelsen omfatter dog ikke motorløb og  

 arrangementer, hvor der deltager professionelle sports- og idrætsudøvere,  

 fodboldkampe dog kun, når der deltager professionelle på begge hold.
§ 1 i lønsumsafgiftsloven blev i det væsentligste i denne  

 form oprindeligt indføjet i lønsumsafgiftsloven ved lov nr. 892 af 21.  

 december  

 1991 om ændring af lov om lønsumsafgift for virksomheder inden for den  

 finansielle sektor.
Af bemærkningerne til bestemmelsen fremgår det bl.a., at  

 loven ændres til at omfatte de ikke-momspligtige virksomheder, der er  

 omfattet  

 af arbejdsmarkedsbidragsloven.
Det fremgår bl.a. videre, at der foreslås  

 samme  

 undtagelser fra afgiftspligten som efter arbejdsmarkedsbidragsloven, og i den  

 forbindelse er nævnt amatørsport.
 Af forarbejderne til den tidligere arbejdsmarkedsbidragslov  

 fremgår det bl.a., at undtagelsen vedrørende amatørsport alene vedrører ren  

 amatøridræt, som hovedsageligt finansieres ved medlemskontingenter.
 Retten lægger til grund som ubestridt, at virksomhedens  

 aktiviteter med udlejning af bowlingbaner var fritaget for moms efter den  

 dagældende bestemmelse i momslovens § 13, stk. 1, nr. 5. Virksomheden var  

 derfor som udgangspunkt lønsumsafgiftspligtig efter hovedreglen i  

 lønsumsafgiftslovens § 1, stk. 1.
Under hensyn til, at lønsumsafgiftslovens § 1, stk. 2, er en  

 undtagelsesbestemmelse, og til forarbejderne til den tidligere  

 arbejdsmarkedsbidragslov, hvor det er angivet, at bestemmelsen alene vedrører  

 ren amatøridræt, som hovedsageligt finansieres ved medlemskontingenter,  

 finder  

 retten, at bestemmelsen om amatørsport må fortolkes indskrænkende.
Den kan  

 derfor kun antages at omfatte sportsklubber, - foreninger og lignende, hvis  

 aktiviteter alene har dyrkelse af amatøridræt til formål, og hvis indtægter  

 fuldt ud anvendes til aktiviteter med amatørsport.
Da klagerens indtægter ved  

 udlejning af bowlingbaner ikke fuldt ud anvendes til finansieringen af  

 aktiviteter med amatørsport, og da aktiviteterne i øvrigt må anses for drevet  

 med henblik på at opnå overskud, findes klagerens aktiviteter ikke at kunne  

 karakteriseres som amatørsport i lønsumsafgiftslovens § 1, stk. 2, nr.  

 1s  

 forstand.
 § 4, stk. 4, (tidligere § 5, stk. 4) i lønsumsafgiftsloven  

 har følgende ordlyd:
Stk. 4. Virksomheder, der både  

 udøver aktiviteter efter § 1, stk. 1, 1. pkt., og andre aktiviteter, skal på  

 grundlag af en sektoropdeling af virksomheden foretage en fordeling af  

 virksomhedens lønsum og overskud eller underskud, der vedrører den  

 afgiftspligtige  

 del af virksomheden henholdsvis den øvrige del af virksomheden.
For  

 virksomheder, der både skal opgøre afgiftsgrundlaget efter stk. 1 og 2, skal  

 der foretages en tilsvarende fordeling.
Skatteministeren kan fastsætte  

 nærmere  

 regler for opgørelsen af afgiftsgrundlaget efter 1. og 2. pkt. § 4, stk. 1  4, (§ 5, stk. 1  4, i tidligere  

 bekendtgørelser) i bekendtgørelse om afgift af lønsum m.v. har følgende  

 ordlyd:
 § 4. Afgiftsgrundlaget for  

 virksomheder, der er omfattet af lønsumsafgiftslovens § 4, stk. 4, opgøres  

 efter reglerne nedenfor i stk. 2-5.
Stk. 2. Afgiftsgrundlaget efter  

 stk. 1 for virksomheder, der skal opgøre afgiftsgrundlaget efter  

 lønsumsafgiftslovens § 4, stk. 2, beregnes af den del af virksomhedens  

 lønsum,  

 der vedrører den afgiftspligtige af virksomheden.
Har virksomheden ansatte,  

 der  

 både udøver aktiviteter i den afgiftspligtige del af virksomheden og andre  

 aktiviteter, skal der ske en fordeling af den ansattes lønsum på grundlag af  

 det faktisk anvendte tidsforbrug i henholdsvis den afgiftspligtige del af  

 virksomheden og den øvrige del af virksomheden.
Kan virksomheden ikke  

 foretage  

 en faktisk opgørelse af tidsforbruget, skal virksomheden til  

 afgiftsgrundlaget  

 medregne den del af lønsummen, der skønsmæssigt vedrører den afgiftspligtige  

 del af virksomheden.
Stk. 3. Afgiftsgrundlaget efter  

 stk. 1 for virksomheder, der skal opgøre afgiftsgrundlaget efter  

 lønsumsafgiftslovens § 4, stk. 1, er den del af virksomhedens lønsum med  

 tillæg  

 af virksomhedens overskud eller fradrag af virksomhedens underskud, der  

 vedrører  

 den afgiftspligtige del af virksomheden.
Virksomhedens lønsum opgøres efter  

 reglerne i stk. 2. Den del af virksomhedens overskud eller underskud, der  

 skal  

 medregnes til afgiftsgrundlaget, opgøres på grundlag af virksomhedens  

 regnskaber.
Fører virksomheden ikke et særskilt sektorregnskab for den  

 afgiftspligtige del af virksomheden eller kan virksomhedens regnskaber i  

 øvrigt  

 ikke tilrettelægges på en sådan måde, at fordelingen af virksomhedens  

 overskud  

 eller underskud fremgår af regnskabet, skal virksomheden til  

 afgiftsgrundlaget  

 medregne den del af overskuddet eller underskuddet, der skønsmæssigt vedrører  

 den afgiftspligtige del af virksomheden.
Stk. 4. Ved de statslige told- og  

 skattemyndigheders vurdering af, om den skønsmæssige fordeling af  

 virksomhedens  

 lønsum og overskud eller underskud efter stk. 2 og 3 er foretaget på rimelig  

 måde, vil en fordeling, der svarer til forholdet mellem omsætningen i den  

 afgiftspligtige del af virksomheden og virksomhedens samlede omsætning i det  

 pågældende indkomstår, som udgangspunkt blive lagt til grund.
Afviger  

 virksomhedens skøn fra denne fordeling efter omsætning og kan virksomheden  

 ikke  

 på anden måde sandsynliggøre den foretagne fordeling, kan de statslige told-  

 og  

 skattemyndigheder pålægge virksomheden at føre et særskilt sektorregnskab for  

 den afgiftspligtige del af virksomheden. Retten finder, at der ved skønnet over  

 lønsumsafgiftsgrundlaget kan tages udgangspunkt i en omsætningsfordeling.
Ud  

 fra en samlet vurdering finder retten det ikke tilstrækkeligt godtgjort, at  

 de  

 ansatte har anvendt 5 minutter pr. time på bowlingaktiviteterne, og 55  

 minutter  

 på aktiviteterne med salg af bowlingudstyr, morskabsautomater og cafeteria.  

 Når  

 henses til den omsætning, der i den pågældende periode har været i  

 cafeteriet,  

 til antallet af bowlingbaner og til det gennemsnitlige antal ansatte over  

 perioden, finder retten ikke grundlag for at tilsidesætte det af regionen  

 udøvede skøn over lønsumsafgiftsgrundlaget.
 Den påklagede afgørelse stadfæstes således.
