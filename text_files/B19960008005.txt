§ 1 I Bygge- og Boligstyrelsens bekendtgørelse nr. 1211 af 30. december 1993  

 om etablering og drift af kollektive bofællesskaber som ændret ved Bygge- og  

 Boligstyrelsens bekendtgørelser nr. 47 af 21. januar 1994, nr. 140 af 25.  

 februar 1994 og nr. 918 af 10. november 1994 om ændring af bekendtgørelse om  

 støttet byggeri og bekendtgørelse om etablering og drift af kollektive  

 bofællesskaber foretages følgende ændringer:
 Bilag 1, Byggesagshonorar og bestyrelsesudgifter, affattes som bilag til  

 denne bekendtgørelse.
§ 2 Bekendtgørelsen træder i kraft den 1. marts 1996 og har virkning for  

 tilsagn, der meddeles den 1. marts 1996 eller senere.
Bygge- og Boligstyrelsen, den 15.  

 februar 1996 Rud Werborg / Vibeke Køie »Bilag 1 Byggesagshonorar og bestyrelsesudgifter Byggesagshonorar og bestyrelsesudgifter må ikke overstige et beløb  

 udregnet på grundlag af den godkendte anskaffelsessum excl.  

 byggesagshonorar og bestyrelsesudgifter og incl. moms.
 Beregningen fremsendes med bygherrens ansøgning om godkendelse af  

 anskaffelsessummen inden byggeriets påbegyndelse (skema B), og kan  

højst godkendes med beløb på grundlag af nedenstående skala.
 De godkendte beløb kan ikke senere forhøjes ved byggeriets afslutning.
Der kan tillægges moms til byggesagshonoraret, såfremt modtageren af  

 beløbet er momsregistreret.
Udgifter til berigtigelse af overdragelsen af den  

 ejendom, der indgår i byggesagen, skal afholdes af det for byggesagen  

 gældende byggesagshonorar.
 Ved helt ekstraordinært komplicerede ejendomsoverdragelser kan  

 kommunalbestyrelsen godkende, at ekstraudgifter udover sædvanligt honorar for  

 berigtigelsen afholdes udenfor byggesagshonoraret.«.
