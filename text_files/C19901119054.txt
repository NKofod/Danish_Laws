 Efter bekendtgørelsens § 6, stk 1, kan fri proces ikke meddeles, hvis  

 omkostningerne ved sagen skønnes at blive uvæsentlige i forhold til  

 ansøgerens indtægtsgrundlag opgjort efter bekendtgørelsens § 2, stk. 1.
 Der er som bekendt ikke fastsat nærmere regler eller vejledende  

 retningslinier for denne bestemmelses anvendelsesområde.
 Civilretsdirektoratet kan oplyse, at man i de seneste sager, hvor  

 spørgsmålet om anvendelse af § 6, stk. 1 har været aktuelt, som udgangspunkt  

 har meddelt »bagatelafslag«, såfremt sagsgenstanden ikke har  

 oversteget 7.500 kr.
 Baggrunden for denne relativt høje beløbsgrænse er, at det vejledende  

 proceduresalær i sager med en sagsgenstand indtil 7.500 kr. udgør det samme  

 beløb (2.500 kr.). Civilretsdirektoratet har dog som udgangspunkt ikke  

 meddelt »bagatelafslag«, hvis indkomstgrundlaget opgjort på  

 sædvanlig vis efter §§ 2 og 3 for enlige har været 100.000 kr. eller mindre,  

 og for ægtefæller eller samlevende 125.000 kr. eller mindre.
 Det tilføjes, at der ved afgørelser om fri proces i medfør af § 6, stk. 1,  

 på sædvanlig vis må foretages et konkret skøn over samtlige omstændigheder i  

 den enkelte sag.
 P.M.V.
