 Dette er hæfte nr. 17 i en serie på 28 om reglerne for fagene i gymnasiet.  

 Det indeholder de bestemmelser om kemi, som er fastsat i §18 i bekendtgørelse  

 af 4. november 1987 om fagene i gymnasiet og i § 1 i bekendtgørelse om  

 ændring af bekendtgørelse om fagene m.v. i gymnasiet af 21. marts 1988 (* 1).  

 Desuden indeholder hæftet de vejledende retningslinier for faget (* 2).
Vejledende retningslinier Kemi Generel del Indledning Kemi er et eksperimentelt (empirisk) naturvidenskabeligt fag, der på en  

 lang række områder griber ind i vores hverdag.
Uden for skolen er kemi  

 hovedsageligt et praktisk og teknisk fag, hvorimod sigtet på  

 forskningsinstitutioner i højere grad er af erkendelsesmæssig art.
I  

 gymnasiet behandles såvel kemiens historie, begreber, lovmæssigheder  

 og arbejdsmetoder som dens praktiske anvendelser.
 Viden om stoffer og deres kemiske reaktioner er baseret på meget  

 omfattende eksperimentelle erfaringer, hvilket afspejles i kemiundervisningen  

 ved en vekslen mellem laboratoriearbejde (elev- og  

 demonstrationseksperimenter) og teoretisk arbejde.
Undervisningen skal - på samtlige niveauer - tilrettelægges med henblik på  

 relevant stofkendskab og vægtning af almene principper og begreber.
I  

 forbindelse med praktisk kemisk arbejde skal kemiens betydning i dagligdagen  

 understreges.
Dette kan ske ved at udvælge relevante emnekredse, der udnytter  

 og udbygger elevernes erfaringer og skaber mulighed for en sammenhængende  

 forståelse.
 Ud over en række centrale stofområder omfatter undervisningen valgfrit  

 stof, hvorunder det i særlig grad er muligt at inddrage aktuelle kemiske  

 emner.
 Formålet med undervisningen:
 Det overordnede formål med undervisningen er, at eleverne opnår indsigt i  

 kemiens arbejdsformer, begreber og lovmæssigheder, og at eleverne forstår  

 kemiske forskningsresultaters betydning for det enkelte menneske, den  

 tekniske udvikling (herunder kemisk industri) og for samfundet.
 Undervisningen sigter mod, at eleverne bliver i stand til at kunne  

 formulere deres kemiske viden, anvende den i nye sammenhænge samt at kunne  

 søge naturvidenskabelig information.
 Desuden er det hensigten, at eleverne skal opleve kemi som et fag, der på  

 kvantitativt eksperimentelt grundlag søger og frembringer ny viden om  

 stoffers opbygning og egenskaber.
På obligatorisk niveau skal de almentdannende sider af faget vægtes  

 kraftigt i forhold til det videnskabsorienterede indhold.
Undervisningen skal  

 dels give en afrundet fremstilling af kemiens simple grundbegreber og  

 arbejdsmetoder, dels introducere emneområder, der viderebehandles på mellem-  

 og højt niveau.
For mellemniveau og højt niveau skal progressionen i formålsbeskrivelserne  

 udmøntes såvel i vægtningen af undervisningens almentdannende og  

 videnskabsorienterede indhold som i fagets arbejdsmetoder og metodik.
Ud over  

 den dyberegående teoretiske og eksperimentelle undervisning skal eleverne  

 kvalificeres til at kunne arbejde videre inden for områder, hvor  

 naturvidenskabelige arbejdsmetoder anvendes.
 Arbejdsformer:
Gymnasiets kemiundervisning tager udgangspunkt i folkeskolens fysik/kemi  

 undervisning.
I gymnasieforløbet - herunder de særskilte niveauer - skal der  

 tilstræbes progression både med hensyn til det teoretiske og eksperimentelle  

 arbejde.
Fortegnelsen over de centrale stofområder inden for hvert niveau angiver  

 ikke en rækkefølge, hvori stoffet skal behandles.
Der er således (inden for  

 listens rammer) frihed til at tilrettelægge undervisningen med hensyn til  

 tidsmæssig placering af stofområderne, undervisningsmetoder og arbejdsformer.
Undervisningen skal (især på obligatorisk niveau) tage udgangspunkt i  

 elevernes hverdag og konkrete erfaringer, og emneområderne skal vælges så de  

 i lige grad tilgodeser piger og drenges interesseområder.
Desuden skal man  

 ved valg af arbejdsformer sørge for at de praktiske og kreative evner hos  

 såvel piger som drenge bliver tilgodeset.
I begyndelsen af 1. g skal eleverne gøres bekendt med hensigtsmæssige  

 arbejdsvaner i faget kemi.
Dette indebærer, at faglæreren vejleder i,  

 hvorledes der arbejdes aktivt med faget såvel i undervisningen som ved  

 hjemmeforberedelsen.
 Det eksperimentelle arbejde skal så vidt det overhovedet er muligt  

 integreres med de teoretiske problemstillinger.
 For at opfylde formålet med undervisningen skal der, hvor det er muligt,  

 finde en kvantitativ behandling sted inden for de forskellige stofområder  

 såvel i den teoretiske som den eksperimentelle undervisning.
Anvendelse af modelforestillinger er meget udbredt i kemien.
Ved  

 teoridannelse inden for en bestemt modelforestilling skal modellens  

 begrænsninger fremstå klart for eleverne.
Brug af den matematiske viden, som eleverne gradvist tilegner sig, skal  

 ske ved koordinering med matematikundervisningen.
Tilsvarende koordinering  

 med fysik og samarbejde med andre fag omtales i afsnittet »Tværfagligt  

 arbejde«.
Besøg på kemiske og kemisk beslægtede virksomheder og institutioner,  

 anvendelse af gæstelærere samt andre former for kontakt med arbejdslivet kan  

 indgå i undervisningen bl.a. for at skabe sammenhæng mellem fagets teori og  

 praktiske anvendelse.
På højt niveau skal kontakt med arbejdslivet  

 normalt arrangeres således, at eleverne får mulighed for at stifte  

 bekendtskab med avanceret laboratorieudstyr (jvf. bekendtgørelsens formål med  

 undervisningen på højt niveau).
 Undervisningsmaterialer:
 Ud over egentlige lærebøger beregnet til det gymnasiale niveau (grundbøger  

 eller emnebøger) er det vigtigt, at eleverne får lejlighed til at udnytte  

 andre informationskilder med kemisk indhold såsom tabelværker, opslagsværker,  

 tidsskrifter og anden faglitteratur.
 Avisartikler eller artikler fra ikke-faglitteratur, der omhandler et emne  

 med kemisk indhold kan i begrænset omfang anvendes som oplæg til et  

 undervisningsforløb om anvendt kemi.
 I forbindelse med miljøundervisning er det naturligt at stifte bekendtskab  

 med publikationer fra relevante institutioner, og ved virksomhedsbesøg vil  

 der være mulighed for at sammenholde og kommentere beskrivelser af f.eks.  

 fremstillingsmetoder, styring af processer, analysemetoder, miljøkemiske  

 aspekter mv.
 Fremmedsproget litteratur kan inddrages, og for elever med kemi-  

 undervisning på højt niveau er det ønskeligt, at de stifter  

 bekendtskab med såvel teoretiske emner som eksperimentallitteratur på  

 fremmedsprog.
 Ud over trykte materialer kan edb-programmer, film, videofilm og andre  

 AV-hjælpemidler omhandlende kemiske emner inddrages i undervisningen.
 Generelt skal der i den daglige undervisning så vidt muligt benyttes  

 tabel- og opslagsværker, når det er relevant for behandlingen af det  

 pågældende emne eller stofområde.
 Det eksperimentelle arbejde:
 Eksperimenter indtager en meget central plads i undervisningen.
De overordnede mål er - at stimulere elevernes iagttagelsesevne - at stimulere elevernes evne til at omsætte konkrete iagttagelser til  

 abstrakte kemiske modelforestillinger - at appellere til elevernes kreativitet og selvstændige tankevirksomhed  

 ved planlægning og udførelse af hypotesetests.
 Det eksperimentelle arbejde omfatter eleveksperimenter og  

 demonstrationsforsøg.
Med udgangspunkt i elevernes laboratoriefærdigheder fra folkeskolen  

 indledes eleveksperimenter på obligatorisk niveau med enkle forsøg beskrevet  

 i kortfattede forskrifter, idet man sigter mod at give dem gode  

 laboratorievaner.
Herved lærer eleverne at håndtere laboratorieudstyr, udføre  

 reproducerbare og nøjagtige målinger samt at færdes med omtanke i  

 laboratoriet.
Der gøres opmærksom på laboratoriesikkerhed, mærkning af og  

 omgang med kemikalier.
Ved valg af eksperimenter skal der tilstræbes et indhold, som uddyber og  

 perspektiverer teoretiske problemstillinger.
Endvidere skal der så vidt  

 muligt være en progression i det eksperimentelle arbejde i takt med den  

 øvrige undervisning.
På mellemniveau og  højt  niveau skal der  

 skabes mulighed for eksperimenter af mere selvstændig karakter, eksempelvis  

 større synteser og analyser.
 På højt niveau skal der indgå et eksperimentelt forløb af længere  

 varighed, hvor eleverne overlades til en mere selvstændig arbejdsgang, og  

 hvor de selv tilvejebringer forskrifter, ofte ved at søge i udenlandsk  

 lærebogsmateriale eller faglitteratur.
 På højt niveau skal eleverne stifte bekendtskab med mere avanceret  

 (professionelt) laboratorieudstyr, evt. gennem besøg på laboratorier uden for  

 skolen.
I forbindelse med det eksperimentelle arbejde fører eleverne  

 laboratoriejournal.
Laboratoriejournaler danner grundlag for udfærdigelse af  

 rapporter.
 I forbindelse med det kvantitative aspekt af det eksperimentelle arbejde  

 skal der lægges vægt på et eksperiments reproducerbarhed, resultatvurdering  

 og måleusikkerhed.
 Udfærdigelse af rapporter omtales i afsnittet »Rapporter«.
 Laboratoriesikkerhed:
 Sikkerhedsforhold er af lige så stor vigtighed i det daglige arbejde som  

 et hvilket som helst andet spørgsmål.
 Ansvarsbevidsthed over for sikkerhedsspørgsmål opnås gennem oplæring,  

 træning, anvendelse af ordentligt udstyr og ved overholdelse af gældende  

 sikkerhedsregler.
Det er skolens (og lærerens) pligt, at der stilles sikkerhedsmæssigt  

 forsvarlige faciliteter til rådighed, og det er lærerens ansvar, at eleverne  

 bliver orienteret forsvarligt om risikomomenter og sikkerhedsforanstaltninger  

 i forbindelse med alle eksperimentelle aktiviteter.
Der tænkes her både på  

 den personlige sikkerhed og på sikkerhedsforanstaltninger, som skal tages af  

 hensyn til andre personer og det omgivende miljø.
 Det er ønskeligt, hvis eleverne gennem undervisningen opnår en sådan  

 bevidsthed om sikkerhed og sikkerhedsforanstaltninger, at de både i og uden  

 for skolen altid er opmærksomme på disse aspekter og ved, hvor man i givet  

 fald kan søge eller indhente relevante oplysninger.
 Rapporter:
Over samtlige eleveksperimenter og større demonstrationsforsøg fører  

 eleverne en laboratoriejournal.
Laboratoriejournalen indeholder  

 præcise notater, nedskrevne måleresultater i overskuelige skemaer m.v. i  

 tilknytning til udførelsen af det eksperimentelle arbejde.  

 Laboratoriejournalen er et vigtigt element i opøvelsen af hensigtsmæssige  

 laboratorievaner hos eleverne.
 Laboratoriejournalen føres i timerne på skolen - ved praktikophold  

 hovedsagelig på det pågældende arbejdssted - og danner grundlaget for  

 udarbejdelse af en rapport, der skal sikre eleverne et tilstrækkeligt udbytte  

 af undervisningen.
De krav der stilles til en rapport skal nøje afvejes i forhold til  

 eksperimentets karakter og placering i gymnasieforløbet.
Dog skal der i  

 enhver rapport indgå en problemformulering (eventuelt i form af en kortfattet  

 formålsbeskrivelse), en dokumentation og en konklusion, der giver svar på  

 spørgsmål stillet i problemformuleringen.
I forbindelse med simple eksperimenter, hvor kravene til og mulighederne  

 for efterbehandling er beskedne, kan dokumentationen i rapporten indskrænke  

 sig til at omfatte apparatur- og opstillingsskitse, skematisk opstilling af  

 registrerede eller målte størrelser efterfulgt af enkle beregninger, tegning  

 af graf, hvoraf det klart fremgår, hvad kurven illustrerer samt evt.  

 opskrivning af reaktionsskemaer.
Resultaterne sammenfattes i en konklusion.
Ved mere omfattende eksperimenter eller serier af mindre forsøg er der  

 mulighed for at opøve elever i selvstændigt at redegøre for en eksperimentel  

 undersøgelse (f.eks syntese af et stof og efterfølgende analyser) i skriftlig  

 form.
I sådanne tilfælde indeholder rapporten en redegørelse for  

 eksperimentets eller forsøgsseriens udførelse, strukturering af de indsamlede  

 observationer og data samt matematisk behandling af målte størrelser -  

 rapportens dokumentation.
Ofte indeholder rapportens problemformulering et  

 resume af de teoretiske forudsætninger for eksperimentet eller forsøgsserien.  

 Konklusionen indeholder en vurdering af forsøgsresultatet med henblik på  

 præcision, reproducerbarhed og overensstemmelse med faglitteraturen.
Også  

 risiko- og sikkerhedsmæssige aspekter kan indgå i vurderingen af  

 eksperimentet.
 Hvor det falder naturligt, skal eleverne så vidt muligt omtale risiko- og  

 sikkerhedsforhold samt eventuelle miljøaspekter ved det udførte eksperiment.
 Forskrift til udførelse af eksperimentet kan vedlægges rapporten som  

 bilag, men erstatter ikke bestemte dele af rapporten.
Rapporter udformes enten som individuelle rapporter eller som  

 grupperapporter.
Individuelle rapporter udarbejdes uden for normal  

 undervisningstid som en del af elevens hjemmearbejde.
Grupperapporter  

 udarbejdes enten på skolen (ved korterevarende eksperimentelt arbejde) eller  

 hovedsageligt som en del af elevens hjemmearbejde (ved længerevarende  

 eksperimentelt arbejde).
 Hver elev udarbejder en personlig rapport.
 Træning i eksperimentelt arbejde og udarbejdelse af rapporter giver  

 eleverne et særdeles godt grundlag for at gå i kast med den større skriftlige  

 opgave i 3. g.
 Opgaveregning:
Det kvantitative aspekt af kemiske reaktioner og modelforestillinger er af  

 grundlæggende betydning.
For dels at fremme forståelsen af kemiske  

 lovmæssigheder og dels at støtte begrebsdannelsen skal eleverne løse  

 teoretiske opgaver i tilknytning til det behandlede stofområde.
Endvidere  

 opøves elevernes færdighed i selvstændigt at behandle kemiske  

 problemstillinger.
 Opgaveregning finder sted dels i undervisningstimerne dels som  

 hjemmearbejde i forbindelse med forberedelse eller efterbehandling af et  

 emneområde.
På obligatorisk niveau og mellemniveau løser eleverne  

 opgaver i direkte tilknytning til det behandlede stof, og denne type opgaver  

 kan være en del af det anvendte undervisningsmateriale.
Opgaverne er af såvel  

 numerisk som af rent teoretisk art - gerne med relation til hverdagen.
På højt niveau skal eleverne løse og aflevere skriftlige  

 hjemmeopgaver.
I starten stilles opgaverne normalt i tilknytning til det  

 behandlede stof, men efterhånden vil de også omfatte andre tidligere  

 behandlede områder.
I takt med den øvrige kemiundervisning vil der således  

 ske en progression i de stillede opgaver, der sidst i det toårige forløb får  

 en tværgående karakter.
Opgaverne skal stimulere elevernes lyst og evne til at erkende, formulere  

 og løse kemiske problemstillinger.
Eksempelvis kan opgaverne tage  

 udgangspunkt i et sæt måledata eller en autentisk tekst med kemisk indhold,  

 som eleverne skal forholde sig analytisk til.
I forbindelse med opgaveløsning skal eleverne lære at beherske det kemiske  

 tegnsprog og brugen af størrelsesligninger.
I opgaveløsningen indgår  

 endvidere en vurdering af antallet af betydende cifre.
Opgavebesvarelser  

 ledsages af figurer og en kortfattet tekst, hvoraf elevens tankegang klart  

 fremgår.
 Ved løsning af de skriftlige opgaver skal eleverne vænnes til at arbejde  

 med tabelværker og de til eksamen tilladte hjælpemidler.
 Tværfagligt arbejde:
Den viden, som eleverne tilegner sig i kemi, kan anvendes i bl.a. fagene  

 fysik, biologi og samfundsfag.
Med hensyn til fysik vil det være oplagt at  

 koordinere behandlingen af energibegrebet, simple love for gasser samt  

 atomers opbygning samt deres spektre.
Med biologi kan der samarbejdes på  

 miljøområdet, med samfundsfag ligger emner som ressourceudnyttelse og  

 lovgivning om arbejdsmiljø lige for.
 I forbindelse med ekskursioner og studierejser kan kemi indgå i  

 tværfagligt samarbejde med f.eks. historie, geografi, samfundsfag m.fl.
 Som omtalt under afsnittet »Arbejdsformer« skal brugen af  

 talbehandling, grafisk repræsentation, ligefrem og omvendt proportionalitet  

 mv. samt benyttelse af lommeregner koordineres med matematikundervisningen.
Med hensyn til betegnelser og enheder benyttes SI-enheder for fysisk-  

 kemiske størrelser, idet Edb:
 Edb skal inddrages i undervisningen som led i den fagintegrerede del af  

 den fælles edb-undervisning.
 Det kan ske ved udnyttelse af datamaskinerne ved datafangst gennem  

 tilslutning af måleudstyr (gaschromatograf, ledningsevnemåler, PSA på  

 tungmetaller mv.), ved processtyring (autotitrering), ved søgning i eksterne  

 databaser og som skrive- og regnetekniske hjælpemidler.
 Endvidere kan simulations- og indlæringsprogrammer inddrages i det omfang  

 det letter forståelsen for de emner, som behandles.
 Brug af regneark, tekstbehandling mv. koordineres med de øvrige fag på  

 skolen.
 Udadrettede aktiviteter:
I den daglige undervisning understreges, at kemi er en del af vores  

 hverdag.
Det er derfor vigtigt, at der skabes kontakter til institutioner og  

 virksomheder, så der kan etableres et samspil mellem undervisningen på skolen  

 og fagets professionelle anvendelser.
Herigennem kan sammenhængen mellem  

 kemiens teoretiske og eksperimentelle aspekter styrkes.
Ved besøg på en kemisk eller kemisk beslægtet virksomhed, et laboratorium  

 eller en institution kan eleverne få kendskab til produktionsforløb,  

 analysemetoder mv. samt til anvendelse af moderne apparatur og udstyr.
Et  

 besøg kan tjene til at belyse et emne eller en problemstilling fra  

 forskellige synsvinkler.
I forbindelse hermed kan man inddrage gæstelærere  

 ved introduktion til den udadrettede aktivitet eller ved efterbehandlingen af  

 opholdet.
 I forbindelse med ekskursioner - ofte sammen med andre fag - kan eleverne  

 udføre eksperimentelt arbejde (f.eks. analyser) og indsamle data, der  

 efterbehandles i den øvrige undervisning.
 Besøg på en kemisk eller kemisk beslægtet virksomhed kan også koordineres  

 med studierejser, hvor eleverne evt. forud for rejsen behandler  

 fremmedsprogede tekster med relevant kemisk indhold.
 Specielt ved udfærdigelsen af den større skriftlige opgave i 3. g i kemi  

 kan der skabes sammenhæng mellem praktisk laboratoriearbejde og elevens  

 teoretiske viden.
 Den større skriftlige opgave i 3. g:
 Kemis eksperimentelle karakter samt umiddelbare tilknytning til elevernes  

 hverdag og arbejdslivet indebærer nogle særligt gode muligheder for at stille  

 større skriftlige opgaver i 3.g; opgaver, der appellerer til kreativitet og  

 selvstændighed.
 Formålet med den større skriftlige opgave i kemi er at give eleverne  

 mulighed for selvstændig fordybelse, strukturering og bearbejdelse af et  

 udvalgt kemisk emneområde, at demonstrere deres evne til at vurdere  

 information og resultater og at kunne udtrykke sig skriftligt herom.
 Den større skriftlige opgave har normalt et overvejende eksperimentelt  

 indhold, da den eksperimentelle arbejdsform er et særkende for kemien, som  

 giver specielt gode muligheder for konkret stillingtagen til  

 problemstillinger.
 Opgavens formulering skal være præcis og samtidig indeholde mulighed for,  

 at eleven kan udfolde selvstændighed og fantasi.
Hvis eleven har valgt et emneområde af tværfaglig karakter, typisk med  

 relation til fagene fysik, biologi, geografi og samfundsfag, skal områdets  

 kemiske aspekter tydeliggøres i opgaveformuleringen, således at eleven ikke  

 er i tvivl om opgavens krav til kemisk fagligt indhold.
Den endelige opgave  

 formuleres af læreren og må ikke være kendt af eleven på forhånd.
Det eksperimentelle arbejde kan foregå i skolens laboratorier, men det  

 tilstræbes at lade eleverne løse opgaven på et kemisk laboratorium uden for  

 skolen under anvendelse af professionelt udstyr.
Hvis elev og lærer i  

 fællesskab beslutter, at det eksperimentelle arbejde kan udføres uden for  

 skolen, skal læreren ved udvælgelsen af en virksomhed eller institution sikre  

 sig, at der kan udføres de for opgaven relevante kemiske eksperimenter under  

 passende vejledning.
I forberedelsesfasen fremskaffes faglitteratur mv. fra biblioteker og fra  

 arbejdsstedet, således at det teoretiske grundlag har kunnet diskuteres forud  

 for udleveringen af den endelige opgaveformulering.
I forbindelse hermed er  

 det hensigtsmæssigt, at eleven afleverer en skriftlig oversigt over den  

 indsamlede faglitteratur mv. og en kort redegørelse for de tanker den  

 pågældende har gjort sig om afgrænsning, strukturering og praktisk  

 tilrettelæggelse af det forestående arbejde.
Herved sikres mulighed for en  

 effektiv udnyttelse af læreren som vejleder.
Baggrundsmaterialet skal være  

 nyt for eleven, men kan have tilknytning til allerede behandlede emner.
Det  

 eksperimentelle arbejde skal forberedes, således at eleven har stiftet  

 bekendtskab med det nødvendige apparatur og at evt. specielle kemikalier er  

 fremskaffet.
 Det eksperimentelle arbejde afvikles normalt inden for 3 dage, så eleverne  

 sikres tid til den kvantitative efterbehandling af forsøgsresultaterne og til  

 besvarelse af den stillede opgave.
Opgavebesvarelsens omfang er 10-15 maskinskrevne A4-sider, hvortil kan  

 lægges diverse bilag og apparaturvejledninger.
Opgaven er individuel, men  

 flere elever kan arbejde inden for samme område.
 Hvis skolens laboratorium er arbejdsstedet, skal laboratoriet i videst  

 muligt omfang være til rådighed for eleven i laboratoriefasen inden for  

 normal arbejdstid.
 Af sikkerhedshensyn skal der være en lærer (primært faglæreren) til stede  

 i det pågældende undervisningsafsnit, når eleven arbejder i laboratoriet.
 Opgavebesvarelsen bedømmes på baggrund af en helhedsvurdering af læreren  

 og censor.
Ved evalueringen skal der lægges vægt på strukturering og præsentation af  

 opgaven og de opnåede resultater, forsøgets reproducerbarhed samt elevens  

 evne til selvstændigt at vurdere resultater og drage konklusioner.
Er opgaven  

 udelukkende af teoretisk karakter, skal der ved evalueringen lægges vægt på  

 strukturering og præsentation af opgaven, karakteristik og vurdering af  

 benyttede abstrakte modeller (forudsætninger, forudsigelser, anvendelser og  

 begrænsninger) samt elevens evne til selvstændigt at kunne drage  

 konklusioner.
 Det forudsættes, at eleven formulerer sig i et rimeligt klart sprog,  

 ligesom standarden af indholdsfortegnelse, litteraturhenvisninger mv. skal  

 være tilfredsstillende.
Niveauspecifik del Matematisk linie.
 Obligatorisk niveau:
Præsentation af grundstofternes periodesystem samt behandling af nogle  

 relevante grundstoffer og deres kemiske forbindelser Med udgangspunkt i elevernes kendskab til det kemiske tegnsprog, atomers  

 opbygning og en række stoffers reaktioner behandles nogle relevante kemiske  

 forbindelser, idet deres egenskaber sættes i relation til de indgående  

 atomers placering i grundstoffers periodesystem.
 Systematisk navngivning indføres.
 Præcisering af begreberne atomer, ioner og molekyler samt metaller og  

 ikke-metaller indgår i behandlingen.
Stoffers opbygning, struktur og tilstandsformer Modelforestillinger om faste stoffers opbygning og struktur (metal-, ion-  

 og molekylegitter) samt overgange mellem tilstandsformerne fast stof, væske  

 og gas behandles, herunder de dertil hørende energiomsætninger.
 Modelforestillinger om tilstandsformernes væske og gas omtales  

 kvalitativt.
 Der skal gives eksempler på homogene og heterogene blandinger kendt fra  

 hverdagen.
Kemiske mængdeberegninger, energiomsætninger og grundlæggende  

 reaktionstyper Begrebet (kemisk) stofmængde med SI-enheden mol indføres.  

 Proportionaliteterne mellem masse ( m ) og stofmængde ( n )  

 samt mellem antal partikler ( N ) og stofmængde ( n )  

 gennemgås, og begreberne atommasse, molekylemasse, formelmasse og molar masse  

 behandles.
 For gasser omtales tilstandsligningen for ideale gasser med særligt  

 henblik på proportionalitet mellem volumen ( V ) og stofmængde (  

n ) ved stuetemperatur og standardtryk.
 Mængdeberegninger ud fra reaktionsskemaer behandles.
 Af koncentrationsmål behandles mol/L og masseprocent (vægtprocent) som de  

 to vigtigste, endvidere omtales volumenprocent, ppm (parts per million) og  

 mg/m3.
 Med udgangspunkt i elevernes hverdag (surhedsgrad i levnedsmidler og  

 legemsvæsker, sur regn, korrosion, »hårdt« vand, fjernelse af kalk  

 mv.) behandles følgende typer af reaktioner:
 Syre-basereaktioner (protolyse).
Brønsteds syre-base begreb indføres med særligt henblik på stærke syrers  

 og basers protolyse i vand.
I behandlingen indgår begreberne sur, neutral og  

 basisk opløsning.
Surhedsgraden indføres og pH-begrebet illustreres ved brug af lommeregner  

 og pH-meter.
Teoretiske beregninger udføres for stærke syrer og baser i  

 vandig opløsning.
 Redoxreaktioner.
Begreberne oxidation, reduktion og redoxreaktion indføres.
Afstemning af  

 reaktionsskemaer ved brug af oxidationstal indøves med henblik på praktiske  

 anvendelser.
 Fældnings- og opløselighedsreaktioner, kompleksdannelsesreaktioner.
Fældnings- og opløselighedsreaktioner omtales, og der gives eksempler på  

 kompleksdannelsesreaktioner.
Eksempler fra uorganisk stofidentifikation kan  

 være velegnet hertil.
Begreberne exoterm og endoterm reaktion belyses og sættes i relation til  

 enheden kJ/mol.
På grundlag af tabelopslag beregnes, entalpitilvæksten ved  

 standardtilstanden  for enkle exo- og endoterme  

 reaktioner.
 At ikke alle reaktioner forløber fuldstændigt (fra reaktanter til  

 produkter) og betydningen heraf kan omtales.
Organisk kemi, herunder en præsentation af carbonforbindelsernes  

 mangfoldighed Der vælges et område inden for den organiske kemi til belysning af  

 carbonforbindelsernes mangfoldighed - isomeriforhold, deres hyppige forekomst  

 i hverdagen mv.
 Behandlingen omfatter eksempler på systematisk navngivning.
 Det er ønskeligt, at undervisningen i organisk kemi berører nogle af de  

 carbonforbindelser, som gives en uddybende og systematisk behandling på  

 mellemniveau og på højt niveau.
Risiko- og sikkerhedsforhold ved omgang med kemikalier Eleverne informeres om brugsanvisninger, risiko- og sikkerhedssætninger  

 (R- og S-sætninger), forebyggelse af faremomenter ved arbejde i laboratoriet,  

 opsamling af sundhedsskadelige kemikalier efter Risikovejledningens  

 forskrifter samt personbeskyttelse og omgang med kemikalier i al  

 almindelighed.
 I enkelttilfælde skal eleverne selv kunne vurdere om en blanding af  

 stoffer ved et eksperiments afslutning skal opsamles eller kan skylles ud i  

 vasken evt. efter neutralisation.
Valgfrit stof Elever og lærer vælger i fællesskab et emne, der danner udgangspunkt for  

 et selvstændigt undervisningsforløb.
Det valgte emne kan have direkte  

 relation til hverdagen, tilknytning til en aktuel problemstilling af almen  

 interesse eller kan være en faglig uddybning inden for et af kemiens centrale  

 stofområder.
Normalt skal der ved udvælgelsen af det valgfrie stof skabes mulighed for  

 eksperimentelt arbejde.
Evt. kan udadrettede aktiviteter inddrages.
 Matematisk linie.
 Mellemniveau og højt niveau:
Undervisningsvejledningen for kemi på mellemniveau er for visse  

 dele fælles med vejledningen for kemi på højt niveau.
De med (*)  

 markerede tilføjelser eller uddybelser til det enkelte stofområde behandles  

 på højt niveau.
Overskrifter for beslægtede stofområder, men med  

 forskellig ordlyd, er opstillet sideordnet i det følgende: Mellemniveau/Højt  

 niveau.
Molekylers og ioners elektronstrukturer Atomers elektronsystem struktureres og sættes i relation til atomers  

 spektre.
Elektronkonfigurationer sammenholdes med atomernes placering i  

 grundstoffernes periodesystem.
 Bindingstyperne kovalent binding, polær kovalent binding, ionbinding og  

 metalbinding behandles. i tilknytning hertil indføres elektronegativitet, der  

 bl.a. kan bruges til at give eleverne indtryk af den glidende overgang mellem  

 bestemte bindingstyper.
 Kendskabet til stoffers tilstandsform og opløselighedsforhold, herunder  

 polære og ikke-polære stoffers blandbarhed, uddybes, idet van der  

 Waals-kræfter, hydrogenbinding og ion-dipolbinding inddrages.
 Ledningsevne omtales.
* På højt niveau behandles orbitalbegrebet med henblik på  

 molekylstruktur.
Såvel atomorbitaler som molekylorbitaler omtales.
Diagram (a) angiver mulige sammenhænge mellem de nøglebegreber, der er  

 knyttet til bestemte modelforestillinger, og som kan sættes i relation til  

 eksperimentelt arbejde.
Diagrammet kan anvendes i undervisningen til at skabe  

 overblik for såvel lærer som elever.
Stoffers tendens til at reagere med hinanden/Kemiske  

 energiomsætninger* Begrebet stabilitet kan behandles såvel ud fra et mikroskopisk synspunkt  

 som ud fra et makroskopisk synspunkt.
 Med udgangspunkt i atomers elektronegativitet giver nedenstående diagrams  

 højre side eksempel på, hvorledes forskellige energibegreber knyttet til  

 atomer, ioner og molekyler kan danne baggrund for et stabilitetsbegreb  

 baseret på »mikrokosmos«.
+++SKEMA+++ En anden mulighed er at udnytte elevernes erfaringsgrundlag og viden om  

 potentiel energi (fra fysikundervisningen) og derved opbygge  

 stabilitetsbegrebet på termodynamisk grundlag.
I tilknytning hertil kan der  

 gives eksempler på beregning af tilvæksten i Gibbs' energi ved  

 standardtilstanden baseret på relevante tabelopslag.
*På højt niveau skal stabilitetsbegrebet baseres på termodynamisk  

 grundlag, idet tilstandsfunktionerne entalpi, entropi og Gibbs' energi  

 behandles.
I tilknytning til entalpi omtales termodynamikkens 1.  

 hovedsætning.
Begrebet en standardtilstand behandles og betydningen af  

 tilvækst i entalpi, entropi og Gibbs' energi ved en kemisk reaktion belyses.
 Venstre del af diagram (b) illustrerer sammenhængen mellem termodynamiske  

 størrelser og begrebet stabilitet i kem isk betydning.
Kemisk ligevægt Udtrykket for ligevægtsloven indføres.
Ligevægte og forskydning af  

 ligevægt, herunder reaktionsbrøken (massevirkningsbrøken), behandles  

 kvantitativt med hensyn til koncentrationsændringer.
 Ligevægtskonstantens temperaturafhængighed behandles kvalitativt.
+++SKEMA+++ Følgende ligevægtssystemer behandles - syre-baseligevægte, herunder svage syrers og basers protolyse,  

 pufferopløsninger - opløselighedsligevægte med særligt henblik på ionforbindelser - kompleksligevægte, herunder koblede opløseligheds- og kompleksligevægte - redoxligevægte.
 Eksempler på ligevægte af teknisk betydning skal indgå i behandlingen.
 Opgaveregning kan styrke begrebsdannelsen i ligevægtslæren uden at der  

 sigtes mod formel regnefærdighed.
* På højt niveau skal ligevægtsloven baseres på termodynamisk  

 grundlag.
Ligevægtskonstantens temperaturafhængighed behandles kvantitativt.
 I tilknytning til ovennævnte ligevægte behandles amfolytters protolyse,  

 opløselighedsligevægte for gasser opløst i vand (Henrys lov) samt eksempler  

 på koblede ligevægte.
Diagram (c) viser mulige sammenhænge mellem centrale begreber i  

 ligevægtslæren.
Venstre del for højt niveau, højre del for  

 mellemniveau og højt niveau.
Elektrokemi* Galvaniske celler (elementer), herunder cel led iagram, cel lereaktioner,  

 elektroder og elektrodepotentialer (Nernsts ligning) behandles.
 En celles elektromotoriske kraft (EMK) sættes i relation til de indgående  

 elektrodepotentialer, tab i Gibbs' energi samt den strømgivende reaktion.
+++SKEMA+++ Med henblik på eksperimentel bestemmelse af standardelektrodepotentialer  

 omtales standard hydrogen elektroden (SHE) og calomelektrodens opbygning samt  

 evt. andre referenceelektroder.
 Ionkoncentrationens indflydelse på en celles elektromotoriske kraft kan  

 belyses med koncentrationselementer.
 Der skal gives eksempler på galvaniske celler, der har relation til  

 hverdagen (»batterier«).
 Korrosion og korrosionsbeskyttelse af metaller behandles.
 Behandlingen af elektrolyse sker under hensyntagen til tekniske  

 anvendelser.
Kemiske reaktioners hastighed/ Reaktionskinetik* Begrebet reaktionshastighed defineres.
Reaktionshastighedens variation med  

 koncentration og temperatur omtales.
Der gives eksempler på homogen og  

 heterogen katalyse.
 Det anbefales, at kemiske reaktioners hastighed behandles på overvejende  

 eksperimentelt grundlag.
 *På højt niveau uddybes modelforestillinger om reaktioners  

 tidsmæssige forløb (energiprofiler). Hastighedskonstantens  

 temperaturafhængighed (Arrheniusligningen), herunder aktiveringsenergi, samt  

 nulte-, første, pseudoførste- og simpel andenordens reaktionskinetik  

 behandles.
 Gennem eksempler belyses betydningen af reaktionsmekanismer og  

 reaktionsorden.
 Industriel udnyttelse af katalysatorer, herunder enzymer, omtales.
Organisk og uorganisk kemi Organisk kemi.
 Undervisningen er centreret om stofklasser, funktionelle grupper og  

 molekylstruktur med henblik på organiske forbindelsers egenskaber og  

 reaktioner.
 Stofklasserne omfatter carbonhydrider, herunder halogenderivater,  

 alkoholer, phenoler, ethere, aldehyder, ketoner, carboxylsyrer, estre,  

 aminer, aminosyrer, fedtstoffer, carbohydrater, proteiner og syntetiske  

 makromolekyler.
 Antallet af forbindelser må begrænses stærkt, og udvælgelsen af  

 forbindelser skal ske under hensyntagen til teknisk og biologisk vigtige  

 stoffer, deres udbredelse og almene betydning.
Til forklaring af stoffers egenskaber skal der lægges vægt på betydningen  

 af molekylstruktur, herunder de indgående funktionelle grupper samt den  

 rumlige opbygning.
I forbindelse hermed kan f.eks. homologi, mættet/umættet  

 forbindelse, begrebet konjugation mv. inddrages.
 Reaktionstyperne substitution, addition elimination, forbrænding,  

 kondensation og polymerisation behandles.
 Isomeribegrebet spiller en central rolle i den organiske kemi, hvilket  

 belyses gennem omtale af strukturisomeri (kæde-, stillings- og  

 funktionsisomeri) og stereoisomeri (geometrisk og optisk isomeri).
 IUPAC-nomenklatur (navngivning) i dansk version anvendes inden for alle  

 stofklasser for enkle forbindelser.
 Ved behandling af carbohydrater skal hovedvægten lægges på glucose.  

 Fedtstoffer og proteiner behandles kursorisk.
*På højt niveau uddybes substitutions- og additionsreaktioner med  

 reaktionsmekanismer.
Også betydningen af molekylstruktur og molekylers  

 rumlige opbygning for stoffers egenskaber og reaktioner uddybes.
 Uorganisk kemi.
Stofferne hydrogen, oxygen, nitrogen, svovl og halogenerne, samt et udvalg  

 af metaller fra henholdsvis hoved- og sidegrupper i grundstoffernes  

 periodesystem behandles med henblik på - struktur, egenskaber, fremstilling og reaktioner sammenholdt med  

 placeringen i grundstoffernes periodesystem.
 - forekomst (udbredelse), tekniske anvendelser og almen betydning.
Bioorganisk kemi* Bioorganisk kemi omhandler organisk kemiske molekylære beskrivelser og  

 organisk kemiske metoder anvendt på biologiske problemstillinger.
Med kendskab til biologisk aktive mindre molekyler og ioner fra organisk  

 og uorganisk kemi skal mere sammensatte forbindelser (lipider, nukleosider,  

 nukleotider og coenzymer) samt makromolekylerne polysaccharider, proteiner og  

 nukleinsyrer behandles med hensyn til - opbygning og struktur (de indgående monomere, bindingstyper og  

 funktionelle centre) - kemiske egenskaber (syre/base- og redoxegenskaber, opløselighedsforhold  

 og enzymegenskaber) - biologisk funktion (stof- og energitransport, energileverandør,  

 membranstruktur eller nukleinsyrefunktion) Antallet af forbindelser må begrænses stærkt.
Begrebet biologisk funktion  

 behandles kun i det omfang, det er nødvendigt for at det sammen med opbygning  

 og struktur samt kemiske egenskaber danner en helhed.
I forbindelse med carbohydrater gennemgås fotosyntesen og glucoses  

 nedbrydning i organismen, idet der lægges vægt på energiforholdene.
I  

 tilknytning hertil kan der gives eksempler på brugen af Gibbs energi til  

 belysning af biologisk vigtige koblede reaktioner.
Andre energirige  

 forbindelser med deltagelse i metabolismen kan illustreres.
 Den bioorganiske kemi perspektiveres med henblik på bioteknologiens  

 kemiske aspekter.
Miljøkemi Affald fra husholdninger, industrier mv. spildevand, brug (overforbrug) af  

 gødningsstoffer, pesticider kan danne baggrund for diskussion af  

 luftforurening (SOx og NOx), vandforurening (NO-3, PO3-4, olie mv.) og  

 jordforurening (NO-3-reduktion, olie mv.).
 Behandlingen af miljøkemiske emner kan indgå dels som en integreret del af  

 andre centrale stofområder dels som et selvstændigt emneområde.
 For at understrege stofområdets betydning skal mindst eet selvstændigt  

 miljøkemisk emne behandles.
 Et miljøkemisk emne kan tage udgangspunkt i et stofkredsløb eller i en af  

 miljøets faser (vand, jord og luft).
 Lovgivningen på de(t) behandlede miljøområde(r) omtales.
Valgfrit stof Det valgfrie stof, der til rettelægges i samråd med eleverne, skal  

 indeholde mindst et selvstændigt undervisningsforløb.
 Det valgte emne eller de valgte emner skal optage ca. 20 pct. af  

 undervisningstiden.
Det valgfri stof skal tilrettelægges således, at der indgår eksperimentelt  

 arbejde.
Endvidere kan der skabes mulighed for udadrettede aktiviteter.
*På højt niveau optager det valgfrie stof 15 pct. af undervisningstiden  

 over det toårige forløb.
Det valgfrie stof eller dele heraf kan læses såvel i  

 2. som i 3. gymnasieklasse.
Der skal indgå mindst eet selvstændigt  

 eksperimentelt undervisningsforløb af ca. 10 lektioners varighed.
 Sproglig linie.
 Mellemniveau:
Undervisningen på sproglig linie omfatter de samme centrale stofområder  

 som på den matematiske linies mellemniveau, men behandlingen af de enkelte  

 områder sker på et matematisk simplere grundlag og med en mindre teoretisk  

 fordybelse.
De vejledende diagrammer for undervisningen på den matematiske  

 linies mellemniveau er også udarbejdet med henblik på den sproglige linies  

 kemiundervisning.
Ved tilrettelæggelsen af undervisningen skal der tages nøje  

 hensyn til den viden om kemiske principper og arbejdsmetoder, som eleverne  

 har tilegnet sig i naturfag.
 Under hensyntagen til de særlige elevforudsætninger kan undervisningen  

 tilrettelægges på et overvejende eksperimentelt grundlag for så vidt angår  

 både de centrale stofområder og det valgfrie stof.
Eksamen Matematisk linie.
 Obligatorisk niveau:
Eksamensspørgsmålene udformes bredt og skal normalt inddrage  

 eksperimentelt stof.
Et eksamensspørgsmål kan udformes som en kort  

 beskrivelse af et emneområde efterfulgt af en række stikord, der virker  

 vejledende, men ikke bindende for eksaminanden.
 Matematisk og sproglig linie.
 Mellemniveau:
 Eksamensspørgsmålene udformes bredt og skal normalt inddrage rapporter  

 over eleveksperimenter eller andet eksperimentelt stof.
 Et eksamensspørgsmål kan udformes som en kort beskrivelse af et emneområde  

 efterfulgt af en række stikord, der virker vejledende, men ikke bindende for  

 eksaminanden.
 Matematisk linie.
 Højt niveau:
 Den skriftlige prøve.
Ved den skriftlige prøve stilles eet sæt opgaver: Direktoratet fastlægger  

 de områder, inden for hvilke der kan stilles opgaver, og fastsætter omfanget  

 af hjælpemidler Den mundtlige prøve.
Hver eksaminand stilles to spørgsmål, et spørgsmål i eet af de opgivne  

 eleveksperimenter og et spørgsmål i et teoretisk emne inden for det opgivne  

 pensum.
De to spørgsmål skal kombineres således, at de angår to forskellige  

 emner.
Eksamensspørgsmålet i det teoretiske emne skal være udformet bredt og kan  

 i begrænset omfang inddrage eksperimentelt stof.
Spørgsmålet kan udformes som  

 en kort beskrivelse af et emneområde efterfulgt af en række stikord, der  

 virker vejledende, men ikke bindende for eksaminanden.
