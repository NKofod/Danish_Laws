 Til brug ved arbejdsløshedskassernes administration af bekendtgørelsen har  

 arbejdsdirektoratet udarbejdet følgende vejledning:
Til § 1 Formålet med reglerne i § 1 er at sikre de ledige rimelige  

 udfoldelsesmuligheder, men på en sådan måde, at de ledige ikke opnår  

 økonomisk fordel på grund af ledigheden, og på en sådan måde, at de ikke  

 medvirker til at begrænse udbudet af arbejde ved at udføre opgaver, som  

 ellers ville blive udbudt som egentligt lønnet arbejde.
Bag disse regler om fradrag ligger således både et økonomisk og et  

 beskæftigelsesmæssigt hensyn.
Ofte foreligger disse hensyn samtidig, men hver  

 af dem kan i sig selv begrunde en regel om fradrag.
Således ligger  

 beskæftigelseshensynet bag reglen om, at også ulønnet arbejde medfører  

 fradrag.
Arbejde 1. Når der er tale om arbejde, gælder følgende, jfr.  

 bekendtgørelsens § 1, stk. 1.
 Arbejde, der udføres i en ledighedsperiode, medfører fradrag i dagpengene.
 Der skal ske fradrag for enhver form for arbejde - lønarbejde, arbejde som  

 selvstændig erhvervsdrivende, arbejde i ægtefællens virksomhed,  

 forskningsarbejde o.s.v.
 Det er uden betydning, om arbejdet medfører en aktuel eller senere indtægt  

 eller slet ingen indtægt.
 Der skal ske fradrag, uanset om arbejdet foregår inden for eller uden for  

 almindelig arbejdstid, og uanset om det foregår på hverdage eller fridage.
Fritidsaktiviteter 2. Fritidsaktiviteter medfører ikke fradrag.
Det er  

 uden betydning, om aktiviteten finder sted inden for eller uden for  

 almindelig arbejdstid, og om den finder sted på hverdage eller fridage.
Grænsetilfælde 3. I de fleste tilfælde er det ikke vanskeligt at  

 afgøre, om der er tale om arbejde eller om fritidsaktiviteter uden betydning  

 for dagpengene.
Der opstår imidlertid grænsetilfælde, som kan være meget  

 vanskelige at afgøre.
 I det følgende er på baggrund af formålet med reglerne angivet en række  

 momenter, som alene eller sammen kan have betydning for afgørelsen af, om der  

 foreligger et arbejde, der skal medføre fradrag, eller en fritidsaktivitet.  

 Desuden tages der til illustration af reglernes anvendelse stilling til nogle  

 grænseområder, som har givet anledning til tvivl i den senere tid.
Hvis beskæftigelsen medfører indtægt, enten direkte i form af aflønning  

 eller mere indirekte i form af modydelser eller lignende, vil dette være  

 afgørende, således at der skal ske fradrag.
Der er imidlertid ydelser, der  

 ikke i denne sammenhæng betragtes som indtægt.
Dette gælder diæter og lignende vederlag, jfr. bekendtgørelsens § 1, stk.  

 2. Der er her tale om beløb, der indeholder en vis aflønning, men samtidig  

 indeholder dækning af omkostninger ved beskæftigelsen, og hvor de enkelte  

 bestanddele ikke kan gøres op.
F.eks. udbetales i mange foreninger et beløb  

 til formand og kasserer, der måske indeholder en vis vederlæggelse af  

 arbejdet, men først og fremmest skal dække udgifter som f.eks. øget brug af  

 telefon.
Sådanne udbetalinger har ikke betydning for dagpengene, og det samme  

 gælder små beløb eller andre ydelser, der har karakter af en erkendtlighed,  

 f.eks. for en særlig indsats i en idrætsforening eller en humanitær  

 organisation.
Ofte vil sådanne tilfælde være kendelige på, at der ikke er den  

 sammenhæng mellem beløbet og den tid, beskæftigelsen har taget, som er  

 normalt, når der er tale om en egentlig aflønning.
Når der er tvivl om, hvorvidt en beskæftigelse efter sin art kunne blive  

 udbudt som egentligt arbejde, er det af betydning, om der inden for området  

 findes en overenskomst eller anden aftale, eller andre retningslinier for,  

 hvilke opgaver der skal udføres af ansatte lønnede medarbejdere, og hvilke  

 der kan udføres af frivillige.
Findes sådanne retningslinier - f.eks. inden  

 for det sociale område - bør de normalt følges, forudsat at afgørelsen ikke  

 kommer i strid med andre hensyn, herunder at beskæftigelsen skal være  

 ulønnet, jfr. ovenfor.
I visse tilfælde ligger skillelinien mellem arbejde og  

 fritidsbeskæftigelse ikke så meget i beskæftigelsens art, men er afhængig af,  

 hvor ofte og hvor meget den udføres, samt hvilken sammenhæng den indgår i.  

 Dette vil ofte være tilfældet, når det drejer sig om foredrag, artikler,  

 kunstnerisk virksomhed og lignende.
Hvis der ikke sker en aflønning, som i  

 sig selv bevirker, at det er et arbejde, som skal medføre fradrag, vil en  

 beskæftigelse af lille omfang ofte være en fritidsbeskæftigelse, hvorimod et  

 stort omfang ofte vil betyde, at beskæftigelsen går ind i en erhvervsmæssig  

 sammenhæng eventuelt med senere udnyttelse for øje, og derfor må betragtes  

 som arbejde.
Det er i øvrigt væsentligt at se på, om dem ledige selv har indflydelse på  

 beskæftigelsens omfang.
Hvis den ledige selv kan bestemme omfanget - og  

 dermed udvide under ledigheden - vil der ofte være tale om en erhvervsmæssig  

 beskæftigelse med mulighed for særlige indtægter under ledigheden, og der  

 skal i så fald ske fradrag i dagpengene.
Det er ovenfor omtalt, at der skal ske fradrag for arbejde, uanset hvornår  

 det udføres, og at fritidsbeskæftigelse kan udføres både inden for og uden  

 for normal arbejdstid.
Tidspunktet for beskæftigelsen er således uden  

 betydning, når det ligger klart, om der skal ske fradrag eller ej.
Hvis der  

 derimod er tvivl, vil det forhold, at beskæftigelsen kan udføres og normalt  

 udføres uden for normal arbejdstid, tale for, at det er en  

 fritidsbeskæftigelse.
Det er derimod ikke af betydning, hvornår den enkelte  

 ledige faktisk udfører beskæftigelsen.
Særlige områder, der kan volde tvivl Organisations- og foreningsarbejde, som ikke aflønnes, medfører ikke  

 fradrag.
Dette gælder således tillidserhverv, foredragsvirksomhed,  

 udarbejdelse af foreningsblad, PR- og agitationsarbejde, lederhverv i  

 frivilligt ungdoms- og idrætsarbejde m.v.
Hvis imidlertid f.eks.  

 organisationen har en sådan størrelse, eller foreningsbladet har sådan form  

 og indhold, at der er almindeligt at lønne medarbejdere, skal der ske fradrag  

 for sådant arbejde.
 Ledige medlemmer af en organisation, forening eller lignende kan i øvrigt  

 uden fradrag udføre ulønnet arbejde i forbindelse med aktiviteter og  

 arrangementer i foreningen, hvori der deltager såvel ledige som andre  

 medlemmer, og hvor det ledige medlems indsats ikke har et større omfang end  

 andre deltageres.
For så vidt ulønnet socialt arbejde foregår inden for en forening henvises  

 til beskrivelsen ovenfor.
Generelt gælder det, at sådant arbejde ikke  

 medfører fradrag, forudsat at der er tale om beskæftigelse, som ikke kunne  

 udbydes som egentligt lønnet arbejde.
 Ulønnet kunstnerisk arbejde medfører ikke fradrag, hvis der er tale om  

 fritidsbeskæftigelse eller beskæftigelsen indgår som led i en ikke  

 ernvervsmæssig aktivitet (f.eks. at skaffe penge til en humanitær  

 organisation).
 Hvis derimod beskæftigelsen indgår i en sammenhæng, der generelt set har  

 til formål at frembringe økonomisk overskud (f.eks. udgivelsen af en bog, der  

 illustreres uden aflønning), skal der ske fradrag.
Til § 2 I bekendtgørelsens § 2 afgøres, hvornår der skal ske fradrag for udøvelsen  

 af hverv, der enten er borgerlige ombud eller i øvrigt varetages i det  

 offentliges interesse.
 Hovedretningslinien er, at der kun skal ske fradrag, hvis der er en  

 egentlig aflønning forbundet med hvervet.
For medlemmer af kommunalbestyrelser gælder særlige regler.
Efter lov om  

 kommunernes styrelse § 16 kan et kommunalbestyrelsesmedlem vælge, om  

 pågældende vil modtage fast vederlag eller erstatning for tabt  

 arbejdsfortjeneste.
Erstatning for tabt arbejdsfortjeneste dækker også tabte  

 arbejdsløshedsdagpenge.
Valget har virkning for et regnskabsår ad gangen.
 Har et medlem valgt det faste vederlag, sker der fradrag for vederlaget på  

 grundlag af omregningssatsen.
 Vælges erstatning for tabt arbejdsfortjeneste, medfører deltagelse i møder  

 m.v., for hvilke pågældende kan få erstatning for tabt arbejdsfortjeneste,  

 fradrag i dagpengene for et tilsvarende antal timer.
 I det omfang et medlem af hovedstadsrådet kan få erstatning for tabt  

 arbejdsfortjeneste, sker der fradrag efter samme regel.
 Vederlag for medlemskab af Københavns Borgerrepræsentation medfører  

 derimod ikke fradrag, da dette vederlag ikke har karakter af aflønning, men  

 kan sammenlignes med diæter.
Til § 2 og § 3 Om beregning af fradrag for faste vederlag henvises til vejledningen til §  

 8.
Til § 4 Kun arbejde, der udføres i en ledighedsperiode, kan medføre fradrag.
Hvis  

 medlemmet derfor i en ledighedsperiode har en indtægt, der stammer fra  

 arbejde, udført i en periode, hvor medlemmet ikke har fået dagpenge, skal der  

 ikke ske fradrag.
 Hvor vederlag for genudsendelse eller genanvendelse må betragtes som led i  

 den almindelige aflønningsform inden for pågældendes faglige område, kan  

 dette dog medføre fradrag efter de sædvanlige regler.
Der gælder imidlertid en særlig regel for feriepenge.
Dagpenge kan ikke  

 udbetales i de perioder, som disse udbetalinger dækker, idet perioderne kan  

 sidestilles med arbejdsperioder.
 Til § 5 5 tager sigte på løbende udbetalinger fra pensionsordninger, der  

 er led i tidligere ansættelsesforhold, og som delvis er finansieret gennem  

 bidrag fra arbejdsgiveren.
 Reglen finder også anvendelse på den samlede pension i tilfælde, hvor  

 medlemmet i en del af arbejdsperioden selv har betalt hele pensionsbidraget,  

 f.eks. fordi medlemmet i en periode har været selvstændig eller har haft et  

 arbejdsforhold, der ikke indeholdt en pensionsordning.
 Hvis arbejdsgiveren alene på den ansattes vegne har foretaget  

 indbetalingen af den ansattes pensionsbidrag, medfører pensionen ikke  

 fradrag.
Til § 6 I bekendtgørelsens § 6 er opregnet en række indtægter, som ikke medfører  

 fradrag.
Hvis en ledig har en indtægt, som ikke er nævnt i bestemmelsen, må  

 det undersøges, om der er tale om en arbejdsfri indtægt, der kan sidestilles  

 med de nævnte.
Til § 7 For medlemmer, der under ledighed - som selvbygger eller medbygger -  

 deltager i opførelsen af eget hus m.v., gælder den særlige regel, at dagpenge  

 ikke kan udbetales, så længe byggeriet står på under medvirken af den ledige.  

 Den særlige regel skyldes den formueforøgelse, som byggeriet medfører.
1. Som selvbygger betragtes en person, der deltager i  

 byggeriet fra først til sidst.
Et sådant medlem er udelukket fra at oppebære  

 dagpenge fra den dato, på hvilken han efter at have modtaget en  

 byggetilladelse, til kommunens tekniske forvaltning indsender blanketten  

 vedrørende anmeldelse om påbegyndelse af byggeriet, og - som hovedregel - til  

 der fra kommunens tekniske forvaltning foreligger en ibrugtagningstilladelse.
 Udbetaling af dagpenge kan dog godkendes inden en ibrugtagningstilladelse  

 foreligger, såfremt der foreligger anden tilstrækkelig dokumentation for, at  

 selvbyggeren er færdig med sit arbejde.
 For så vidt kommunen ikke straks efter synet af byggeriet har mulighed for  

 omgående at udstede en ibrugtagningstilladelse, fordi man kan påvise  

 eventuelle mindre mangler, er medlemmet dagpengeberettiget fra den dag, synet  

 foregår, hvis det kan dokumenteres, at de pågældende mangler ikke skal  

 udføres af medlemmet selv, men for eksempel af mestre med autorisation.
 2. Som medbygger betragtes en person, som fra et vist  

 tidspunkt under byggeriet selv deltager i arbejdet, og eventuelt ifølge  

 aftale med entreprenøren eller de mestre, som har arbejdet, har forpligtet  

 sig til selv som medbygger at udføre en del af arbejdet.
Betingelsen for at oppebære dagpenge, indtil vedkommende selv påbegynder  

 arbejde, er i et sådant tilfælde, at medlemmet ifølge indgående aftaler kan  

 dokumentere sin andel som medbygger, og at vedkommende ligeledes, forinden  

 han selv går igang med sin del af byggeriet, skriftligt over for kassen kan  

 bevise, at det hidtidige arbejde er udført af andre håndværksmestre.
Dette  

 kan enten ske ved dokumentation fra de pågældende mestre eller ved  

 forevisning af regning fra disse for det udførte arbejde, men der må i alle  

 tilfælde foreligge en tro- og loverklæring fra det pågældende medlem.
 Det afgørende for genoptagelsen af dagpengeudbetalingen er, at den lediges  

 egen medvirken ved byggeriet ophører, og kan således ikke gøres afhængig af,  

 at der foreligger en ibrugtagningstilladelse.
 3. Hvis en selvbygger eller medbygger af en eller  

 anden årsag - det kan for eksempel være økonomi eller sygdom - er tvunget til  

 at indstille byggeriet, kan det pågældende medlem genindtræde i sine  

 rettigheder til dagpenge, hvis medlemmet til kommunen afleverer  

 byggetilladelsen, og kommunen skriftligt bekræfter, at byggeriet ikke på ny  

 kan påbegyndes, før der foreligger ny anmeldelse.
 Midlertidigt ophør med arbejdet på grund af vejrliget, materialemangel  

 eller lignende, medfører ikke, at dagpengeudbetalingen kan genoptages.
 4. Ved mindre ombygninger, som imidlertid af hensyn  

 til arbejdets art, som for eksempel el- eller VVS-arbejde, kræver  

 byggetilladelse, men hvor det pågældende medlems arbejde er af ganske ringe  

 art, kan medlemmet bevare sin dagpengeret mod, at vedkommende påfører  

 dagpengekortet de til arbejdet medgåede timer - uanset om de er løngivende  

 eller ej.
 Hvor der er tale om mindre fornyelser, som ikke kræver byggetilladelse,  

 skal de til arbejdet medgåede timer påføres dagpengekortet.
 Hvor der er tale om almindeligt reparations- og vedligeholdelsesarbejde,  

 som man i et arbejdsforhold normalt kan udføre uden for arbejdstid, kan  

 dagpenge under ledighed bevares.
Til § 8 Som det fremgår af arbejdsdirektoratets cirkulære af 15. november 1974 om  

 nedsættelse af dagpengene for et medlem, der opnår arbejde af kortere  

 varighed, er det hovedreglen, at udført arbejde i en ledighedsperiode  

 medfører fradrag i forhold til den medgåede tid til arbejdets udførelse.
 Den medgåede tid skal derfor anføres på dagpengekortet på det tidspunkt,  

 hvor arbejdet udføres.
I visse tilfælde, f.eks. ved undervisningsvirksomhed, er der i  

 timebetalingen indregnet vederlag for forberedelse.
En sådan forberedelsestid  

 medfører fradrag på samme måde som den egentlige undervisningstid.
 Har arbejdet en sådan karakter, at den medgåede tid ikke eller kun  

 vanskeligt lader sig kontrollere, sker fradraget dog efter forholdet mellem  

 indtægtens størrelse og den gældende omregningssats.
 Dette gælder således for honorarer for visse tjenesteydelser, f.eks.  

 oversættelsesarbejde, rådgivningsvirksomhed og lignende.
 Indtægten omsættes i disse tilfælde til timer efter følgende formel:
 Såfremt der med indtægtens opnåelse har været forbundet  dokumenteret  

 nødvendige udgifter,  der godkendes som fradragsberettigede af  

 skattemyndighederne, foretages fradrag af disse, således at kun medlemmets  

netto indtægt påvirker dagpengeberegningen.
 Beregningen af fradrag for vederlag i forbindelse med hverv i det  

 offentliges interesse, jfr. bekendtgørelsens § 2, for vederlag i forbindelse  

 med hverv som medlem af bestyrelse i aktieselskaber, pengeinstitutter m.v.,  

 jfr. § 3, og for pensionsindtægter, jfr. § 5, sker ved omsætning af indtægten  

 til timer efter foranstående formel.
 Faste vederlag og pensionsindtægter omregnes før timeberegningen til en  

 gennemsmitlig ugentlig indtægt.
Til § 10 I § 10 er nævnt cirkulærer, som bortfalder ved bekendtgørelsens  

 udstedelse, enten fordi de ikke længere er gældende (nr.
AK. 129/70, afsnit  

 II og nr.
AK. 65/77), eller fordi deres indhold er dækket af bekendtgørelsen  

 (nr.
AK. 59/72, nr.
AK. 14/78 og nr.
AK. 37/79).
To cirkulærer nr.
AK. 131/78 og nr.
AK. 79/79 er under overvejelse i  

 arbejdsdirektoratet.
Andre bemærkninger Det understreges, at denne vejledning alene tager stilling til, hvordan  

 dagpengene påvirkes af arbejde og indtægt.
Det kan ikke udelukkes, at der i  

 de situationer, vejledningen omtaler, kan være andre forhold, der påvirker  

 dagpengene.
 I denne sammenhæng skal navnlig nævnes forpligtelsen til at stå til  

 rådighed for arbejdsmarkedet.
