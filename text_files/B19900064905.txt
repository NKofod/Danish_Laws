 I henhold til § 28 i myndighedsloven, jf. lovbekendtgørelse nr. 443 af 3.  

 oktober 1985, fastsættes:
Godkendelse af aftaler om forældremyndighed § 1.  Anmodningen om godkendelse af en aftale om  

 fælles forældremyndighed indsendes til statsamtet, jf. § 21, stk. 1, sammen  

 med:
 Stk. 2.  Anmodning om godkendelse af aftalen kan ikke  

 fremsættes, før barnet er født.
 Stk. 3.  Anmodning om godkendelse skal fremsættes på en  

 blanket, der er godkendt af Civilretsdirektoratet.
Stk. 4.  Godkendelse af aftale kan ske på skriftligt  

 grundlag, hvis det ikke anses for betænkeligt at godkende aftalen, og  

 parterne erklærer, at de har gjort sig bekendt med statsamtets særlige  

 vejledning om retsvirkningerne af og forudsætningerne for fælles  

 forældremyndighed, herunder særligt at udøvelse af fælles forældremyndighed  

 forudsætter, at de kan blive enige om alle væsentlige spørgsmål vedrørende  

 barnet.
Findes det påkrævet, kan statsamtet indkalde forældrene til et  

 personligt møde, før det tager stilling til godkendelsen.
§ 2.  Anmoder forældre i forbindelse med en ansøgning  

 om bevilling til separation eller skilsmisse om statsamtets godkendelse af en  

 aftale om, at de fortsat skal have fælles forældremyndighed, jf.  

 myndighedslovens § 11, vejleder statsamtet under vilkårsforhandlingen  

 forældrene om aftalens retsvirkninger og om retsstillingen ved ophør af  

 fælles forældremyndighed.
Hvis betingelserne for separation eller skilsmisse  

 ved bevilling i øvrigt er opfyldt, godkender statsamtet aftalen, medmindre  

 den strider mod, hvad der er bedst for barnet.
 § 3.  Statsamtet kan ikke godkende en aftale om fælles  

 forældremyndighed eller om, at en af forældrene skal have forældremyndigheden  

 alene, hvis aftalen er begrænset til at gælde i separationstiden.
§ 4.  Anmoder en af forældrene statsamtet om ophør af  

 fælles forældremyndighed, jf. myndighedslovens § 10, indkalder statsamtet  

 forældrene til møde.
Statsamtet skal endvidere ved anmodning om fri proces  

 til sag om ophør af fælles forældremyndighed i almindelighed indkalde  

 forældrene til møde.
Stk. 2.  Er forældrene enige om, hvem af dem der skal  

 have forældremyndigheden alene, vejleder statsamtet forældrene om aftalens  

 retsvirkninger og om retsstillingen ved en eventuel fortsættelse eller  

 genoptagelse af samlivet.
Aftalen godkendes, medmindre den strider mod, hvad  

 der er bedst for barnet.
 Stk. 3.  Anmodningen indgives skriftligt til statsamtet,  

 jf. § 22, sammen med de bilag, der er nævnt i § 1, stk. 1.
 Stk. 4.  Er forældrene uenige, eller nægtes godkendelse  

 af deres aftale, henvises forældrene til at søge spørgsmålet afgjort af  

 retten.
§ 5.  Anmoder en af forældrene om godkendelse af en  

 aftale, hvorved forældremyndigheden overføres til den af forældrene, der ikke  

 har forældremyndigheden, eller til andre, jf. myndighedslovens § 13,  

 indkalder statsamtet parterne til møde og vejleder dem om aftalens  

 retsvirkninger.
Statsamtet godkender aftalen, medmindre den strider mod, hvad  

 der er bedst for barnet.
Stk. 2.  Anmodningen indgives skriftligt til statsamtet,  

 jf. § 23, sammen med de attester for barnet og parterne, der er nævnt i § 1,  

 stk. 1. Ønskes forældremyndigheden tillagt et ægtepar i forening, vedlægges  

 også vielsesattest.
Det skal i anmodningen oplyses, om der skal ydes vederlag  

 ved overførelse af forældremyndigheden.
 Stk. 3.  Det i stk. 1 nævnte møde kan ikke afholdes før  

 3 måneder efter barnets fødsel.
 Stk. 4.  Statsamtet kan anmode kommunalbestyrelsen om en  

 udtalelse vedrørende parterne og barnet.
 § 6.  Yder barnets forældre vederlag i forbindelse med  

 overførelse af forældremyndighed, afgør statsamtet, om vederlaget skal  

 indsættes i en godkendt forvaltningsafdeling som tilhørende barnet, jf. dog §  

 8, stk. 2, i Justitsministeriets bekendtgørelse om værgens beføjelser og  

 pligter, og underretter i så fald forvaltningsafdelingen herom.
 Stk. 2.  Ydes der i forbindelse med overførelsen af  

 forældremyndigheden vederlag eller betaling for tabt arbejdsfortjeneste til  

 indehaveren af forældremyndigheden, kan aftalen ikke godkendes.
 § 7.  Skal statsamtet før afgørelser i henhold til  

 myndighedslovens § 13 indhente erkæring fra den af forældrene, der ikke har  

 del i forældremyndigheden, vejleder statsamtet den pågældende om muligheden  

 for overførelse af forældremyndigheden efter lovens §§ 14 og 17.
Stk. 2.  Statsamtets afgørelse vedrørende indsigelse fra  

 den af forældrene, der ikke har del i forældremyndigheden, mod overførelse af  

 forældremyndigheden efter myndighedslovens § 13 kan påklages til  

 Civilretsdirektoratet.
Agter statsamtet trods indsigelsen at godkende  

 aftalen, og påklages statsamtets afgørelse til Civilretsdirektoratet, kan  

 aftalen ikke godkendes, før direktoratet har truffet afgørelse.
§ 8.  Parterne indkaldes til at møde samtidigt til det  

 i §§ 1, 4 og 5 omtalte møde.
En part kan dog indkaldes særskilt, hvis særlige  

 omstændigheder, herunder navnlig afstanden mellem parternes bopæle eller  

 opholdssteder taler for det.
I så fald holdes mødet i det statsamt, hvor  

 parten bor eller opholder sig.
Opholder en part sig i udlandet, kan møde ske  

 for den danske repræsentation på det sted, hvor parten opholder sig eller kan  

 give møde.
Stk. 2.  Udebliver begge parter fra det møde, der er  

 nævnt i §§ 1 og 5, anses anmodningen som bortfaldet.
Ved udeblivelse i øvrigt  

 indkaldes parterne på ny.
Udebliver en eller begge parter efter den anden  

 indkaldelse, anses anmodningen som bortfaldet.
Er der ansøgt om fri proces  

 til en sag om ophør af fælles forældremyndighed, fortsættes behandlingen af  

 denne ansøgning.
 § 9.  Nægter statsamtet at godkende en aftale om  

 forældremyndighed, jf. myndighedslovens §§ 9-11 og 13, kan afgørelsen  

 påklages til Civilretsdirektoratet.
 § 10.  Under behandling af en sag om forældremyndighed  

 efter dødsfald, jf. myndighedslovens § 15, skal statsamtet spørge  

 skifteretten, om afdøde efter lovens § 16 har tilkendegivet, hvem der bør  

 have tillagt forældremyndigheden.
 Stk. 2.  Statsamtet kan anmode kommunalbestyrelsen om en  

 udtalelse vedrørende barnet.
 Stk. 3.  Skal statsamtet indhente erklæring fra den af  

 forældrene, der ikke har del i forældremyndigheden, vejleder statsamtet den  

 pågældende om muligheden for at få tillagt forældremyndigheden efter  

 myndighedslovens §§ 15 og 17, stk. 3.
Børne- og familiesagkyndig rådgivning § 11.  Dette kapitel anvendes på rådgivning, der ydes  

 af statsamtet ved uenighed om forældremyndighed og samværsret, jf.  

 myndighedslovens § 27 a.
Kapitlet anvendes endvidere på rådgivning, der ydes  

 af andre, med hvem statsamtet har indgået aftale om, at de for statsamtet  

 yder rådgivning efter § 27 a.
 § 12.  Formålet med rådgivningen er at hjælpe parterne  

 til selv at løse konflikter vedrørende forældremyndighed og samværsret.
 § 13.  Statsamtet skal under behandlingen af en sag,  

 hvori der er uenighed om forældremyndighed eller samværsret, tilbyde  

 parterne, at de og barnet kan få en tværfaglig børne- og familiesagkyndig  

 rådgivning.
 Stk. 2.  Stk. 1 gælder tilsvarende ved statsamtets  

 behandling af en ansøgning om fri proces i en sag, hvori der er uenighed om  

 forældremyndighed, jf. retsplejelovens § 448, nr. 1-5, uanset om ansøgningen  

 imødekommes.
 Stk. 3.  Er et barn fyldt 12 år, skal rådgivning tillige  

 tilbydes barnet under statsamtets samtale med barnet efter myndighedslovens §  

 26.
 Stk. 4.  Rådgivning skal ikke tilbydes i sager om  

 midlertidig afgørelse af forældremyndighed efter myndighedslovens §§ 19 og  

 21.
 § 14.  Selv om statsamtet ikke behandler en sag efter  

 § 13, stk. 1-2, kan forældrene eller barnet ved uenighed om forældremyndighed  

 og samværsret anmode statsamtet om en tværfaglig børne- og familiesagkyndig  

 rådgivning.
 § 15.  Statsamtet kan fastsætte en frist, inden  

 hvilken parterne skal meddele, at de ønsker at modtage tilbud om rådgivning  

 efter § 13. Tilsvarende gælder, hvis anmodning om rådgivning efter § 14 alene  

 er fremsat af en af parterne.
 § 16.  Rådgivning er i almindelighed betinget af, at  

 begge parter ønsker at deltage. Ønsker en af parterne ikke at deltage, kan  

 rådgivning af den anden part dog finde sted, hvis det kan antages at medvirke  

 til at løse parternes konflikt.
 § 17.  Statsamtet bestemmer, hvilken eller hvilke  

 børne- og familiesagkyndige, der skal yde rådgivning, og hvor denne skal  

 finde sted.
 Stk. 2.  Statsamtets behandling af en sag efter § 13,  

 stk. 1-2, sættes i bero, indtil rådgivningen er afsluttet.
 § 18.  Parterne skal møde samtidigt og personligt til  

 rådgivningen.
Stk. 2.  En part kan dog indkaldes særskilt til  

 rådgivning, hvis særlige omstændigheder, herunder navnlig afstanden mellem  

 parternes bopæle eller opholdssteder, taler for det.
I så fald foretages  

 rådgivningen af statsamtet på det sted, hvor parten bor eller opholder sig.
§ 19.  Statsamtet kan afslå en anmodning om fortsat  

 eller fornyet rådgivning, hvis rådgivning ikke kan antages at medvirke til en  

 løsning af parternes konflikt.
Under tilsvarende betingelser kan rådgivning  

 afslås, hvis parterne ikke inden for den frist, statsamtet har fastsat efter  

 § 15, har meddelt, at de ønsker rådgivning, eller hvis parterne udebliver fra  

 et møde om rådgivning.
§ 20.  Der må ikke til brug for statsamtets afgørelse  

 af en sag om samværsret, forældremyndighed eller fri proces indhentes  

 oplysninger, som parterne har givet under rådgivningen.
Sådanne oplysninger  

 må heller ikke af rådgiveren videregives til brug for afgørelsen.
Internt  

 arbejdsmateriale vedrørende sådanne oplysninger må heller ikke udleveres til  

 parterne. 1.-3. pkt. gælder dog ikke, hvis parterne har givet samtykke til,  

 at oplysningerne indhentes eller videregives.
Stk. 2.  Statsamtets jurist kan anmodes om at deltage i  

 rådgivningen.
Såfremt juristen deltager, og der mundtligt under denne del af  

 rådgivningen meddeles oplysninger vedrørende faktiske omstændigheder, der er  

 af betydning for statsamtets afgørelse om samværsret, forældremyndighed eller  

 fri proces, skal der gøres notat herom på en sådan måde, at oplysningerne kan  

 anvendes til brug ved sagens afgørelse og meddeles parterne i  

 overensstemmelse med den forvaltningsretlige lovgivning.
 Stk. 3.  Pligten til at gøre notat efter stk. 2 gælder  

 tilsvarende, hvis parterne efter stk. 1, 4. pkt., har givet samtykke til, at  

 oplysningerne indhentes eller videregives.
 Stk. 4.  Parterne skal inden rådgivning orienteres om  

 stk. 1-3.
 Kompetenceregler m.v.
 § 21.  Godkendelse af en aftale om fælles  

 forældremyndighed i henhold til myndighedslovens § 9 meddeles af statsamtet  

 på det sted, hvor indehaveren af forældremyndigheden bor eller opholder sig.
 Stk. 2.  Godkendelse af en aftale i forbindelse med en  

 ansøgning om bevilling til separation eller skilsmisse om, at forældrene  

 fortsat skal have fælles forældremyndighed, eller at en af dem skal have  

 forældremyndigheden alene, meddeles af det statsamt, der skal udfærdige  

 bevilling til separation eller skilsmisse.
§ 22.  Godkendelse af en aftale om ophør af fælles  

 forældremyndighed, jf. myndighedslovens § 10, stk. 2, meddeles af statsamtet  

 på det sted, hvor den, hvem forældremyndigheden begæres frataget, bor eller  

 opholder sig.
Er to statsamter kompetente efter 1. pkt., meddeles godkendelse  

 af statsamtet på det sted, hvor moderen bor eller opholder sig, medmindre det  

 af anmodningen fremgår, at forældrene er enige om, at godkendelse meddeles af  

 statsamtet på det sted, hvor faderen bor eller opholder sig.
 § 23.  Godkendelse af en aftale om overførelse af  

 forældremyndighed i henhold til myndighedslovens § 13, meddeles af statsamtet  

 på det sted, hvor indehaveren af forældremyndigheden bor eller opholder sig.
 § 24.  Har forældrene fælles forældremyndighed, og dør  

 den ene, træffer statsamtet på det sted, hvor den efterlevende af forældrene  

 bor eller opholder sig, afgørelse om forældremyndigheden, hvis en anden end  

 den efterlevende af forældrene anmoder om at få tillagt forældremyndigheden,  

 jf. myndighedslovens § 15, stk. 1, 2. pkt.
 Stk. 2.  Har forældrene fælles forældremyndighed, og dør  

 begge forældrene, træffer statsamtet på det sted, hvor de afdøde boede,  

 afgørelse om forældremyndigheden.
 Stk. 3.  Har en af forældrene forældremyndigheden alene,  

 og dør denne, træffer statsamtet på det sted, hvor afdøde boede, afgørelse om  

 forældremyndigheden.
 Stk. 4.  Stk. 1-3 gælder tilsvarende for afgørelse om  

 ændring af en midlertidig afgørelse om forældremyndighed efter  

 myndighedslovens § 20.
 § 25.  Midlertidig afgørelse om forældremyndighed  

 efter myndighedslovens § 21 træffes af statsamtet på det sted, hvor den, der  

 midlertidigt er forhindret i at udøve forældremyndigheden, bor eller opholder  

 sig.
§ 26.  Fremsættes anmodning om fastsættelse af  

 omfanget og udøvelsen af samværsret, jf. myndighedslovens § 24, træffes  

 afgørelse af statsamtet på det sted, hvor den, som har forældremyndigheden  

 over barnet, bor eller opholder sig.
Fremsættes der under sagen anmodning om  

 fastsættelse af omfanget og udøvelsen af samværsret med et barn, som den  

 første ansøger har forældremyndigheden over, behandles denne sag i  

 forbindelse med den oprindelige anmodning.
 Stk. 2.  Er fælles forældremyndighed ophørt ved  

 separations- eller skilsmissebevilling eller ved godkendelse af en aftale  

 efter § 4, behandles en anmodning om afgørelse af omfanget og udøvelsen af  

 samværsret dog af det statsamt, der har meddelt bevillingen eller godkendt  

 aftalen, hvis anmodningen er fremsat under vilkårsforhandlingen eller det  

 møde, der er nævnt i § 4. Det samme gælder, hvis anmodningen fremsættes inden  

 3 måneder efter bevillingens meddelelse eller aftalens godkendelse, og en af  

 forældrene fortsat bor i amtet.
 § 27.  Anmodning om afgørelse af omfanget og udøvelsen  

 af samværsret ved separation eller skilsmisse meddelt her i landet mellem  

 statsborgere i de nordiske lande fremsættes over for det statsamt, der har  

 meddelt bevilling til separation eller skilsmisse, eller over for statsamtet  

 på det sted, hvor dom til separation eller skilsmisse er afsagt.
 Stk. 2.  Rejses der senere spørgsmål om omfanget og  

 udøvelsen af samværsret i tilfælde, hvor ægtefællerne er statsborgere i de  

 nordiske lande, og den ægtefælle, mod hvem kravet rejses, er bosat i Danmark,  

 sendes ansøgning til statsamtet på det sted, hvor den pågældende bor.
 § 28.  Behandles en sag om forældremyndighed ved  

 retten, træffes afgørelse om midlertidig samværsret, jf. myndighedslovens §  

 25, af statsamtet på det sted, hvor retssagen behandles eller, i tilfælde af  

 appel, på det sted, hvor byretssagen blev behandlet.
 Stk. 2.  Fremsættes anmodning om midlertidig samværsret  

 under en sag om forældremyndighed efter myndighedslovens § 15, træffes  

 afgørelsen af det statsamt, der behandler forældremyndighedssagen.
 § 29.  Fastsætter statsamtet samværsret i henhold til  

 myndighedslovens § 25, skal det fremgå af afgørelsen, at barnet kan kræves  

 tibage ved fogedrettens bistand efter udøvelsen af samværsretten.
§ 30.  Er intet statsamt kompetent i henhold til §§  

 21-28, kan Civilretsdirektoratet bemyndige et statsamt til at træffe  

 afgørelse.
Det samme gælder i tilfælde, hvor flere statsamter er kompetente,  

 og parterne er uenige om, hvilket statsamt der skal træffe afgørelse.
 § 30 a.  Tilbud om rådgivning efter § 13 fremsættes af  

 det statsamt, der skal træffe afgørelse i sagen.
 Stk. 2.  Har forældrene fælles forældremyndighed,  

 foretages rådgivning efter § 14 af statsamtet på det sted, hvor moderen bor  

 eller opholder sig, medmindre det af anmodningen fremgår, at forældrene er  

 enige om, at rådgivning foretages af statsamtet på det sted, hvor faderen bor  

 eller opholder sig.
 Stk. 3.  Har forældrene ikke fælles forældremyndighed,  

 foretages rådgivning efter § 14 af det statsamt, som ville være kompetent til  

 at træffe afgørelse om samværsret.
 Stk. 4.  Rådgivning efter § 14 under en retssag, hvor  

 der er uenighed om forældremyndighed, foretages dog af statsamtet på det  

 sted, hvor retssagen behandles, eller i tilfælde af appel på det sted, hvor  

 byretssagen blev behandlet.
 Ikrafttrædelsesbestemmelser m.v.
 § 31.  Bekendtgørelsen træder i kraft den 1. oktober  

 1990.
 Stk. 2.  Samtidig ophæves bekendtgørelse nr. 596 af 5.  

 september 1986 om forældremyndighed og samværsret.
§ 32.  Er en anmodning om godkendelse af en aftale om  

 fælles forældremyndighed fremsat før den 1. oktober 1990 behandles sagen  

 efter de hidtidige regler.
Det gælder dog ikke, hvis parterne anmoder om  

 godkendelse af aftalen på skriftligt grundlag.
 § 33.  Bekendtgørelsen gælder ikke for Færøerne og  

 Grønland.
