 1. Fremgangsmåden med hensyn til beskatning af  

 renteindtægter i det indkomstår, hvor skatteyder afgår ved døden, er  

 beskrevet i ligningsdirektoratets cirkulære nr. 321 af 7. marts 1972, samt  

 SD-cirkulære 1983-27 af 2. september 1983.
I henhold til de tidligere cirkulærer var det i praksis kun afdødes  

 renteindtægter, der blev periodiseret.
Denne praksis ændres ved udsendelse af  

 nærværende cirkulære, der er i overensstemmelse med skattedepartementets  

 dødsbovejledning af oktober 1985.
 2. Når den ene af to samlevende ægtefællder afgår ved  

 døden, foretages rentebeskatning i dødsåret således:
 2.1. For afdødes vedkommende henføres til mellemperioden de i perioden  

 forfaldne renter, samt beregnede renter fra sidste forfaldsdag - også selvom  

 denne ligger i det foregående indkomstår - til og med dødsdagen.
 Ved beregning af den regulerede helårsindkomst må højst indgå, hvad der  

 svarer til et års rente.
2.2. Den efterlevende ægtefælle medtager i dødsåret såvel forfaldne som  

 beregnede renter, der oppebæres af vedkommende, idet renten beregnes som  

 anført ovenfor.
Der er således ikke forskel på de periodiseringsregler, der  

 gælder ved opgørelsen af afdødes og længstlevendes renteindkomst.
 2.3. I boet, hvor fællesboets samlede renteindtægter indgår, medregnes af  

 såvel afdødes som længstlevendes bodelsrenter kun beregnede renter fra  

 dødsdagen.
 3. Udlægges rentebærende aktiver fra et dødsbo,  

 beskattes udlægsmodtageren efter sædvanlige regler ved forfaldstiden af  

 renteudbetalingen med fradrag af beregnede renter, som er beskattet i boet.
4. Ved beskatning efter reglerne i kildeskattelovens §  

 13 - f.eks. ved uskiftet bo - fordeles renteindtæger mellem afdødes og  

 længstlevendes ansættelser, således at man medtager afdødes forfaldne og  

 beregnede renter indtil dødsdagen i afdødes ansættelse.
Det er samme regel,  

 som foran anført gælder for mellemperiodeansættelsen efter § 14 i  

 kildeskatteloven.
 Fordelingen kan dog også foretages således, at der i afdødes ansættelse  

 medtages en forholdsmæssig del af årets forfaldne renter.
 Uanset hvilket princip, der anvendes ved periodiseringen af delårets  

 renteindtægt, må den beregnede helårsindkomst ikke indeholde mere end et års  

 rente.
 5. Hvid boet eller en efterlevende ægtefælle efter en  

 skattepligtig, der var omfattet af bestemmelsen i ligningslovens § 5, stk. 7,  

 1. pkt., betaler de der nævnte renteudgifter m.v. kan udgifterne fradrages i  

 det indkomstår, de betales.
