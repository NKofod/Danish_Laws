Til virksomheder, der er registreret for fremstilling af eller  

 mellemhandel med fjernsynsmodtagere, videooptagere og -gengivere til fjernsyn  

 samt visse husholdningsapparater Ændring af lov om forskellige forbrugsafgifter Folketinget har vedtaget forslag til lov om ændring af lov om forskellige  

 forbrugsafgifter, som betyder, at afgiftspligten er ophævet for følgende  

 varer:
 1. Farvefjernsynsmodtagere med en billedskærm på 16  

 tommer eller derunder.
 2. Sort/hvid fjernsynsmodtagere.
 3. Videogengivere til fjernsyn (movie boxe, visse  

 videokameraer (camcordere) samt særlige CD-afspillere, der kan give et  

 billede på fjernsyn).
 4. Tørretumblere og -skabe samt presse- og  

 strygemaskiner til behandling af tekstilvarer.
 5. Tørrecentrifuger til behandling af tekstilvarer.
 6. Fryse- og køleskabe.
 7. Fryse- og kølebokse.
 8. Mikrobølgeovne.
 9. Bordkomfurer og indbygningskogesektioner.
 10. Bordovne.
 11. Emhætter med ventilator.
 Samtidig er afgiften for følgende varer nedsat:
12. Videooptagere til før nu fjernsyn, pr stk 1 875 kr 500 kr 13. Farvefjernsynsmodtagere med en billedskærm på over  

 16 tommer, pr stk 1 050/900 kr 500 kr For følgende varer er afgiften uændret:
14. Vaskemaskiner med en vægt over 15 kg og opvaskemaskiner, pr stk 561 kr 15. Fritstående komfurer, pr stk 424 kr 16. Indbygningsovne, pr stk 424 kr Ikrafttræden Loven træder i kraft den 22 januar 1989.
 Loven finder anvendelse på varer, der fra den 22 januar 1989 udleveres fra  

 de registrerede virksomheder eller angives til fortoldning.
Afgiftsangivelse Angivelsen for januar 1989 skal kun omfatte de varer, som er udleveret fra  

 virksomheden i perioden fra den 1 januar 1989 til og med den 21 januar 1989.
 De varer, der er udleveret fra virksomheden efter den 21 januar 1989, skal  

 medtages på angivelsen for februar 1989.
Eventuel afmeldelse fra registrering Hvis virksomheden fra den 22 januar 1989 ikke længere fremstiller eller  

 driver mellemhandel med varer, som er afgiftspligtige efter lov om  

 forskellige forbrugsafgifter, skal virksomheden afmelde sig fra registrering  

 og aflevere registreringsbeviset (H 1) til distriktstoldkamret.
Afgiftsgodtgørelse for afgiftsberigtigede lagervarer Virksomheder (detailhandlere m fl), der den 22 januar 1989 havde lager af  

 de under punkt 1-11 nævnte varer, kan efter ansøgning til det lokale  

 distriktstoldkammer få godtgjort den afgift, der er betalt (debiteret) ved  

 virksomhedens indkøb eller indførsel af lagervarerne.
Virksomhederne kan  

 endvidere få godtgjort forskellen mellem den betalte (debiterede) afgift og  

 den nedsatte afgift for de under punkt 12-13 nævnte varer.
 Som lagervarer anses også afgiftsberigtigede varer, der den 22 januar 1989  

 ved døgnets begyndelse var under forsendelse til virksomheden.
Afgiftsgodtgørelse gives kun for nye varer, der er bestemt til salg.
Der  

 gives således ikke godtgørelse af afgiften for varer, der er taget i brug til  

 udlejning, eller som er modtaget i bytte i brugt stand.
Ansøgning om afgiftsgodtgørelse skal afgives på en særlig blanket, der fås  

 på toldkamret.
Ansøgningen skal være toldkamret i hænde senest den 20 februar  

 1989.
Yderligere oplysninger Yderligere oplysninger kan fås ved henvendelse til det lokale  

 distriktstoldkammer.
