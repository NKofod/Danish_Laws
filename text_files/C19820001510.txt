 1. Indberetning af utætte tanke.
 Det fremgår af § 16, stk. 8, i miljøministeriets bekendtgørelse nr. 386 af  

 21. august 1980 om kontrol med oplag af olie m.v., at miljøstyrelsen i  

 tidsrummet fra den 1. oktober 1980 til den 1. oktober 1982 skal underrettes  

 om alle tilfælde af konstateret utæthed af tanke, herunder om utæthedens art  

 og spildets omfang.
Dette skyldes, at miljøstyrelsen finder, at der nu, hvor »de store  

 årgange« af tanke har ligget nedgravet i 20 år, bør foretages en nærmere  

 undersøgelse af, hvor mange af de tanke, der sløjfes, der rent faktisk har  

 været gennemtæret.
Dette betyder, at det af hensyn til den statistiske værdi  

 af materialet vil være nødvendigt, at der kommune for kommune gives oplysning  

 om, hvor mange tanke der inden for en given periode er sløjfet, hvor mange  

 heraf der blot er afblændet, og hvor mange der er opgravet, og endelig  

 hvilken tilstand de opgravede tanke måtte have.
Af hensyn til materialets  

 anvendelighed bør det endvidere i hvert enkelt tilfælde fremgå, hvad tanken  

 har været anvendt til (opbevaring af benzin, olie, petrolium eller andet),  

 tankens størrelse, tankens art (stål- eller plasttank), tankfabrikatet og  

 G-nummer, hvis et sådant findes, samt oplysning om hvor en eventuel  

 gennemtæring på tanken er fundet (i tankens top, sider, bund eller endebund,  

 indvendig eller udvendig korrosion). Oplysningerne ønskes ikke indsendt  

 enkeltvis, men for hver kommune opsamlet for et år ad gangen og indsendt til  

 miljøstyrelsen.
Ved indberetningen kan det som bilag II aftrykte  

 indberetningsskema til miljøstyrelsens cirkulære af 21. august 1980 om  

 ændring af bekendtgørelse om kontrol med oplag af olie m.v. anvendes.
 2. Overjordiske olietanke.
 Endvidere skal miljøstyrelsen henlede kommunalbestyrelsens opmærksomhed på  

 den nye § 13, hvormed også overjordiske tanke er inddraget under  

 anmeldelsenspligten, og der er medtaget forskellige bestemmmelser for  

 overjordiske tanke.
Indføjelsen af denne bestemmelse skyldes, at miljøstyrelsen har erfaret,  

 at det ikke er ualmindeligt at anbringe tanke, som er opgravet efter 20 års  

 anvendelse, ovenpå jorden og fortsætte anvendelsen.
Dette finder  

 miljøstyrelsen ikke forsvarligt, idet sådanne tanke ofte er i dårlig stand,  

 og i tilfælde af læk vil hele tankens indhold løbe ud inden for kort tid,  

 fordi en læk på en sådan tank ikke opstår som en »sivende« læk, men  

 som et brud.
 Det skal her bemærkes, at kommunalbestyrelsen kan stille krav til tankene  

 udover bestemmelserne i bygnings- og brandlovgivningen.
Efter miljøbestyrelsens opfattelse er der normalt ikke behov for at stille  

 krav til overjordiske tanke udover, hvad der fremgår af Dansk Standard 417 og  

 tekniske forskrifter til justitsministeriets bekendtgørelse om brandfarlige  

 væsker.
Det fremgår af disse regler, at overjordiske tanke enten skal være  

 kasseformede ståltanke, godkendt af Statens Brandinspektion, eller  

 cylindriske tanke, godkendt af Prøvningsudvalget for Olietanke, idet dog  

 udvendig beskyttende belægning kan undlades.
Dette betyder:
 Vedrørende tankenes konstruktion m.v. skal miljøstyrelsen endelig oplyse,  

 at man har udsendt et af Prøvningsudvalget for Olietanke udarbejdet udkast  

 til vejledende retningslinier for konstruktion m.v. af overjordiske tanke til  

 høring i de kommunale organisationer m.v.
 3. Sløjfning af nedgravede tanke.
Efter § 17, stk. 2, i olietankbekendtgørelsen bemyndiges  

 kommunalbestyrelsen til at meddele lempelser i indtil 1/2 år fra  

 sløjfningskravet for 20 år gamle olietanke uden forinden at indhente en  

 udtalelse fra miljøstyrelsen.
Bestemmelsen er indført for at spare de  

 kommunale administrationer og miljøstyrelsen for en høringsprocedure i  

 tilfælde, hvor en tankejer ønsker at bruge tanken til den er tom, eller hvor  

 der inden for et halvt år bliver mulighed for anden varmeforsyning.
 Miljøstyrelsen har imidlertid erfaret, at en sløjfningsfrist på indtil 6  

 måneder i en del tilfælde ikke er et tilstrækkeligt langt tidsrum til, at  

 tankbeholdningen kan nå at blive forbrugt, inden sløjfningen skal foretages.
På denne baggrund kan miljøstyrelsen acceptere, at kommunalbestyrelsen i  

 sådanne tilfælde efter en konkret vurdering meddeler en yderligere kortere  

 frist i op til 6 måneder for sløjfning af nedgravede tanke.
Det skal  

 understreges, at det under alle omstændigheder må være en forudsætning for at  

 tillade fortsat anvendelse af en tank i en periode på højst 12 måneder, at  

 dette ikke indebærer en uacceptabel risiko for forurening af  

 vandforsyningsanlæg eller anvendeligt grundvand.
Kommunalbestyrelsen kan  

 eventuelt indhente en udtalelse fra amtsrådet vedrørende de hydrogeologiske  

 forhold.
Med hensyn til lempelse af sløjfningskravet i en periode udover 12  

 måneder, jfr. olietankbekendtgørelsens § 17, stk. 1, skal man gøre opmærksom  

 på, at det er miljøstyrelsens praksis kun at godkende en lempelse, hvis en  

 ejendom f. eks. i løbet af kort tid vil blive tilsluttet anden form for  

 varmeforsyning, og der ikke er risiko for forurening af anvendeligt  

 grundvand.
Det er endvidere en forudsætning, at der ikke er mulighed for en  

 anden rimelig, midlertidig løsning, f. eks. mulighed for leje eller lån af en  

 overjordisk tank til midlertidig opstilling, idet miljøstyrelsen på baggrund  

 af det foreliggende kendskab til kvaliteten af de tanke, der er blevet  

 nedgravet i slutningen af 1950'erne og i begyndelsen af 1960'erne ikke finder  

 det forsvarligt at tage en unødvendig risiko for forurening af anvendeligt  

 grundvand.
 I de områder, hvor der er etableret låne- eller lejeordninger for  

 overjordiske tanke, indtil der er mulighed for tilslutning af de pågældende  

 ejendomme til anden varmeforsyning, vil miljøstyrelsen derfor ikke være  

 indstillet på at godkende lempelser fra sløjfningskravet udover 12 måneder.
 Miljøstyrelsen skal endvidere anmode kommunalbestyrelsen om, at ejere af  

 tanke på over 6000 l gøres opmærksom på muligheden for katodisk beskyttelse  

 eller udvendig belægning m.v., i henhold til olietankbekendtgørelsens § 11,  

 stk. 3.
