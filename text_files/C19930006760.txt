1. Forsøgsordningen Med det formål at afprøve et behovsorienteret aktiveringssystem, hvor  

 indsatsen over for ledige medlemmer af anerkendte arbejdsløshedskasser  

 tilpasses behovene på arbejdsmarkedet og de enkelte medlemmers ønsker og  

 forudsætninger, er der fra 1. april 1993 indført en forsøgsordning i  

 AF-region Ribe.
Gennemførelsen af forsøgsordningen forudsætter en tæt kontakt  

 mellem Arbejdsformidlingen og arbejdsløshedskasserne med hensyn til  

 udveksling af informationer.
 Forsøgsordningen indebærer blandt andet, at væsentlige dele af de  

 rettigheder og pligter, der er fastsat i henhold til lov om arbejdstilbud til  

 ledige, i forsøgsperioden indtil 1. januar 1994 ophæves i forhold til de  

 medlemmer, som er omfattet af ordningen.
De nærmere regler om forsøgsordningens indhold er fastsat i  

 Arbejdsministeriets bekendtgørelse nr. 147 af 26. marts 1993 om forsøg med  

 behovsorienteret aktivering i AF-region Ribe.
Reglerne om udbetaling og  

 overførsel af ydelser til medlemmer og arbejdsgivere, der er tilknyttet  

 forsøgsordningen, er fastsat i Arbejdsmarkedsstyrelsens bekendtgørelse nr.  

 189 af 7. april 1993 om udbetaling af jobtræningsstøtte, uddannelsesydelse og  

 befordringsgodtgørelse ved forsøg med behovsorienteret aktivering i AF-region  

 Ribe.
 Denne vejledning vedrører kassernes forpligtelser og konsekvenserne efter  

 arbejdsløshedsforsikringsloven for medlemmer, der bliver omfattet af  

 bekendtgørelsen.
2. Personkredsen Forsøgsordningen omfatter ledige og dagpengeberettigede medlemmer i  

 aldersgruppen 25-59 år, der er tilmeldt som arbejdssøgende i AF-region Ribe,  

 og som i perioden 1. april 1993 - 30. november 1993 indkaldes til en 3  

 måneders-samtale hos AF eller indberettes til et arbejdstilbud efter reglerne  

 i ATB-bekendtgørelsens § 105.
 Endvidere omfatter ordningen ledige og dagpengeberettigede medlemmer i  

 ovennævnte aldersgruppe i AF-region Ribe, der er indberettet til et  

 arbejdstilbud før den 1. april 1993, men som ikke har modtaget et konkret  

 arbejdstilbud ved forsøgsperiodens start.
 Det fælles kollegiale organ kan fastsætte, at også andre grupper af  

 medlemmer end de ovennævnte, og som er i aldersgruppen 25-60 år, kan blive  

 omfattet af forsøget, hvis de skønnes at have særligt behov for  

 aktiveringstilbud.
 Forsøgsordningen gælder også for ledige medlemmer, som opfylder ovennævnte  

 betingelser, og som i forsøgsperioden flytter til AF-region Ribe.
Ledige medlemmer, der er bosat i AF-region Ribe, og som i forsøgsperioden  

 flytter til en anden AF-region, vil i forsøgsperioden fortsat være omfattet  

 af forsøgsordningen.
Dette medfører, at disse medlemmer efter flytningen  

 fortsat vil kunne modtage eller bevare et behovsorienteret aktiveringstilbud,  

 hvis der er mulighed herfor.
Vurderingen af, om et medlem er ledigt og dagpengeberettiget, sker på  

 grundlag af samme principper, som gælder for afgivelse af arbejdstilbud.
Der  

 henvises til ATB-bekendtgørelsens § 17, stk. 6.
3. Arbejdsløshedskassens pligter 3.1. Indberetning Arbejdsløshedskasserne skal i overensstemmelse med de gældende regler i  

 arbejdstilbudsbekendtgørelsens § 105 indberette ledige medlemmer, der er  

 omfattet af forsøgsordningen, til et arbejdstilbud.
Dette gælder, selv om  

 medlemmerne som følge af forsøgsordningen ikke har ret til et arbejdstilbud.
3.2. Udbetaling af uddannelsesydelse Et medlem, der i forsøgsordningen deltager i et vejlednings- eller  

 uddannelsesforløb af mere end 2 ugers varighed, modtager i forløbet en særlig  

 uddannelsesydelse, som svarer til de dagpenge, som medlemmet ellers ville  

 have været berettiget til.
Uddannelsesydelsen udbetales af  

 arbejdsløshedskassen.
I vejledningsforløb på mindre end 2 uger udbetales der  

 arbejdsløshedsdagpenge.
 Uddannelsesydelsen udbetales efter samme terminer, som  

 arbejdsløshedskassen har fastsat for udbetaling af dagpenge, og sker på  

 grundlag af medlemmets oplysninger på en af Arbejdsmarkedsstyrelsen  

 udarbejdet erklæring, som under vejlednings-/uddannelsesforløbet erstatter  

 medlemmets dagpengekort.
Det er en af grundbetingelserne for at kunne få udbetalt  

 uddannelsesydelse, at uddannelsen følges.
Uddannelsesydelsen kan dog også  

 udbetales i perioder, hvor uddannelsesinstitutionen er lukket som følge af  

 ferie eller lignende.
Hævet feriegodtgørelse medfører dog fradrag i  

 uddannelsesydelsen efter de i henhold til arbejdsløshedsforsikringsloven  

 fastsatte regler herom.
 Der kan ikke udbetales uddannelsesydelse, hvis medlemmet samtidig modtager  

 støtte efter lov om Statens Uddannelsestøtte eller andre statslige  

 støtteordninger til uddannelse.
 Er der til uddannelsen knyttet løn, kan denne om nødvendigt suppleres med  

 uddannelsesydelse, således at medlemmet samlet modtager et beløb, der svarer  

 til fuld uddannelsesydelse.
 Hvis medlemmet modtager dagpenge efter reglerne i Socialministeriets  

 bekendtgørelse om dagpenge ved sygdom eller fødsel, kan der ikke samtidig  

 udbetales uddannelsesydelse.
Der kan endvidere ikke udbetales uddannelsesydelse for perioder, hvor et  

 medlem er udelukket fra ret til dagpenge.
Der henvises til direktoratets  

 bekendtgørelse om et arbejdsløshedskassemedlems rådighedsforpligtelse og  

 konsekvenserne af selvforskyldt ledighed og arbejdsløshedsforsikringslovens §  

 87, stk. 1 og 3. Medlemmet vil dog i en karantæneperiode have mulighed for at  

 påbegynde et vejlednings- eller uddannelsesforløb efter forsøgsordningen, men  

 uddannelsesydelsen vil først kunne udbetales med virkning fra  

 karantæneperiodens udløb.
Hvis arbejdsløshedskassen har stillet krav om arbejde af en vis varighed,  

 før der udbetales dagpenge, kan uddannelsesydelsen ikke udbetales i en  

 periode, der svarer til dette arbejdskrav.
Hvis der er tvivl om et medlems  

 rådighed ved begyndelsen af en periode med uddannelsesydelse, stilles der  

 fortsat krav om bevis for medlemmets rådighed, hvis medlemmet efterfølgende  

 ønsker at modtage dagpenge.
Der henvises til afsnittet om  

 rådighedsforpligtelsen efter modtagelse af uddannelsesydelse i direktoratets  

 vejledning om anvendelse af reglerne i direktoratets bekendtgørelse om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed.
3.3. Fradrag i uddannelsesydelsen Når et medlem, som modtager uddannelsesydelse, har arbejde og/eller andre  

 indtægter, skal der ske fradrag i uddannelsesydelsen efter de samme regler,  

 som gælder for nedsættelse af arbejdsløshedsdagpenge.
Der henvises til  

 direktoratets bekendtgørelse om arbejdes og indtægters betydning for  

 arbejdsløshedsdagpengenes størrelse.
Fradraget foretages efter reglerne i direktoratets bekendtgørelse om  

 supplerende dagpenge.
Dog finder reglerne om timeoverførsel,  

 mindsteudbetaling og udbetaling for søgnehelligdage og reglerne om  

 arbejdsfordeling ikke anvendelse for medlemmer, som deltager i  

 forsøgsordningen.
 Vedrørende fradrag m.v. for medlemmer, som i aktiveringsperioden udøver  

 selvstændig virksomhed som bibeskæftigelse, henvises til direktoratets  

 bekendtgørelse om retten til arbejdsløshedsdagpenge for medlemmer, som under  

 ledighed har bibeskæftigelse ved selvstændighed virksomhed.
3.4. Befordringsgodtgørelse Medlemmer, der deltager i et aktiveringstilbud efter § 11 i  

 bekendtgørelsen om forsøg med behovsorienteret aktivering i AF-region Ribe,  

 har ret til befordringsgodtgørelse efter reglerne og taksterne i  

 Arbejdsministeriets bekendtgørelse om befordringstilskud til personer, der i  

 medfør af lov om arbejdstilbud til ledige modtager uddannelsestilbud med  

 uddannelsesydelse.
Arbejdsløshedskassen udbetaler godtgørelsen.
3.5. Rådighed og selvforskyldt ledighed Et medlem, der i henhold til § 6 i bekendtgørelsen om forsøg med  

 behovsorienteret aktivering i AF-region Ribe deltager i et vejledningsforløb  

 på mindre end 2 uger, skal under deltagelsen stå til rådighed for  

 arbejdsmarkedet, men har ikke pligt til at være aktivt arbejdssøgende.
Ved  

 deltagelse i andre konkrete aktiveringstilbud i forsøgsordningen har  

 medlemmet ikke pligt til at stå til rådighed for arbejdsmarkedet.
 Hvis et medlem afslår et konkret tilbud om støttet aktivering (f.eks.  

 jobtræning eller et uddannelsesforløb) efter forsøgsordningen, skal  

 arbejdsløshedskassen foretage en almindelig rådighedsvurdering af medlemmet.  

 Tilsvarende gælder, hvis medlemmet udebliver fra en samtale om et sådant  

 tilbud, som medlemmet skriftligt er indkaldt til, eller hvis medlemmet  

 udebliver fra eller ophører i utide med tilbudet.
 Hvis et medlem afslår eller selvforskyldt ophører med formidlet arbejde  

 uden tilskud, finder de almindelige regler i direktoratets bekendtgørelse om  

 et arbejdsløshedskassemedlems rådighedsforpligtelse og konsekvenserne af  

 selvforskyldt ledighed anvendelse.
Direktoratets bekendtgørelse om et arbejdsløshedskassemedlems  

 rådighedsforpligtelse og konsekvenserne af selvforskyldt ledighed finder i  

 øvrigt tilsvarende anvendelse på medlemmer, der er omfattet af  

 forsøgsordningen.
Perioder med uddannelsesydelse medregnes dog ikke til  

 ledighedskravet for afholdelse af vejledningssamtaler, jf.  

 arbejdsløshedsforsikringslovens § 65, og efterfølgende systematiske  

 rådighedsvurderinger.
Ledighedsperioder forud for den dato, hvor medlemmet  

 stilles som om, medlemmet har gennemført et arbejdstilbud, jf. afsnit 5,  

 medregnes ikke til en ny opgørelse af ledighedskravet for afholdelse af  

 vejledningssamtaler og efterfølgende systematiske rådighedsvurderinger.
 Der henvises i øvrigt til afsnit 3.2. vedrørende udbetaling af  

 uddannelsesydelse.
 4. Arbejdskrav mv.
 Perioder, hvor et medlem deltager i et konkret aktiveringstilbud, herunder  

 i form af uddannelse, i forsøgsordningen, sidestilles med ledighed i relation  

 til arbejdsløshedsforsikringslovens § 55 og § 72. Aktiveringstilbud i form af  

 formidlet arbejde uden tilskud efter bekendtgørelsen om forsøg med  

 behovsorienteret aktivering i AF-region Ribe vil dog fortsat blive anset for  

 arbejde, der kan medregnes til opfyldelsen af arbejdskravet efter reglerne i  

 direktoratets bekendtgørelse om beregning af arbejdskravet (26-ugers-reglen)  

 i § 55 i lov om arbejdsformidling og arbejdsløshedsforsikring m.v.
Reglerne om forlængelse af dagpengeretten på grund af såkaldte »døde  

 perioder« (f.eks. sygdom af over 4 ugers varighed) finder tilsvarende  

 anvendelse på medlemmer, der deltager i forsøgsordningen.
Der henvises til  

 reglerne herom i direktoratets bekendtgørelse om beregning af arbejdskravet  

 (26-ugers-reglen) i § 55 i lov om arbejdsformidling og  

 arbejdsløshedsforsikring m.v.
5. Ny dagpengeret Medlemmer, der er omfattet af forsøgsordningen, og som i perioden 1. april  

 1993 - 30. november 1993 indberettes til et arbejdstilbud, har ikke ret til  

 at få et arbejdstilbud.
Tilsvarende gælder medlemmer, der er indberettet til  

 et arbejdstilbud før 1. april 1993, men som ikke har modtaget et konkret  

 arbejdstilbud før denne dato.
 Disse medlemmer vil i stedet efter § 20 i bekendtgørelsen om forsøg med  

 behovsorienteret aktivering i AF-region Ribe have ret til:
1. at få forlænget udløbsdatoen for deres dagpengeret  

 i henhold til arbejdsløshedsforsikringslovens § 55 eller § 72 med 8 uger, og 2. ved dagpengerettens udløb (inklusive de 8 ugers  

 forlængelse) at blive stillet i relation til rettigheder og pligter efter  

 arbejdsløshedsforsikringsloven og arbejdstilbudsloven, som om de netop har  

 gennemført et arbejdstilbud.
Dette medfører, at disse medlemmer ved dagpengerettens udløb har ret til  

 en ny dagpengeperiode af 21/2 års varighed, hvis betingelserne herfor i  

 øvrigt er opfyldt, og at deres ret til f.eks. iværksætterydelse eller et nyt  

 arbejdstilbud skal vurderes, som om de har gennemført et arbejdstilbud i  

 forsøgsordningen.
Ved opgørelsen af disse medlemmers ledige timer i relation  

 til indkaldelse til vejledningssamtaler og efterfølgende systematiske  

 rådighedsvurderinger samt indberetning til eventuelle nye arbejdstilbud,  

 tælles ledige timer med virkning fra medlemmernes falddato inklusive de 8  

 uger.
Dette skyldes, at medlemmerne på dette tidspunkt skal stilles, som om  

 de netop har gennemført et arbejdstilbud.
Har et medlem fået en ny dagpengeperiode efter ovennævnte bekendtgørelses  

 § 20, har medlemmet ret til at få udskudt falddatoen efter de almindelige  

 regler i direktoratets bekendtgørelse om beregning af arbejdskravet  

 (26-ugers-reglen) i tilfælde, hvor medlemmet efterfølgende har fået et  

 ustøttet arbejde eller andet, som sidestilles med arbejde.
Medlemmet stilles  

 ved udløbet af den oprindelige falddato, inklusive de 8 ugers forlængelse,  

 som om medlemmet netop har gennemført et arbejdstilbud.
Der kan derfor i  

 disse tilfælde medregnes »arbejdstimer« fra det fiktive  

 »arbejdstilbud«.
Ved opgørelsen af arbejdskravet anses  

 fuldtidsforsikrede medlemmer for at have været beskæftiget 37 timer om ugen  

 og deltidsforsikrede medlemmer for at have været beskæftiget 24,3 timer om  

 ugen i det fiktive »arbejdstilbud«.
 Retten til forlænget dagpengeret og den nye dagpengeperiode samt  

 konsekvenserne heraf i forhold til rettigheder og pligter efter  

 arbejdsløshedsforsikringsloven og arbejdstilbudsloven gælder, selv om et  

 medlem i forsøgsperioden ikke har deltaget i et konkret aktiveringstilbud.  

 Endvidere gælder det tilsvarende for medlemmer, som er omfattet af  

 forsøgsordningen og som i forsøgsperioden er flyttet fra AF-region Ribe til  

 en anden AF-region.
Dagpengene til medlemmer, der har fået en ny dagpengeperiode efter § 20 i  

 bekendtgørelsen om forsøg med behovsorienteret aktivering i AF-region Ribe,  

 udbetales med den hidtidige dagpengesats.
Arbejdsløshedsforsikringslovens  

 regler om regulering af dagpengenes størrelse og reglerne om ny beregning af  

 dagpengesatsen finder tilsvarende anvendelse.
6. Overgangsydelse Medlemmer, som deltager i forsøgsordningen, og som indberettes til et  

 arbejdstilbud i perioden 1. april 1993 - 30. november 1993, og medlemmer, som  

 er indberettet til et arbejdstilbud før 1. april 1993, men som ikke har  

 modtaget et konkret arbejdstilbud inden denne dato, har ikke ret til et  

 arbejdstilbud.
Dette indebærer efter gældende regler, at disse medlemmer, hvis de ønsker  

 at overgå til overgangsydelse, skal søge herom senest en måned efter  

 arbejdsløshedskassens indberetning til Arbejdsformidlingen om, at medlemmet  

 er berettiget til et arbejdstilbud.
Medlemmer, der ikke søger inden nævnte  

 frist, vil ikke senere kunne overgå til overgangsydelse, medmindre de senere  

 på ny bliver indberettet til et arbejdstilbud efter de almindelige regler i  

 arbejdstilbudsbekendtgørelsen, og på dette tidspunkt i øvrigt opfylder  

 betingelserne for at kunne få overgangsydelse.
Medlemmer i AF-region Ribe, der før 1. april 1993 har modtaget et konkret  

 arbejdstilbud, men som endnu ikke er påbegyndt dette ved forsøgsordningens  

 ikrafttræden, har fortsat ret til et arbejdstilbud.
Disse medlemmer vil  

 derfor kunne anmode om overgang til overgangsydelse efter de almindelige  

 regler.
7. Oplysningspligt, tilbagebetaling og kasseansvar Et medlem, der er omfattet af forsøgsordningen, og som modtager dagpenge  

 eller uddannelsesydelse, er forpligtet til at underrette arbejdsløshedskassen  

 om forhold, der har betydning for retten til ydelserne.
 Har medlemmet givet arbejdsløshedskassen urigtige oplysninger eller  

 fortiet forhold af betydning for retten til ydelser, der udbetales af  

 arbejdsløshedskassen, eller i øvrigt mod bedre vidende uberettiget modtaget  

 en sådan ydelse, skal ydelsen tilbagebetales af medlemmet, jf. § 86 i  

 arbejdsløshedsforsikringsloven og § 8, stk. 3, i Arbejdsmarkedsstyrelsens  

 bekendtgørelse nr. 189 af 7. april 1993 om udbetaling af jobtræningsstøtte,  

 uddannelsesydelse og befordringsgodtgørelse ved forsøg med behovsorienteret  

 aktivering i AF-region Ribe.
 Arbejdsløshedsforsikringslovens § 87 finder tilsvarende anvendelse på  

 forseelser, der i forhold til arbejdsløshedskassen begås af medlemmer, der er  

 omfattet af forsøgsordningen.
 I tilfælde, hvor arbejdsløshedskassen har udbetalt dagpenge eller  

 uddannelsesydelse med urette, har arbejdsløshedskassen ikke krav på refusion  

 fra statskassen, og udbetalte refusionsbeløb skal tilbagebetales, medmindre  

 den fejlagtige udbetaling skyldes medlemmets svigagtige forhold, jf.  

 arbejdsløshedsforsikringslovens § 86, stk. 4 og 5, sammenholdt med stk. 8.
 Direktoratets bekendtgørelse om refusion fra statskassen i tilfælde, hvor  

 der er udbetalt dagpenge m.v. med urette, finder tilsvarende anvendelse.
8. Klageadgang Klage over en arbejdsløshedskasses afgørelser efter Arbejdsministeriets  

 bekendtgørelse nr. 147 af 26. marts 1993 om forsøg med behovsorienteret  

 aktivering i AF-region Ribe og Arbejdsmarkedsstyrelsens bekendtgørelse nr.  

 189 af 7. april 1993 om udbetaling af jobtræningsstøtte, uddannelsesydelse og  

 befordringsgodtgørelse ved forsøg med behovsorienteret aktivering i AF-region  

 Ribe, kan - med undtagelse af afgørelser vedrørende befordringsgodtgørelse -  

 af den, afgørelsen vedrører, indbringes for direktøren for  

 arbejdsløshedsforsikringen inden 4 uger efter, at klageren har fået  

 meddelelse om afgørelsen.
 Direktoratets afgørelser og arbejdsløshedskassernes afgørelser om ret til  

 befordringsgodtgørelse vil af den, afgørelsen vedrører, kunne indbringes for  

 Arbejdsmarkedets Ankenævn inden 4 uger efter, at klageren har fået meddelelse  

 om afgørelsen.
