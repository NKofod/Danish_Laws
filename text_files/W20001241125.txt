 Hun klagede over beslutningen om tvangsmedicineringen til Det lokale  

 Psykiatriske Patientklagenævn, og klagen blev tillagt opsættende  

 virkning.
Klage over tvangsmedicinering som  

 injektion Sundhedsvæsenets Patientklagenævn fandt efter en samlet  

 vurdering, at hun var sindssyg, og at det ville være uforsvarligt ikke  

 at behandle hende, og at betingelserne for tvangsbehandling var opfyldt.
 Nævnet lagde vægt på, at hun var psykotisk, og at  

 udsigten til hendes helbredelse eller en betydelig og afgørende  

 bedring i hendes tilstand ellers ville blive væsentlig forringet.
 Sundhedsvæsenets Patientklagenævn fandt imidlertid, at  

 tvangsbehandlingen ikke opfyldte kravet om mindst indgribende  

 foranstaltning.
Nævnet lagde vægt på, at der som udgangspunkt ikke blev  

 valgt en peroral tvangsbehandling.
Nævnet oplyste i den forbindelse om,  

 at en peroral tvangsbehandling ofte er gennemførlig, selvom patienten  

 ikke har ønsket at medvirke til en frivillig medicinsk behandling.
 Sundhedsvæsenets Patientklagenævn ændrede på denne  

 baggrund den afgørelse, der blev truffet af Det Psykiatriske  

 Patientklagenævn, idet den valgte form for tvangsbehandlingen ikke  

 opfyldte lovens krav om mindst indgribende foranstaltning.
