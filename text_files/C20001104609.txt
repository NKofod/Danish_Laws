Kundgørelse om politihundetjeneste Om politihundetjenesten 1. Politihundetjenestens organisation Politihundetjenesten er opbygget som en linieorganisation  

 med nationale, regionale og lokale opgaver.
 Nationalt er der af Rigspolitichefen oprettet en  

 landsdækkende administration, hvorunder blandt andet udstedelse af  

 træningstilladelser og uddannelse henhører.
 Regionalt er der i politiregionerne af Rigspolitichefen i  

 samarbejde med regionspolitilederne udpeget tilsynsførende  

 polititjenestemænd, der har til opgave at føre tilsyn med  

 træningen inden for politiregionerne og herunder gennemføre  

 godkendelses- og mønstringsopgaver.
 Lokalt er der i politikredse med politihunde af  

 politimestrene udpeget politihundeførere, der fungerer som  

 træningsledere, og som blandt andet har til opgave at  

 tilrettelægge og gennemføre træningen for politikredsenes  

 øvrige politihundeførere.
1.1. Rigspolitichefen Rigspolitichefens afdeling A har ansvaret for:
1.2. Regionspolitilederen De tilsynsførende polititjenestemænd i  

 politiregionerne har over for regionspolitilederne ansvaret for:
1.3. Politimesteren De lokale træningsledere i politikredsene har over  

 for politimestrene ansvaret for:
2. Politihundenes anvendelse Politihundene opdeles og anvendes som følger:
2.1. Indberetning om brug af politihunde Når en politihund har været anvendt til  

 politihundeopgaver, skal der ske indberetning til politimesteren.
 Alle indberetninger om anvendelse af politihunde til  

 politihundeopgaver fremsendes kvartalsvis til Rigspolitichefen ad  

 tjenestevejen.
 Har en politihund været anvendt til magtanvendelse  

 skal indberetning til Rigspolitichefen dog ske straks i overensstemmelse med  

 bestemmelserne i kundgørelse II, nr. 40. Indberetninger  

 vedrørende politihunde anvendt til magtanvendelse fremsendes tillige i  

 forbindelse med den kvartalsvise indberetning.
3. Politihundenes fordeling og stationering Rigspolitichefen varetager fordeling og stationering af  

 politihundene ud fra politikredsenes behov og det overordnede sigte, at der  

 etableres og opretholdes en landsdækkende politihundetjeneste inden for  

 de enkelte anvendelsesområder.
 Med hensyn til de enkelte kategorier af politihunde  

 gælder følgende retningslinier for stationering:
4. Tilladelse til indkøb og træning af  

 politihunde Efter ansøgning fra en politimester kan  

 Rigspolitichefen meddele træningstilladelse til en  

 polititjenestemand.
 Træningstilladelsen omfatter tilladelse til  

 indkøb og træning af en hund.
Hunden skal snarest efter anskaffelsen - dog tidligst i en  

 alder af 6 måneder - dokumenteres fri for hoftedysplasi ved skriftlig  

 erklæring fra en dyrlæge.
Endvidere skal  hundens egnethed  

  vurderes af  den tilsynsførende i politiregionen ved en  

 mentaltest.
Inden 12 måneder efter meddelelse af  

 træningstilladelsen skal hunden fremstilles for den  

 tilsynsførende i vedkommende politiregion med henblik på  

 godkendelse som politihund.
I særlige tilfælde kan denne frist  

 forlænges med indtil 6 måneder.
 Før godkendelsesprøven er bestået,  

 må hunden ikke anvendes i politiet.
 Efter godkendelsen har fundet sted, skal politihunden  

 mønstres mindst én gang hvert år.
5. Tilskud til indkøb af politihund Efter Rigspolitichefens bestemmelse kan der ydes  

 førere af politihunde et tilskud til indkøb af hund, når  

 følgende betingelser er opfyldt:
 Tilskuddet afskrives over 5 år med lige store andele  

 pr. påbegyndt år efter hundens godkendelse.  

 Tilbagebetalingspligten indtræder kun, såfremt hunden ikke  

 opfylder kravene til godkendelse/mønstring, eller føreren efter  

 eget ønske fratræder sin stilling som hundefører.
 Er der ydet tilskud til en politihund, og skal den  

 sælges i afskrivningsperioden, forbeholder Rigspolitichefen sig ret til  

 at købe hunden til anskaffelsesprisen ekskl. eventuelt tilskud.
6. Træningstid Træningstiden for patrulje-, narkotika- og  

 sprængstofhunde bør ikke være mindre end 8 timer pr. uge  

 inkl. transport til/fra øvelsesområdet, medmindre særlige  

 forhold, herunder navnlig hensynet til tjenestens tilrettelæggelse,  

 gør det konkret nødvendigt at afsætte mindre tid til  

 træningen.
Tilsvarende gælder for hunde med  

 træningstilladelse.
Dog skal træningstiden for yngre hunde  

 afpasses således, at der sker en gradvis tilpasning af hundenes  

 træningstid.
 Deltagelse i påbudt træning sidestilles med  

 anden pligtig tjeneste.
 Træning af patruljehunde i landpolitiet bør  

 normalt omfatte 2 x 2 timer månedligt.
7.  

 Politihundeførertillæg/hundetillæg Politihundeførertillæg:
 Polititjenestemænd, der forretter tjeneste som  

 politihundeførere, oppebærer et særligt tillæg, der  

 reguleres efter nærmere fastsatte regler.
 Det er en forudsætning for at oppebære  

 tillæg, at der foreligger træningstilladelse, og at  

 polititjenestemanden har erhvervet hund.
 Førere af 2 hunde oppebærer alene ét  

 tillæg.
 Hundetillæg:
 Der ydes tillæg til en hund, når der  

 foreligger træningstilladelse, og hunden er anskaffet.
 Førere af to hunde, der opfylder betingelserne  

 under pkt. 5, modtager for den anden hund et tillæg på 75% af  

 hundetillægget.
8. Refusion af dyrlægeudgifter Førere af godkendte politihunde og hunde med  

 træningstilladelse kan få refunderet afholdte udgifter til  

 dyrlægebehandling, medicin, nødvendige vaccinationer og  

 obligatorisk røntgenfotografering.
 Ved behandling for alvorlige lidelser samt ved  

 særlig omkostningskrævende behandlinger skal der  

 forudgående indhentes tilladelse hos Rigspolitichefen.
 Udgifterne afholdes af politikredsen.
Når træningstilladelse er meddelt, kan der  

 endvidere ske refusion af de udgifter, som ansøgeren tidligere har  

 afholdt til obligatorisk røntgenfotografering, nødvendige  

 vaccinationer samt navneskilt.
Ansøgning herom fremsendes ad  

 tjenestevejen til Rigspolitichefen.
9. Forsikringsforhold for politihunde For godkendte politihunde og hunde med  

 træningstilladelse er der af Rigspolitichefen tegnet kollektiv  

 ansvarsforsikring til dækning af erstatningsansvar i henhold til lov om  

 hunde.
 Forsikringen dækker endvidere ansvar for skade, som  

 hunden under tjenstlig træning eller deltagelse i konkurrence forvolder  

 på personer, der medvirker ved træningen/konkurrencen  

 (figurantdækning).
 Sager om erstatning vedrørende de af forsikringen  

 omfattede hunde indsendes til Rigspolitichefen,  

 Administrationsafdelingen.
Den kollektive ansvarsforsikring omfatter ikke hunde i  

 Grønland og på Færøerne, for hvilke der må  

 tegnes separate ansvarsforsikringer.
Udgifter hertil udredes lokalt af  

 tjenestestedet.
 Erstatning i anledning af, at en godkendt hund kommer til  

 skade under tjenestens udførelse eller som følge af mangler ved  

 lokaler, indretninger, redskaber m.v., kan ydes med Rigspolitichefens  

 samtykke under forudsætning af, at hundeføreren ikke selv har  

 udvist forsæt eller grov uagtsomhed.
10. PU-tjeneste for politihundeførere Med henblik på at sikre den kvalificerende generelle  

 politiuddannelse i overensstemmelse med Rigspolitichefens rundskrivelse af  

 18. marts 1998 vedrørende stationering og kvalificerende generel  

 politiuddannelse kan politihundeførere deltage i PU-tjeneste som  

 følger:
 Det er en forudsætning, at der under PU-tjenesten,  

 jf. ovenfor, gives politihundeføreren mulighed for:
11. Særbeklædning for  

 politihundeførere Til brug ved arbejdet med politihunde kan der til de  

 nedenfor nævnte polititjenestemænd udleveres  

 særbeklædning, jf. kundgørelse III, nr. 7:
12. Håndbog for politihundeførere Til brug for politihundetjenesten udgiver Rigspolitichefen  

 "Håndbog for politihundeførere", som udsendes  

 til alle tjenestesteder med politihunde.
 Håndbogen indeholder en række anvisninger om  

 tjenesten som politihundefører, herunder anvisninger af administrativ  

 og taktisk karakter.
 Håndbogen indeholder tillige en beskrivelse  

 af politihundeførernes uddannelsesforløb,  

 godkendelsesprøver og mønstringer.
13. Samvirke med andre hundetjenester Direktoratet for Kriminalforsorgen Med Direktoratet for Kriminalforsorgen er der etableret et  

 samarbejde om uddannelse og godkendelse af Kriminalforsorgens narkotikahunde  

 efter de regler, som gælder for politiets narkotikahunde.
Anmodning om assistance fra Kriminalforsorgens  

 narkotikahunde rettes til Rigspolitichefen, tilsynsførende i  

 politiregionerne eller politihundeafdelinger med narkotikahunde.
Assistance  

 til eftersøgning af euforiserende stoffer sker efter politiets  

 anvisning i overværelse af dette.
Told- og skattestyrelsen Med Told- og skattestyrelsen er der indgået aftale  

 om gensidige assistanceydelser med narkotikahunde.
 Anmodning om assistance fra Told- og skattestyrelsen kan  

 rettes til Rigspolitichefen, tilsynsførende i politiregionerne eller  

 politihundeafdelinger med narkotikahunde.
 Politiet kan ikke rekvirere bistand til opgaver, hvor der  

 kan blive tale om magtanvendelse eller fysisk kontakt.
 Kundgørelse II nr. 3 af 18. december 1991  

 ophæves.
