Udtrykkene "fallit" og "fallent" måtte forstås som et  

 sammenbrud i klagerens økonomiske forhold.
At dette var  

 tilfældet var ikke dokumenteret, hvorfor klageren havde ret til at  

 få et genmæle offentliggjort.
Kendelse fra Pressenævnet i sag nr.  

 67/1994 En læge (B) har ved  

 højesteretssagfører Ib Thyregod klaget over, at Dagbladet  

 Børsen har givet afslag på en anmodning om genmæle over  

 for en artikel den 2. juni 1994.
 I artiklen hed det bl.a.:
"Det blev Sydbank og BRF Kredit, der kom til at  

 dække nogle af tabene på bygmester [F]s og læge [B]s  

 fallitter.
De har i foråret afskrevet tilgodehavender på 71 mio.  

 kr. i Copernicus A/S, Århus, og dermed sikret det børsnoterede  

 selskabs overlevelse, viser halvårsregnskabet" .....
"Virksomheden er fortsat meget usolid, idet den har  

 ejendomme og andre aktiver for 164 mio. kr., herunder bygninger i Odense,  

 Albertslund og Holstebro.
Blandt aktiverne er også det konkursramte  

 Health Group, Copernicus overtog fra læge [B].
Konkursboet er sat til  

 nul. [B] prøvede i 1992 at få sin virksomhed børsnoteret  

 via en Copernicus-fusion, men Sydbank blokerede ved at stoppe for kreditten."  

 Og .....
"Copernicus blev stiftet i 1985 og har været i en  

 næsten uafbrudt krise, siden dets daværende hovedaktionær,  

 bygmester [F], Dansk Firma Center, standsede betalingerne i 1991. Selskabet  

 havnede som et problem i direktionskontorerne hos Sydbank og BRF, da de som  

 et led i forvaltningen af den fallerede [B]s forretning tog hans  

 Copernicus-aktier og stemmerne på dem i forvaring." Artiklen var ledsaget af portrætbilleder af [F] og  

 klageren.
I billedteksten hed det bl.a.:
"Den fallerede læge [B]s Copernicus-aktier blev  

 taget i forvaring af Sydbank og BRF." Klageren har i den anledning anmodet om at få  

 offentliggjort bl.a. følgende genmæle:
"[B] er ikke insolvent, men tværtimod særdeles  

 solvent.
Hans bo har aldrig været taget under konkursbehandling." Herudover har klageren i det ønskede genmæle  

 givet en længere beskrivelse af forløbet fra etableringen af den  

 omtalte Health Group A/S, dennes indlemmelse i Copernicus A/S og senere  

 konkurs.
 Klageren har gjort gældende, at ordet "fallit" efter  

 almindelig forståelse og efter nudansk ordbog er synonymt med ordet  

 "konkurs". Klageren finder endvidere, at udtrykket må anses for  

 særdeles skadeligt for hans almindelige omdømme.
 Klageren har i øvrigt gjort gældende, at  

 Health Group A/S med underliggende selskaber aldrig har været direkte  

 ejet af ham, men via et aktieselskab, og at han kun gennem sin  

 koncernindflydelse har haft et hovedaktionærejerskab i Copernicus  

 A/S.
 I en udtalelse om klagen har Børsen gjort  

 gældende, at brugen af ordene "fallit", "falleret" og "fallent" ikke  

 indebærer en sigtelse, idet ordene allerede i 1977 udgik af  

 konkursloven, hvorfor ordene er uden enhver retlig betydning.
Klagerens anmodning om genmæle kan efter  

 Børsens opfattelse endvidere ikke støttes på ordbogens  

 sidestilling af fallit med konkurs.
Dette ville indebære, at også  

 begreber som "sammenbrudt", "økonomisk tvivlsom", "vidtløftig",  

 "dårlig konsolideret", "ringe soliditet" og talrige andre negative  

 vendinger ville indebære en overtrædelse af medieansvarsloven,  

 medmindre den omtalte i rent juridisk forstand havde standset sine betalinger  

 eller var erklæret konkurs.
Bladet har endvidere gjort gældende, at udtrykkene i  

 artiklen er brugt i den normale og gængse forstand, hvor det antyder  

 økonomisk mislykkethed i en grad, der ikke specificeres i juridiske  

 eller fagøkonomiske termer.
Det bør efter Børsens  

 opfattelse ikke lykkes at fratage medierne mulighederne for at bruge sproget  

 frit, når ordets betydningsindhold illustreres af artiklens konkrete  

 oplysninger i øvrigt.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Kate Bluhme og Ole Malmqvist.
 Pressenævnet udtaler:
I den givne sammenhæng må udtrykkene fallit og  

 falleret forstås således, at der er tale om et endeligt  

 sammenbrud i klagerens personlige økonomiske forhold, således at  

 han er gået konkurs.
Da berettigelsen af de anvendte udtryk ikke er  

 dokumenteret, og da de er egnede til at påføre klageren skade i  

 medieansvarslovens forstand, pålægges Dagbladet Børsen at  

 offentliggøre følgende:
 "Genmæle.
 I en artikel den 2. juni 1994 brugte Dagbladet  

 Børsen udtrykkene "fallit" og "falleret" om læge [B].
 I den anledning oplyses det, at [B] ikke er insolvent,  

 ligesom hans bo aldrig har været under konkursbehandling.
Højesteretssagfører Ib Thyregod på  

 vegne af [B]." Pressenævnet finder herudover ikke grundlag for at  

 imødekomme klagerens anmodning om genmæle.
 Afsagt den 15. september 1994.
