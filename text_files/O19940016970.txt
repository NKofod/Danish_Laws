Resumé A, der var vicepolitikommissær ved et politimesterembede i  

 Jylland, blev indberettet til Rigspolitichefen (R) for ikke at have  

 efterkommet  

 en tjenstlig ordre om at møde op og gennemgå Politiets Taktiske Lederkursus  

 på  

 en kursusejendom i det storkøbenhavnske område.
R ikendte A en disciplinær  

 bøde  

 på 500 kr.
Justitsministeriet (JM) tiltrådte senere R's afgørelse.
Ombudsmanden fandt ikke grundlag for at kritisere afgørelsen.  

 Derimod fandt ombudsmanden det kritisabelt at R ikke - i overensstemmelse med  

 den ulovbestemte grundsætning om partshøring i sager om anvendelse af  

 sanktioner over for offentligt ansatte - havde gjort A bekendt med  

 sanktionsvalget,  

 inden sagen blev afgjort.
Ombudsmanden kritiserede endvidere at R ikke i  

 begrundelsen for afgørelsen havde henvist til de relevante retsregler, samt  

 at  

 begrundelsen i øvrigt var mangelfuld.
Endelig anså ombudsmanden det for  

 stridende mod god forvaltningsskik at afgørelsen ikke var blevet meddelt A  

 direkte, men sendt til politimesteren og forkyndt for A på politistationen.
 Ombudsmanden kritiserede samtidig at JM ikke ved sin afgørelse i  

 sagen havde påtalt de nævnte forhold. (J. nr. 1993-86-812).
Disciplinær bøde.
Manglende partshøring, begrundelse,  

 bekendtgørelse.
 A klagede over at  

 Justitsministeriet ikke havde fundet grundlag for at ændre Rigspolitichefens  

 afgørelse,  

 hvorefter A blev ikendt en disciplinær bøde på 500 kr. på grund af  

 tjenesteforseelse.
 Baggrunden for sagen var  

 følgende:
 Den 6. januar 1992 blev A af  

 Rigspolitichefen indkaldt til at gennemgå Politiets Taktiske Lederkursus  

 (PTL)  

 i tiden fra den 23. marts til den 10. april 1992 på kursusejendommen i  

 Julebæk  

 i Hellebæk.
 A ansøgte om fritagelse for  

 deltagelse i kurset og oplyste at han havde deltaget i andre kurser, hvis  

 indhold  

 efter hans opfattelse svarede til PTL-kurset.
Ansøgningen blev sendt til  

 Rigspolitichefen gennem Politimesteren i X-by i Jylland med påtegning om at A  

 havde oplyst, at han af private grunde ikke ønskede at deltage i kurser, der  

 var placeret i en sådan afstand fra hans bopæl, at han ikke kunne være hjemme  

 om aftenen.
Efter politimesterens opfattelse kunne de kurser som A havde  

 deltaget i, ikke erstatte PTL-uddannelsen.
Politimesteren gav endvidere  

 udtryk  

 for "at en vagthavende i (X-by) bør kunne lede og gennemføre sædvanlige  

 forekommende operative indsatser, således som PTL-uddannelsen giver baggrund  

 for." I et brev af 4. marts 1992  

 til Politimesteren i X-by erklærede Rigspolitichefen sig enig i  

 politimesterens  

 opfattelse og fastholdt indkaldelsen af A til PTL-kurset.
Rigspolitichefen  

 oplyste samtidig at A's ønsker om kursusstedets beliggenhed ikke kunne  

 imødekommes.  

 Politimesteren blev anmodet om at underrette A og påpege over for ham at han  

 senere ville blive indkaldt til "gennemgang af den obligatoriske del af  

 PL-uddannelsen, hvor nødvendighedskravet er helt tilsvarende, og ønsker om  

 kursusstedernes geografiske beliggenhed heller ikke kan forventes  

 imødekommet".
 Den 5. marts 1992 blev A  

 gjort bekendt med at indkaldelsen blev fastholdt.
I en notits af 6. marts 1992  

 imødegik A politimesterens angivelse af baggrunden for A's ønske om ikke at  

 deltage i kurset.
A oplyste at han af personlige årsager ikke kunne deltage i  

 kurser langt fra hjemmet.
I tilfælde af kursusplacering i Jylland ville A  

 derimod have mulighed for at komme hjem et par gange om ugen.
Om de  

 personlige  

 forhold oplyste A at "vi er stadig en familie med ægtefælles  

 selvstændige  

 virksomhed samt ½ tids udejob og med mindreårige børn hjemme - samt en del  

 off. gøremål - bl.a. ægtefællens plads i (X-by's) Byråd - samt naturligvis  

 vores privatliv, som vi værdsætter meget." Afslutningsvis ansøgte A om  

 udsættelse af indkaldelse til PTL-kurset indtil det kunne afholdes i  

 provinsen.
 I forbindelse med  

 fremsendelsen af notitsen til Rigspolitichefen oplyste politimesteren den 9.  

 marts 1992 at A ved dens aflevering havde udtalt, at han af private grunde  

 ikke  

 var i stand til at møde til kurset den 23. marts 1992.
Rigspolitichefen meddelte  

 herefter i telefax af 19. marts 1992 politimesteren at ansøgningen fortsat  

 ikke  

 kunne imødekommes, og at mødeindkaldelsen således blev fastholdt.
En kopi af  

 telefaxen blev den samme dag afgivet til A.
I en notits af 20. marts 1992  

 anførte A bl.a. at Rigspolitichefen ikke havde svaret på hans bemærkninger om  

 eventuel flytning af kurset til Jylland.
A meddelte samtidig at han ikke så  

 sig  

 i stand til at møde op, "sålænge kurset afholdes i det storkøbenhavnske  

 område, men er villig til deltagelse, hvis kursusafholdelse finder sted i  

 Jylland." Endvidere anmodede A om overflytning til andet vagthavende  

 arbejde uden operative funktioner hvis Rigspolitichefen herefter fandt, at  

 hans  

 manglende deltagelse i PTL-kurset ville medføre, at det måtte vurderes, at  

 han  

 ikke ville være i stand til at varetage den daglige vagthavende funktion.
 Politikommissær B udfærdigede  

 herefter den 20. marts 1992 denne notits:
"  

  

 Vpk. (A)  

  

 har meddelt mig, at han ikke er sindet at give møde som  

 indkaldt.
Han blev endnu en gang gjort bekendt med, at udeblivelse vil  

 medføre  

 indberetning til rigspolitichefen med deraf følgende disciplinær reaktion.
Politimester (C)  

  

 er telefonisk gjort bekendt med ovenstående og med  

 at indberetning om udeblivelsen vil ske mandag den 23. ds." Den 26. marts 1992  

 udfærdigede politiinspektør D en indberetning hvor der blev redegjort for  

 sagens  

 forløb.
Af indberetningen fremgår i øvrigt:
 "På denne baggrund og  

 under henvisning til de vedlagte bilag skal jeg herved indberette  

 vicepolitikommissær  

 (A's) manglende efterkommelse af Rigspolitichefens tjenstlige ordre om at  

 møde  

 til PTL-kurset, idet det er konstateret, at han ikke er mødt på kursusstedet.
 Det er fortsat min  

 opfattelse, at de vagthavende vicepolitikommissærer i (X-by) skal gennemgå  

 den  

 fastlagte, elementær(e) uddannelse - herunder PTL-uddannelsen.
 Når vicepolitikommissæren nægter  

 dette, må konsekvensen blive, at han ikke fortsat kan forrette  

 vagthavendetjeneste men bør overføres til andet ikke-chargeret arbejdsområde.
 Jeg finder ikke mulighed for  

 at beskæftige vicepolitikommissæren i en ikke-operativ vagthavendetjeneste -  

 dertil er vagthavendenormativet for sparsomt.
Politiforeningens formand,  

 politiassistent (E), er gjort bekendt med min indstilling, som han er enig  

 i." Indberetningen blev sendt med  

 politimesterens brev af 27. marts 1992 til Rigspolitichefen.
I brevet er  

 bl.a.  

 anført:
 "... i anledning af, at  

 ovennævnte ikke den 23. marts 1992 - på trods af adskillige henstillinger og  

 pålæg - mødte frem efter indkaldelse til PTL-kursus i Julebæk, Hellebæk.
Jeg skal i sagens anledning  

 fastholde min indstilling af 10. august 1989, idet jeg fastholder kravet om  

 en  

 fastlagt uddannelse på linie med andre ligestillede polititjenestemænd, og at  

 det manglende fremmøde får til konsekvens, at den pågældende ikke fortsat kan  

 bestride sin stilling som vagthavende i (X-by) politikreds.
Jeg skal i øvrigt  

 henvise til indberetning og indstilling fra politiinspektøren, som jeg fuldt  

 ud kan tilslutte mig." I et brev af 4. april 1992  

 til Dansk Politiforbund oplyste A at han havde modtaget indberetningen af 26.  

 marts 1992 og politimesterens brev af 27. marts 1992, der begge var lagt på  

 hans hylde på tjenestestedet.
A anførte at brevene måtte formodes at være  

 sendt  

 til Rigspolitichefen, uden at han havde haft mulighed for at fremføre sine  

 synspunkter vedrørende sagsfremstillingen, og uden at han var blevet oplyst  

 om  

 hans mulighed for at kontakte Dansk Politiforbund.
Over for politiforbundet  

 fremsatte A indsigelse mod politimesterens angivelse af at han trods  

 "adskillige  

 henstillinger og pålæg" ikke mødte frem ved kursusstart.
A oplyste at  

 han  

 ikke havde fået "een eneste henstilling eller eet eneste pålæg om at  

 give  

 møde". Over for A var der blot givet udtryk for at han burde møde op og  

 få  

 kurset overstået.
 Af brevet til politiforbundet  

 fremgår det at en kopi heraf blev sendt til Politiet i X-by.
 I et udateret notat  

 udarbejdet hos Rigspolitichefen er anført følgende:
 "...
 Det fremgår af notits af  

 20/03-92 udf. af pk. (B), at (A) er gjort bekendt med, at udeblivelse vil  

 medføre indberetning med deraf følgende disciplinær reaktion.
Det fremgår ikke af sagen, at (A) har fået udleveret en  

 fremstilling af sagen at han er gjort bekendt med  

 adgangen til at afgive en (en) skriftlig udtalelse om fremstillingen.
at han ikke har pligt til at  

 udtale sig om fremstillingen at han skal gives lejlighed  

 til at søge bistand hos sin men jfr. (F's) notat i sagen  

 har pk. (B) den 18/5-92 meddelt at (A) havde fået udleveret indberetningen.  

 Han  

 ønskede ikke at afgive en udtalelse.
pi. (D) har i dag ved min  

 telefoniske henvendelse bekræftet at formalia jfr. kdg.
I nr. 10 er opfyldt.  

 selv om det ikke direkte fremgår af indberetningen.
..." Den 21. maj 1992 sendte  

 Rigspolitichefen indberetningerne af 26. og 27. marts 1992 til Dansk  

 Politiforbund  

 under henvisning til kundgørelse I, nr. 10, punkt 30, og med bemærkning om at  

 Rigspolitichefen var sindet at afgøre sagen med en disciplinær bøde.
 Den 27. maj 1992 meddelte  

 Dansk Politiforbund at forbundet kunne tiltræde indstillingen.
 Rigspolitichefen traf  

 afgørelse i sagen den 19. august 1992. Af afgørelsen fremgik følgende:
 "Af en med Deres  

 skrivelse af 27. marts 1992 fremsendt disciplinærsag fremgår, at  

 vicepolitikommissær  

 (A) har gjort sig skyldig i tjenesteforseelse ved at have undladt at møde  

 frem  

 efter indkaldelse til Politiets Taktiske Lederkursus (PTL) den 23. marts 1992  

 på kursusejendommen Julebæk, Hellebæk, på trods af, at han både den 4. marts  

 1992 og den 19. marts 1992 skriftligt herfra var meddelt afslag på ansøgning  

 om  

 fritagelse for deltagelse i omhandlede kursus.
 I den anledning ikender jeg  

 vicepolitikommissæren en disciplinær bøde på kr. 500,00 og det bedes samtidig  

 tilkendegivet, at han udsætter sig for en alvorligere disciplinær reaktion,  

 såfremt han på ny gør sig skyldig i lignende tjenesteforseelse.
 ...
Der vedlægges 2 genparter af  

 nærværende skrivelse.
Den ene bedes udleveret til vicepolitikommissæren ...
..." Over for Politimesteren i  

 X-by tilkendegav Rigspolitichefen samtidig at det kunne godkendes, at A -  

 indtil PTL-kurset var gennemgået - blev sat til anden tjeneste med et  

 stillingsindhold svarende til lønrammen.
Afgørelsen i disciplinærsagen  

 indbragte A for Justitsministeriet den 25. august 1992 da den efter hans  

 opfattelse var truffet på et forkert grundlag.
A henviste til sine notitser  

 af  

 6. og 20. marts 1992 vedrørende dels ansøgning om fritagelse på grund af  

 lignende uddannelse dels ansøgning om udsættelse - indtil kurset kunne  

 afholdes  

 i provinsen - på grund af personlige forhold.
A anmodede Justitsministeriet  

 om at vurdere sagen og besvare hans spørgsmål, som efter hans opfattelse  

 fortsat var ubesvaret - "bl.a. om pligten til at gennemgå kurset." Over for Rigspolitichefen  

 oplyste Politimesteren i X-by den 2. september 1992 at A midlertidigt var sat  

 til tjeneste i ordenspolitiets sekretariat.
 Rigspolitichefen afgav en  

 udtalelse i sagen over for Justitsministeriet den 9. september 1992 og  

 oplyste  

 heri bl.a. følgende:
 "Vicepolitikommissæren  

 blev udnævnt til vagthavende den 5. december 1985.
 Han har tidligere undladt at  

 møde på et for chargerede polititjenestemænd obligatorisk kursus, således  

 udeblev han den 7. august 1989 fra Politiets Forberedende Lederkursus (PFL).
 I den anledning indberettede  

 Politimesteren i (X-by) ham for tjenesteforseelse og indstillede, at han blev  

 rykket fra lønramme 24 til lønramme 22, samt at han ikke burde fortsætte  

 tjenesten som vagthavende.
 Jeg tiltrådte, at han på det  

 foreliggende grundlag blev sat til anden tjeneste, indtil han havde  

 gennemgået  

 PFL.
 Han gennemførte PFL i  

 tidsrummet fra den 13. august til den 23. november 1990.
 Vicepolitikommissæren blev  

 ved skrivelse herfra af 6. januar 1992 indkaldt til gennemgang af PTL-kursus,  

 der er det næste i rækken indenfor politiets lederuddannelse.
 Han anmodede ved notits af  

 20. januar 1992 om fritagelse for at deltage i kurset, idet han mente, at han  

 havde tilegnet sig tilsvarende uddannelse ved civilforsvarsarbejde.
 Indkaldelsen blev fastholdt  

 ved skrivelse herfra af 4. marts 1992.
 Den 6. marts 1992 fremsendte  

 vicepolitikommissæren en notits, hvori han søgte udsættelse og meddelte, at  

 han  

 var villig til at deltage i PTL-kurset, såfremt dette blev afviklet i  

 Jylland.
 Ved telefaxskrivelse herfra  

 af 19. marts 1992 blev der meddelt afslag på udsættelsen.
 Vicepolitikommissæren  

 meddelte herefter i notits af 20. marts 1992, at han ikke så sig i stand til  

 at  

 møde under henvisning til kursusstedets beliggenhed.
I den anledning finder jeg,  

 at vicepolitikommissæren har gjort sig skyldig i tjenesteforseelse, og det  

 henstilles, at afgørelsen fastholdes." Udtalelsen kommenterede A i  

 et brev af 28. september 1992 til Justitsministeriet.
A anførte bl.a. at der  

 ikke kunne være tale om tjenesteforseelse, hvis han ikke havde pligt til  

 fremmøde.
A oplyste endvidere at der siden hans udnævnelse til vagthavende i  

 1985 var blevet udnævnt politiinspektører, der hverken før eller efter  

 udnævnelsen havde gennemgået PFL- eller PTL-kurset.
 Den 26. oktober 1992 meddelte  

 Justitsministeriet A at ministeriet ikke fandt grundlag for at ændre  

 Rigspolitichefens afgørelse, og at ministeriet havde lagt vægt på de forhold,  

 der var anført i Rigspolitichefens udtalelse af 9. september 1992.
 Justitsministeriet oplyste i  

 afgørelsen endvidere:
"... at De i medfør af  

 tjenestemandslovens § 10 samvittighedsfuldt skal overholde de regler, som  

 gælder for Deres stilling.
Det er Justitsministeriets opfattelse, at De i  

 medfør af denne bestemmelse kan pålægges at deltage i den efteruddannelse,  

 som  

 rigspolitichefen har tilrettelagt med henblik på udførelsen af  

 tjenesten." Den 12. januar 1993 klagede A  

 til mig og redegjorde i den forbindelse for sin opfattelse af sagen.
Klagen  

 blev indgivet med henblik på at få klarlagt hvorvidt "man kan pålægges  

 at  

 skulle tage på et kursus over flere uger uden mulighed for deltagelse i  

 familiemæssig  

 omgang og nødvendige forpligtigelser". A ønskede en vurdering af  

 spørgsmålet i lyset af at han blev udnævnt i 1985. I klageskrivelsen oplyste  

 A  

 at ansættelsesbetingelserne for chargeret personale var blevet ændret siden  

 1988.
 Rigspolitichefen henholdt sig  

 i en udtalelse af 19. marts 1993 til den trufne afgørelse og oplyste i  

 øvrigt:
 "Politiets uddannelse -  

 herunder lederuddannelsen - søges løbende tilpasset kravene til politiet.
 Den taktiske lederuddannelse  

 (PTL) var således indtil 1984 indeholdt i den forberedende lederuddannelse  

 (PFL) men blev herefter udskilt som et selvstændigt kursus.
 Dette kursus er som alle  

 øvrige kurser i politiet såvel med hensyn til indhold som målgruppe forinden  

 iværksættelse drøftet i et af Justitsministeriet nedsat Rådgivende  

 Skoleudvalg,  

 hvor blandt andet politiets personaleorganisationer er repræsenteret.
 Til PTL-kurset indkaldes alle  

 chargerede i lønramme 26 - 28 (mellemlederne), der har gennemgået PFL efter  

 1984. Kurset er således obligatorisk for denne personalegruppe.
Om placeringen af kurserne  

 kan jeg oplyse, at PTL-kurserne afvikles på de kursusejendomme, der efter  

 pris  

 og faciliteter findes mest hensigtsmæssige.
For netop PTL-kursus er det  

 nødvendigt med adgang til et velegnet øvelsesterræn.
Kurserne er derfor  

 primært  

 afviklet på flyvestation Stensved og på Hjemmeværnsskolen i Hellebæk.
Det bemærkes endelig at  

 vicepolitikommissæren efter ansøgning med virkning fra den 1. april 1993 er  

 indplaceret i en uchargeret stilling som politiassistent." På grund af principielle  

 overvejelser i Justitsministeriet vedrørende behandlingen af disciplinærsager  

 afgav ministeriet først en udtalelse til mig den 6. december 1993. I  

 udtalelsen  

 henholdt ministeriet sig til den trufne afgørelse og Rigspolitichefens  

 udtalelse.
Den 4. januar 1994 fremsatte  

 A bemærkninger til Rigspolitichefens udtalelse.
Han oplyste at PTL-kurset  

 ikke  

 er obligatorisk for chargeret personale, der er udnævnt før 1990, og at en  

 del  

 chargerede kollegaer ikke har gennemgået kurset.
 I en udtalelse af 6. juni  

 1994 til Justitsministeriet oplyste Rigspolitichefen bl.a.:
 "... at det af referat  

 af 14. maj 1986 af møde i det af Justitsministeriet nedsatte Rådgivende  

 Skoleudvalg  

 fremgår, at politiets uddannelse i udryknings- og beredskabstjeneste var  

 optaget til behandling.
 Det blev her besluttet, at  

 alle nye ledere skulle gennemgå PTL-uddannelsen, og at de ældre ledere, der  

 ikke havde en polititaktisk uddannelse, skulle optages på kurset i takt med,  

 at det blev muligt.
Denne ordning trådte i kraft  

 den 1. januar 1987." Rigspolitichefen oplyste den  

 29. juni 1994 supplerende bl.a.:
 "... at den  

 overgangsordning, der blev nævnt på (...) i referatet af møde i det  

 Rådgivende  

 Skoleudvalg d. 14. maj 1986, havde til formål at sikre, at ledere udnævnt før  

 den nye ordnings ikrafttrædelse før 1. januar 1987 ikke mistede muligheden  

 for  

 en taktisk uddannelse.
 Overgangsordningen blev  

 administreret på den måde, at politiregionerne i december 1986 fra  

 Rigspolitichefen/afdeling A blev tilskrevet og anmodet om, at opgøre, hvor  

 mange og hvem man ønskede skulle gennemgå PTL i overgangsfasen 1987. ...
Politiets Taktiske  

 Lederuddannelse (PTL) afløste således Delingsføreruddannelsen (DF) pr. 1.  

 januar  

 1987, hvorefter PTL blev obligatorisk.
Hele kursusåret 1987 blev herefter  

 anvendt til overgangsordningen, hvor politikredsenes behov for uddannelse af  

 ældre ledere blev tilgodeset.
 Fra 1. januar 1988 blev  

 administrationen mere automatiseret, idet man nu, i henhold til beslutningen  

 om  

 obligatorisk gennemgang af PTL, som hovedregel indkaldte personale, der havde  

 gennemgået Politiets Forberedende Lederuddannelse (PFL) året før.
Da politiassistent (A) gennemgik  

 PFL i 1990 var nyordningen trådt i kraft, og PTL var derfor en obligatorisk  

 opfølgning af PFL." Justitsministeriet henholdt  

 sig den 5. juli 1994 til Rigspolitichefens supplerende udtalelser.
 A fremsatte ikke yderligere  

 bemærkninger til sagen.
 I et brev til A udtalte jeg  

 herefter følgende:
 "1. Disciplinær sanktion.
 Efter tjenestemandslovens §  

 10 skal en tjenestemand samvittighedsfuldt overholde de regler, der gælder  

 for  

 hans stilling, og såvel i som uden for tjenesten vise sig værdig til den  

 agtelse og tillid, som stillingen kræver.
 Herudover indeholder  

 tjenestemandslovens § 24 denne bestemmelse:
"Som disciplinær straf  

 for tjenstlig forseelse kan anvendes advarsel eller irettesættelse, bøde, der  

 dog ikke må overstige ½ måneds løn, overførsel til andet arbejde eller  

 arbejdssted eller til anden stilling inden for eller uden for  

 ansættelsesområdet, degradation -herunder nedrykning med ét eller flere  

 løntrin  

 inden for samme lønramme - eller afsked.
Bøde over 1/25 af månedslønnen og  

 overførelse  

 til andet arbejde kan ikke anvendes, inden forhør er afholdt i  

 overensstemmelse  

 med §§ 20-22, medmindre der foreligger en uforbeholden skriftlig tilståelse,  

 i  

 hvilken tjenestemanden vedgår de faktiske omstændigheder i det påsigtede  

 forhold og erklærer sig skyldig i tjenesteforseelse.
Overførelse til andet  

 arbejdssted eller til anden stilling inden for eller uden for  

 ansættelsesområdet, degradation eller afsked som straf for tjenesteforseelser  

 kan, når forholdet ikke er fastslået ved dom, aldrig finde sted uden efter  

 afholdt  

 tjenstligt forhør.
Ikendte bøder kan indeholdes i lønnen." Grundbetingelsen for at  

 iværksætte en disciplinær straf efter tjenestemandslovens § 24 er, at der -  

 objektivt bedømt - foreligger en tjenstlig forseelse.
Det er herudover  

 antaget,  

 at forseelsen skal kunne tilregnes tjenestemanden som forsætlig eller i hvert  

 fald uagtsom, jf.
Jørgen Mathiassen, Forvaltningspersonellet (1990), s. 143,  

 og  

 Kaj Larsen m.fl., Forvaltningsret (1994), s. 172. Fra praksis om dette  

 spørgsmål kan jeg henvise til Folketingets Ombudsmands beretning for 1984, s.  

 92ff.
Hvis de nævnte - objektive og  

 subjektive - betingelser er opfyldt, kan tjenestestedet iværksætte en af de  

 sanktioner, der er nævnt i tjenestemandslovens § 24. Bestemmelsen indeholder  

 ikke forskrifter om, hvilken af de nævnte sanktioner der i givet fald skal  

 anvendes.
Dette bygger således på myndighedens skøn, der dog er begrænset af  

 den almindelige forvaltningsrets principper.
I denne henseende er navnlig  

 forvaltningsrettens proportionalitetsprincip af betydning; sanktionen skal  

 således efter sin karakter stå i et rimeligt forhold til den  

 tjenesteforseelse,  

 der er begået.
Tjenestemandsloven regulerer  

 - ud over den almindelige bestemmelse i § 10 - ikke spørgsmålet om, hvad der  

 skal forstås ved en tjenesteforseelse.
Der er imidlertid ikke tvivl om, at  

 der  

 for offentligt ansatte gælder en almindelig lydighedspligt; jeg forstår, det  

 er  

 denne pligt, som De efter Justitsministeriets opfattelse har overtrådt.
 Hovedproblemet i Deres sag er  

 således, om De har haft pligt til at efterkomme Rigspolitichefens  

 tjenestebefaling om at deltage i PTL-kurset.
 Det fremgår af sagen, at De  

 blev udnævnt til vicepolitikommissær den 1. december 1985, og at De gennemgik  

 PFL-kurset i 1990.
 På tidspunktet for Deres  

 ansættelse bestod uddannelsen af politiets forberedelseskursus for  

 lederuddannelse  

 (PFL), delingsførerkursus (DF), vagthavendekursus og politiets lederkursus I  

 (PL I) (som beskrevet på s. 4 i delrapport af 18. januar 1983 om struktur og  

 uddannelse i udryknings- og beredskabstjeneste på PFL, PTL, PL-I, PL-II,  

 PTV).
 Arbejdsgruppen, der havde  

 udarbejdet delrapporten, anførte om gruppens overvejelser om ny struktur og  

 ny  

 uddannelse på s. 9f:
 "...
 Gruppen mener, at udryknings-  

 og beredskabsuddannelsen bør have følgende forløb: Politiets  

 forberedelseskursus  

 for lederuddannelse (PFL), politiets taktisk(e) lederkursus (PTL), politiets  

 taktiske vedligeholdelseskursus (PTV), politiets lederkursus I (PL I) og  

 politiets lederkursus II (PL II), dog således at vedligeholdelsesuddannelsen  

 for vagthavende, afdelingsledere m.fl. også foregår efter PL I.
 Betegnelserne  

 "delingsførerkursus" og "vagthavendekursus" er udgået og  

 erstattes af hhv. "politiets taktiske lederkursus" (PTL) og  

 "politiets taktiske vedligeholdels(es)kursus" (PTV). ...
På PFL skal der gives  

 deltagerne en målrettet funktionsuddannelse som gruppeførere.
Dette  

 indebærer,  

 at deltagerne såvel under den teoretiske gennemgang af førervirksomhed,  

 befalingsudgivelse og de taktiske principper som under de praktiske øvelser  

 skal bedømme emner og opgaver under gruppeførerens indfaldsvinkel.
 Ved at tilnærme udryknings-  

 og beredskabsuddannelsen på PFL til et konkret, snævert mål vil uddannelsen  

 blive basis for og hjørnestenen i den fortsatte uddannelse på lederplan.
 ...
PTL skal som nu (delingsførerkursus)  

 omfatte de taktiske forudsætninger, som er nødvendige for at kunne føre  

 enheder  

 af indtil delingsstørrelse.
Kursus bør være obligatorisk for alle chargerede,  

 som har gennemgået PFL - også for kriminalpolitiet.
 ...".
 Som målgruppe for PTL-kurset  

 er anført i delrapporten "politiledere i ordens- og kriminalpolitiet,  

 der  

 er indplaceret i lønramme 21 samt stedfortrædere og vagthavende i lønramme  

 17.  

 Deltagerne skal have gennemgået PFL".
Arbejdsgruppen foreslog, at  

 den skitserede struktur blev iværksat den 1. januar 1984. I en  

 overgangsperiode  

 fandt gruppen det nødvendigt, at der for nogle gruppers vedkommende kunne  

 dispenseres fra undervisningsforløbet.
I delrapporten er det anført, at  

 dispensationsmuligheden især gjorde sig gældende for vagthavende, der ikke havde gennemgået det  

 tidligere delingsførerkursus, og som nu ansøgte om PTL.
Delrapporten og andet  

 materiale blev behandlet på et møde den 14. maj 1986 i Det rådgivende  

 Skoleudvalg, hvori deltog bl.a.
Rigspolitichefen, en repræsentant fra  

 Sammenslutningen af Kriminalinspektører og Kriminalkommissærer og  

 repræsentanter fra Dansk Politiforbund og Dansk Kriminalpolitiforening.
På  

 mødet var der tilslutning til et ændret uddannelsesforløb.
 I et brev af 19. december  

 1986 til regionspolitilederne skrev Rigspolitichefen bl.a.:
 "Som bekendt udgår  

 delingsførerkursus fra udgangen af december måned 1986 og erstattes af  

 politiets  

 Taktiske Lederkursus (PTL).
Polititjenestemænd, der  

 gennemgår politiets Forberedende Lederkursus (PFL) efter 1. januar 1987 vil  

 blive indkaldt til gennemgang af PTL i 1988 eller senere." I udtalelsen af 19. marts  

 1993 har Rigspolitichefen oplyst, at politiets uddannelse - herunder  

 lederuddannelsen  

 - løbende søges tilpasset kravene til politiet.
Den ændring af politiets  

 uddannelse,  

 som fandt sted, og som er beskrevet i Deres sag, giver mig ikke anledning til  

 bemærkninger.
Jeg kan endvidere ikke kritisere, at Rigspolitichefen i  

 overensstemmelse  

 hermed ved tjenestebefaling indkaldte Dem til deltagelse i PFL- og  

 PTL-kurserne.
 Objektivt bedømt foreligger  

 der efter min opfattelse en tjenesteforseelse, hvis en tjenestebefaling om  

 deltagelse i et sådant kursus ikke efterkommes.
 Spørgsmålet er herefter, om  

 også den subjektive betingelse for at ikende Dem en disciplinær straf er  

 opfyldt.
Efter at De havde modtaget  

 indkaldelsen til deltagelse i PTL-kurset, ansøgte De den 20. januar 1992 om  

 fritagelse herfor på grund af tilsvarende uddannelse.
Ansøgningen blev  

 afslået  

 den 4. marts 1992 med angivelse af, at Deres ønsker om ændret beliggenhed af  

 kursusstedet ikke kunne imødekommes.
Den 6. marts 1992 redegjorde  

 De for, at De af personlige årsager ikke ville  

  

 kunne  

  

 deltage i kurser langt fra hjemmet.
De ansøgte samtidig om  

 udsættelse af indkaldelse til PTL-kurset, indtil kurset kunne afholdes i  

 provinsen.
 Den 19. marts 1992 fastholdt  

 Rigspolitichefen mødeindkaldelsen under henvisning til brevet af 4. marts  

 1992, hvor det, som anført, bl.a. var angivet, at Deres ønsker om ændret  

 beliggenhed af kursusstedet ikke kunne imødekommes.
Rigspolitichefen formulerede  

 afgørelsen som et afslag på en ansøgning om  

  

 fritagelse  

  

 for deltagelse i PTL-kursus og ikke som en ansøgning om  

 udsættelse.
Dette forhold i sig selv giver mig ikke anledning til  

 bemærkninger.  

 Jeg har herved lagt vægt på, at Rigspolitichefen allerede den 4. marts 1992  

 havde taget stilling til spørgsmålet om ændring af kursusstedets beliggenhed,  

 og at Deres ansøgning om "udsættelse indtil" på den baggrund i  

 realiteten måtte forstås som en ansøgning om "fritagelse" for  

 kursusdeltagelse.
 Da Rigspolitichefen forud for  

 kursusdagen havde afslået Deres ansøgninger om  

 fritagelse/"udsættelse",  

 er den subjektive betingelse for at betragte Deres manglende fremmøde til  

 kursus den 23. marts 1992 som en tjenesteforseelse efter min opfattelse  

 opfyldt.
Jeg kan ikke for en  

 anderledes vurdering lægge vægt på oplysningen om, at De forud for den  

 seneste  

 afgørelse havde tilkendegivet, at De under ingen omstændigheder  

  

 kunne  

  

 møde til kurset den 23. marts  

 1992. Oplysningen fremgår af Deres notits af 20. marts 1992 uden nærmere  

 angivelse af en særskilt begrundelse for den manglende mødemulighed til netop  

 det kursus.
Jeg må derfor forstå begrundelsen herfor i overensstemmelse med  

 notitsens øvrige indhold, hvor De meddelte, at De ikke  

  

 så Dem i stand til  

  

 at møde op,  

  

 så  

 længe  

  

 kurset afholdes i det storkøbenhavnske område, men at De er  

  

 villig til deltagelse, hvis  

  

 kursusafholdelse  

 finder sted i Jylland.
Begrundelsen for den manglende mulighed for at møde  

 til  

 kurset den 23. marts 1992 har således været spørgsmålet om kursusstedets  

 beliggenhed; et spørgsmål, som Rigspolitichefen på det tidspunkt havde  

 afgjort.
 Sammenfattende kan det  

 herefter ikke give mig anledning til bemærkninger, at Rigspolitichefen og  

 Justitsministeriet har fundet, at De ved at undlade at møde efter indkaldelse  

 til PTL-kurset den 23. marts 1992 gjorde Dem skyldig i en tjenesteforseelse.
 Sanktionsvalget - ikendelse  

 af en disciplinær bøde på 500 kr. - giver mig i Deres sag ligeledes ikke  

 anledning til bemærkninger.
 2. Partshøring.
 Tjenestemandslovens § 20,  

 stk. 1, lyder sådan:
"  

  

 § 20.  

  

 En tjenestemand, der tjenstligt indberettes for en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en  

 skriftlig udtalelse om fremstillingen.
Han skal samtidig gøres bekendt med,  

 at  

 han ikke har pligt til at udtale sig om fremstillingen.
..." Herudover gælder om  

 partshøring forvaltningslovens § 19, der lyder sådan:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
..." Det fremgår af Deres brev af  

 4. april 1992 til Dansk Politiforbund, at politimesterens indberetning af 27.  

 marts 1992 med tilhørende indberetning af 26. marts 1992 fra  

 politiinspektøren  

 lå på Deres hylde, da De mødte på arbejde den 31. marts 1992.
 Brevet af 4. april 1992, der  

 indeholder Deres bemærkninger til sagen, sendte De i kopi til  

 politiinspektøren..., og Deres bemærkninger indgik således på sagen.
 Herefter kan jeg ikke  

 kritisere Rigspolitichefen for ikke at have overholdt de ovenfor nævnte  

 bestemmelser,  

 for så vidt angår spørgsmålet om partshøring.
 Bestemmelsen i  

 tjenestemandslovens § 20 om, at De skulle gøres bekendt med, at De ikke havde  

 pligt til at udtale Dem om fremstillingen, giver mig anledning til denne  

 bemærkning:
 Det fremgår ikke af Deres  

 brev af 4. april 1992, at De blev gjort bekendt hermed.
Spørgsmålet blev undersøgt i  

 forbindelse med Rigspolitichefens behandling af sagen.
Af et notat fremgår  

 det,  

 at politiinspektøren ved (X) over for Rigspolitichefen oplyste, at formalia  

 blev opfyldt, selv om det ikke direkte fremgår af indberetningen.
Jeg har ikke fundet, at  

 yderligere undersøgelse fra min side vedrørende dette særskilte spørgsmål vil  

 kunne frembringe klarhed over det faktisk passerede.
Jeg foretager mig derfor  

 ikke videre vedrørende spørgsmålet.
I sager om uansøgt afsked  

 eller anvendelse af andre sanktioner over for offentligt ansatte er det i  

 ombudsmandens  

 praksis endvidere fast antaget, at der gælder en ulovbestemt grundsætning om  

 partshøring ikke blot om sagens faktum, men også om den besluttende  

 myndigheds  

 retlige kvalifikation af faktum og eventuelle bevismæssige vurderinger.
Jeg  

 henviser herved til Folketingets Ombudsmands beretning 1990, s. 363.
Dansk Politiforbund blev den  

 21. maj 1992 gjort bekendt med, at Rigspolitichefen (som afgørelsesmyndighed)  

 var sindet at afgøre sagen med en disciplinær bøde.
De blev ikke gjort  

 bekendt  

 med det tilsvarende og havde, som nævnt ovenfor, alene adgang til at udtale  

 Dem  

 om sagens faktiske omstændigheder (og politimesterens indstilling om  

 overførsel til andet ikke-chargeret arbejdsområde).
 Jeg finder det kritisabelt,  

 at Rigspolitichefen ikke foretog partshøring efter den nævnte grundsætning,  

 inden sagen blev afgjort.
 Justitsministeriet burde have  

 påtalt dette forhold.
 Jeg har samtidig hermed gjort  

 Justitsministeriet og Rigspolitichefen bekendt med min opfattelse.
 3. Begrundelse.
 Forvaltningslovens § 22 lyder  

 sådan:
"  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." Forvaltningslovens § 24, stk.  

 1 og 2, har denne ordlyd:
"  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen." Brevet af 19. august 1992,  

 hvor De blev ikendt en disciplinær bøde på 500 kr., indeholdt ingen retlig  

 henvisning.
Der burde have været henvist til tjenestemandslovens §§ 10 og 24.
 Justitsministeriet burde have  

 anført en retlig henvisning, ligesom ministeriet burde have påtalt dette  

 forhold over for Rigspolitichefen. (Justitsministeriets angivelse af  

 tjenestemandslovens § 10 ses at være foretaget i besvarelse af Deres  

 spørgsmål  

 om, hvorvidt De havde pligt til at tage på kursus).
 Jeg har samtidig hermed gjort  

 Justitsministeriet og Rigspolitichefen bekendt med min opfattelse.
 I afgørelsen af 19. august  

 1992 henviste Rigspolitichefen alene til det forhold, at De havde undladt at  

 møde frem efter indkaldelse til PTL-kurset den 23. marts 1992 på trods af  

 afslag på ansøgning om fritagelse for deltagelse i kurset.
 I Rigspolitichefens udtalelse  

 af 9. september 1992 til Justitsministeriet redegjorde Rigspolitichefen  

 tillige for det forhold, at De tidligere i 1989 var udeblevet fra PFL-kurset.  

 Redegørelsen blev afsluttet med en bemærkning om, at Rigspolitichefen "i  

 den anledning" fandt, at De havde gjort Dem skyldig i en  

 tjenesteforseelse.
 Jeg må forstå  

 Rigspolitichefens udtalelse til Justitsministeriet sådan, at forholdet i 1989  

 blev tillagt vægt som en skærpende omstændighed i forbindelse med afgørelse  

 af  

 disciplinærsagen vedrørende forholdet i 1992. Herefter må jeg anse  

 Rigspolitichefens begrundelse, sådan som den fremgik af brevet af 19. august  

 1992, for ufuldstændig.
 Ved afgørelsen af 26. oktober  

 1992 tiltrådte Justitsministeriet Rigspolitichefens afgørelse og henviste som  

 begrundelse for afgørelsen til Rigspolitichefens udtalelse af 9. september  

 1992. Justitsministeriet ses ikke på anden måde over for Rigspolitichefen at  

 have påtalt den ufuldstændige begrundelse, der fremgik af brevet af 19.  

 august  

 1992. Dette finder jeg beklageligt.
 Jeg har samtidig hermed gjort  

 Justitsministeriet og Rigspolitichefen bekendt med min opfattelse.
 4. Afgørelsens meddelelse.
 Det følger af god forvaltningsskik,  

 at en afgørelse skal meddeles direkte til parten af den myndighed, der har  

 truffet afgørelse i sagen. (Se herom Karsten Loiborg m.fl., Forvaltningsret  

 (1994) s. 395ff).
Rigspolitichefens brev af 19.  

 august 1992 blev sendt til Politimesteren i (X-by) og forkyndt for Dem på  

 politistationen af politiinspektøren.
De fik samtidig udleveret en genpart af  

 afgørelsen.
 En sådan fremgangsmåde må jeg  

 under hensyn til ovenstående anse for stridende mod god forvaltningsskik.
 Justitsministeriet burde have  

 påtalt dette forhold.
 Jeg har gjort  

 Justitsministeriet og Rigspolitichefen bekendt med min opfattelse.
 Som anført under pkt. 2 - 4  

 finder jeg, at der blev begået flere processuelle fejl i forbindelse med  

 ikendelsen af den disciplinære straf.
 Ingen af de nævnte forhold  

 har dog haft betydning for grundlaget for ikendelsen af bøden, og jeg har  

 derfor ikke fundet at burde foretage mig videre ud over at gøre de  

 implicerede  

 myndigheder bekendt med min opfattelse.
NOTER(*1) Jf.
FOB 1984, s.  

 92ff og FOB 1990, s. 363 (  

 FOB 1990, s. 339  

 ).
