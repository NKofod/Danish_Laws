Bekendtgørelse om ændring af bekendtgørelse om fravigelser fra lov om søfarendes ansættelsesforhold m.v. for fiskeskibe § 1 I bekendtgørelse nr. 1006 af 15. august 2013 om fravigelser fra lov om søfarendes ansættelsesforhold m.v. for fiskeskibe, som ændret ved bekendtgørelse nr. 1344 af 21. november 2016, foretages følgende ændringer:
 1. Indledningen affattes således:
»I medfør af § 1 a, stk. 4, § 18 d, stk. 1, § 55, stk. 1 og 4, § 57, § 64, stk. 1, § 70, stk. 1 og § 75, stk. 1, i lov om søfarendes ansættelsesforhold m.v., jf. lovbekendtgørelse nr. 1662 af 17. december 2018, fastsættes efter bemyndigelse i henhold til § 1, stk. 1, nr. 7, i bekendtgørelse nr. 744 af 24. juni 2013 om henlæggelse af visse beføjelser til Søfartsstyrelsen og om klageadgang m.v.:« 2. § 2 affattes således:
»§ 2. Lovens § 6, stk. 5, § 7, stk. 2, 3. pkt., § 8 c, § 10, stk. 3 og § 19, stk. 3, 2. pkt., finder ikke anvendelse.« § 2 Bekendtgørelsen træder i kraft den 15. november 2019.
