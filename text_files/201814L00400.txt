Betænkning afgivet af Transport-, Bygnings- og Boligudvalget den 6. december 2018 Betænkning over Forslag til lov om ændring af lov om trafikselskaber (Overdragelse af statens praktiske trafikkøberansvar for øresundstogtrafikken til Skånetrafiken) [af transport-, bygnings- og boligministeren (Ole Birk Olesen)]:
1. Indstillinger Et flertal i udvalget (udvalget med undtagelse af EL) indstiller lovforslaget til vedtagelse uændret.
 Et mindretal i udvalget (EL) indstiller lovforslaget til forkastelse ved 3. behandling.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Enhedslisten Enhedslistens medlemmer af udvalget finder, at lovforslaget lægger op til en meget voldsom omlægning af togtrafikken i hovedstadsområdet  uden at der er foretaget en grundig analyse af de mange afledte konsekvenser, som denne omlægning får.
 Hvilken betydning får lovforslaget for passagerstrømmene, for tilgængeligheden og for passagerernes opfattelse af det attraktive ved at tage toget? Ikke mindst konsekvenserne for Københavns Lufthavn, for den sjællandske regionaltrafik og for DSBs økonomi er ikke belyst.
 Enhedslisten er af den opfattelse, at overdragelsen af Øresundstrafikken til Skånetrafiken er et led i den udbudsstrategi, som regeringen og transport, bygnings- og boligministeren forfølger, og som betyder afvikling af det statslige togselskab. Øresundstrafikken udgør immer væk i dag  ifølge ministerens svar på spørgsmål 3 til lovforslaget  7 pct. af DSBs samlede økonomiske omsætning, hvilket Enhedslisten anser for at være en betydelig klump af DSBs aktiviteter, der her skæres ud.
Enhedslisten mener, at det her helt sikkert kommer til at koste danske arbejdspladser, både blandt tog- og værkstedspersonalet.
Det bekræftes mere eller mindre af svarene på spørgsmål 5-9 til lovforslaget.
Enhedslisten finder overdragelsen forhastet  uden de fornødne forudgående analyser.
Sammenkoblingen af Kystbanen og sjællandstrafikken kan jo alligevel ikke gennemføres, før jernbanen på Sjælland er elektrificeret  tidligst omkring 2023, sandsynligvis senere.
 Enhedslisten tror derfor på, at motivet til lovforslaget først og fremmest er at fortsætte udbudsstrategien med henblik på privatisering og minimering af DSB som statsligt togselskab.
3. Udvalgsarbejdet Lovforslaget blev fremsat den 3. oktober 2018 og var til 1. behandling den 26. oktober 2018. Lovforslaget blev efter 1. behandling henvist til behandling i Transport-, Bygnings- og Boligudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 28. juni 2018 dette udkast til udvalget, jf.
TRU alm. del  bilag 349 (folketingsåret 2017-18). Den 3. oktober 2018 sendte transport-, bygnings- og boligministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 9 spørgsmål til transport-, bygnings- og boligministeren til skriftlig besvarelse, som ministeren har besvaret.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Carsten Kissmeyer (V) Leif Mikkelsen (LA) Villum Christensen (LA) Brigitte Klintskov Jerkel (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Eva Flyvholm (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
