 På baggrund af henvendelser fra såvel amtskommunale socialcentre som flere  

 statsamter er Familieretsdirektoratet blevet opmærksom på, at der hersker  

 uklarhed med hensyn til den praktiske fremgangsmåde ved behandlingen af  

 ansøgninger om familieadoptioner.
Det fremgår af adoptionslovens § 4 a, stk. 1, at adoption af børn under 18  

 år kun må bevilges, når ansøgeren er godkendt som adoptant.
Afgørelsen  

 træffes af adoptionssamrådet ved det amtskommunale socialcenter, hvor  

 ansøgeren bor eller opholder sig.
 Ifølge adoptionslovens § 4 a, stk. 2, kræves godkendelse dog ikke ved  

 adoption af ægtefælles barn eller adoptivbarn eller efter regler fastsat af  

 justitsministeren i tilfælde, hvor der består nært slægtskab eller andet  

 særligt tilknytningsforhold mellem adoptanten og adoptivbarnet og dettes  

 forældre, jf. tillige adoptionsbekendtgørelsens § 5, stk. 2.
I tilfælde, hvor der ikke kræves godkendelse som adoptant, indgives ansøgning til statsamtet , hvor ansøgeren bor eller opholder sig.
 I Statsamternes rolle i egentlige familieadoptioner.
a.
Henvender ansøgere sig til statsamtet, og der er tale om en ansøgning,  

 der er omfattet af adoptionslovens § 4 a, stk. 2, får de udleveret et  

 ansøgningsskema , jf. vedhæftede bilag.
I modsat fald henvises ansøgerne til  

 at søge godkendelse som adoptanter i det amtskommunale socialcenter, jf.  

 nedenfor under punkt II c.
b.
Statsamtet vurderer ved modtagelsen af skemaet, om de formelle  

  betingelser for adoption er opfyldt, om ansøgerne er gift, fyldt 25 år  

 o.s.v., og er dette ikke tilfældet, må sagen allerede på dette tidspunkt  

 afvises.
c.
Såfremt de formelle betingelser imidlertid er opfyldt, er det  

 statsamtets opgave at overveje, om adoption er til gavn for barnet , jf.  

 adoptionslovens § 2, hvorefter adoption kun må bevilges, når den efter  

 foretagen undersøgelse kan antages at være til gavn for den, som ønskes  

 adopteret.
d.
Hvis adoption efter statsamtets opfattelse på det allerede foreliggende  

 grundlag må antages at være til gavn for barnet, undersøges den af parterne  

 fremskaffede dokumentation for  slægtskabet nærmere.
 Hvis dokumentationen ikke er tilstrækkelig, skal ansøgningen afslås, og  

 ansøgerne må eventuelt henvises til at søge godkendelse som adoptanter i  

 socialcentret, jf. nedenfor under punkt II c.
e.
Anses slægtskabet for at være tilstrækkeligt dokumenteret, sendes  

 ansøgningen til det sociale udvalg i ansøgernes bopælskommune eller til det  

 amtskommunale socialcenter, jf. nedenfor under punkt II b.
f.
Når sagen returneres fra det sociale udvalg eller socialcentret vedlagt  

 de nødvendige oplysninger og erklæringer, træffer statsamtet afgørelse i  

 henhold til adoptionslovens § 2 og fortsætter eventuelt med at indhente  

 samtykkeerklæringer , jf. adoptionslovens §§ 6, 7 og 13.
g.
Når samtykkeerklæringerne er indkommet, forelægges sagen for  

  Familieretsdirektoratet , jf. adoptionscirkulærets § 15.
h.
Såfremt ansøgningen efter Familieretsdirektoratets opfattelse kan  

 imødekommes, bemyndiges statsamtet til at udfærdige  adoptionsbevilling ,  

 hvis betingelserne i øvrigt er opfyldt.
i.
Når statsamtet modtager sagen fra Familieretsdirektoratet med accept,  

 henvises ansøgerne herefter til at søge om  opholdstilladelse i Direktoratet  

 for Udlændinge.
j.
Når Direktoratet for Udlændinge har meddelt opholdstilladelse for  

 barnet, og barnet er kommet til Danmark, henvises ansøgerne til at søge om  

 plejetilladelse i bopælskommunen .
k.
Ansøgerne fremsender herefter plejetilladelsen til statsamtet, og  

 statsamtet kan herefter udfærdige adoptionsbevilling .
 II De amtskommunale socialcentres rolle ved behandlingen af  

  familieadoptioner.
a.
Ansøgeres første henvendelse i det amtskommunale socialcenter.
 Henvender ansøgerne sig i socialcentret, og der er tale om en ansøgning,  

 der må antages at være omfattet af adoptionslovens § 4 a, stk. 2, henvises de  

 med det samme til det statsamt, i hvis nærhed de bor eller opholder sig med  

 henblik på indgivelse af ansøgning om adoption.
b.
Undersøgelse i medfør af adoptionscirkulærets § 17, stk. 3.
Når statsamtet har undersøgt, om slægtskabet kan anses for at være  

 tilstrækkeligt dokumenteret, jf. ovenfor under punkt I d, sendes ansøgningen  

 til det sociale udvalg i ansøgernes bopælskommune eller til det amtskommunale  

 socialcenter , jf. adoptionscirkulæret s § 17.
 Ved ændringen af adoptionscirkulæret i september 1986 blev det  

 udtrykkeligt fastslået, at statsamtet, såfremt barnet ikke har  bopæl her i  

 landet eller ikke er dansk statsborger, kan anmode det amtskommunale  

 socialcenter om at indhente de nødvendige oplysninger til afgørelse af, om  

 adoptionen vil være til gavn for barnet, jf. adoptionscirkulærets § 17, stk.  

 3.
 Familieretsdirektoratet har derfor meddelt statsamterne, at de i alle  

 sager vedrørende adoption af udenlandske børn, der er bosat i udlandet, og  

 hvor adoptionen ikke umiddelbart kan anses for at være i strid med, hvad der  

 er bedst for barnet, bør anmode om  socialcentrets bistand til nærmere  

 belysning af sagen.
 Socialcentret må herefter foretage en undersøgelse af ansøgernes forhold,  

 der indholdsmæssigt og i sin karakter ikke adskiller sig væsentligt fra den  

 undersøgelse, som foretages af socialcentret i sager om godkendelse af  

 adoptanter til anonym adoption.
 Efter den således foretagne undersøgelse sendes sagen tillige med de af  

 socialcentret indhentede oplysninger tilbage til statsamtet, der derefter  

 fortsætter behandlingen af sagen, herunder træffer afgørelse om, hvorvidt  

 adoptionen vil være til gavn for barnet, jf. ovenfor under punkt I f.
 Såfremt det udenlandske barn har bopæl i Danmark, indhenter statsamtet hos  

 det sociale udvalg i ansøgernes bopælskommune en erklæring om, hvorvidt  

 ansøgeren efter de regler, der gælder om plejetilladelse, opfylder  

 betingelserne for at have et barn i pleje med henblik på adoption, jf.  

 adoptionscirkulærets § 17, stk. 1.
c.
Manglende dokumentation for slægtskab.
 Såfremt statsamtet, eventuelt efter forelæggelse for  

 Familieretsdirektoratet, finder, at dokumentationen for slægtskabet ikke kan  

 antages at være tilstrækkelig, henviser statsamtet ansøgerne til at søge om  

 godkendelse som adoptanter i socialcentret , jf. ovenfor under punkt I d.
 Socialcentret skal derefter forundersøge de pågældende ansøgere på samme  

 måde som ved en ansøgning om godkendelse som adoptanter ved en anonym  

 fremmedadoption.
 Når undersøgelsen er færdiggjort, kan sagen forelægges samrådet, selv om  

 der ikke foreligger de nødvendige samtykkeerklæringer fra de biologiske  

 forældre, men alene uformelle erklæringer, hvoraf fremgår, at de samtykker i  

 adoption.
 Samrådet kan da tage stilling til en eventuel godkendelse med forbehold om  

 fremskaffelse af de nødvendige samtykkeerklæringer.
Ved vurderingen af, om en adoption vil være til gavn for barnet, skal  

 samrådet ikke som eneste moment tillægge det betydning, at det altid vil være  

 bedst for barnet at komme til Danmark på grund af en eventuel højere  

 levestandard her i landet end i bopælslandet.
Vurderingen skal i højere grad  

 bygge på oplysninger om barnets sociale, kulturelle og familiemæssige forhold  

 i hjemlandet, ligesom barnets alder på tidspunktet for adoptionen må indgå  

 som et væsentligt moment i vurderingen.
Såfremt samrådet finder at kunne godkende ansøgerne til adoption af det  

 konkrete barn, kan socialcentret efterfølgende anmode statsamtet om at  

 indhente de nødvendige samtykkeerklæringer.
Når samtykkeerklæringerne er  

 indhentet, fortsætter statsamtet behandlingen af sagen i overensstemmelse med  

 den ovenfor under punkt I g-k skitserede fremgangsmåde.
 Familieretsdirektoratet har haft lejlighed til at drøfte den praktiske  

 fremgangsmåde ved behandlingen af disse sager med statsamterne, som man har  

 anmodet om at følge den ovenfor skitserede fremgangsmåde.
 Familieretsdirektoratet skal derfor også anmode socialcentrene om at følge  

 samme fremgangsmåde.
 P.M.V.
Christian Trønning /H.
Skouenborg Til samtlige adoptionssamråd og socialcentre.
