Tegnere vil uden afgiftsberegning kunne afsætte de af dem selv  

 fremstillede tegninger, der skal anvendes som illustrationer til romaner,  

 noveller eller redaktionelt stof i dag- og ugeblade mv.
Det samme gælder  

 tegninger til bogomslag eller illustrationer til skønlitterære eller  

 videnskabelige værker.
Det er dog en forudsætning, at de pågældende tegninger  

 af tegneren helt er udført som håndarbejde, og at der ikke er tale om  

 reklametegninger.
Reklametegninger samt mønstertegninger (til tapet eller tekstilindustri  

 mv) er afgiftspligtige.
Det samme gælder modetegninger til sko- og  

 konfektionsindustrien samt tegninger vedrørende formgivning af brugskunst og  

 brugsgenstande i øvrigt.
Tegnere, der fremstiller tegninger af disse arter,  

 skal anmelde sig til registrering og svare afgift af omsætningen af disse  

 tegninger.
