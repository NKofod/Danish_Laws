Efter gennemførelsen af lov nr. 563 af 7. december 1983 om ændring af lov  

 om retsafgifter og lov om stempelafgift, hvorved der er gennemført en ordning  

 med betaling af retsafgift for tinglysningsekspeditioner, er  

 justitsministeriet blevet forelagt en række tvivlsspørgsmål om afgrænsningen  

 mellem de tinglysningsforretninger, der er omfattet af hovedreglen om  

 afgiftspligt, og de afgiftsfri tinglysninger.
Spørgsmålene har hovedsageligt  

 drejet sig om de nedenfor under punkt 1 4 nævnte problemstillinger.
1. Loven indeholder i § 41 d visse undtagelser fra  

 afgiftspligten.
Fritaget for afgift er bl.a. dokumenter, herunder pantebreve,  

 som udstedes til sikring af tilbagebetalingskrav eller som sikkerhed for lån,  

 der ydes efter lov om social bistand eller lov om individuel boligstøtte,  

 jfr. § 41 d, stk. 1, nr. 7.
 I forbindelse med lovens gennemførelse har justitsministeriet endvidere i  

 et svar på et spørgsmål fra folketingets retsudvalg tilkendegivet, at der  

 efter justitsministeriets opfattelse ikke skal svares afgift for tinglysning  

 af skadesløshedsbreve til sikkerhed for lån til betaling af ejendomsskatter i  

 henhold til lov nr. 202 af 18. maj 1982, jfr. reglen i § 9 i den pågældende  

 lov, der som fremhævet i svaret til retsudvalget må betragtes som em  

 bestemmelse af særegen karakter.
2. Forud for 1969 blev der opkrævet en særlig  

 afgift for tinglysning, jfr. lovbekendtgørelse nr. 100 af 23. april 1929 om  

 afgifter ved tinglysning m.v.
Disse komplicerede afgiftsregler blev ophævet  

 ved lov nr. 174 af 30. april 1969 om stempelafgift og lov nr. 206 af 21. maj  

 1969 om retsafgifter.
 En række ældre særlove fra tiden før 1969, der indeholder særlige  

 bestemmelser om, at tinglysning i henhold til de pågældende love er  

 afgiftsfri, blev ikke ændret i 1969. Det gælder således f.eks.:
Lov nr. 318 af 16. december 1931 angående geodætisk instituts  

 trigonometriske stationer m.v. (§ 7), lov nr. 52 af 10. marts 1938 om tillæg til lov nr. 137 af 18. april 1925  

 om afvanding af marsken ved Tønder (§ 6), lov nr. 151 af 6. april 1940 om begunstigelser for mergelselskaber (§ 10), lov nr. 84 af 25. marts 1961 om sandflugtens bekæmpelse (§ 3), og lov nr. 186 af 4. juni 1964 om fremgangsmåden ved ekspropriation  

 vedrørende fast ejendom (§ 39).
 Justitsministeriet har ikke foretaget en udtømmende gennemgang af  

 særlovgivningen, og der kan derfor også i andre ældre særlove fra før 1969  

 være bestemmelser af lignende karakter om fritagelse for betaling af  

 tinglysningsafgift.
 De tvivlsspørgsmål, der er blevet rejst i denne forbindelse, går på, om  

 disse særlige undtagelsesbestemmelser må antages at være knyttet til de  

 tidligere meget komplicerede afgiftsregler, der blev ophævet i 1969 - og  

 dermed have mistet deres betydning - eller om de også hjemler fritagelse for  

 betaling af den nu indførte retsafgift for tinglysning af dokumenter.
3. Der synes at være nogen forskel i indholdet af de  

 adresseændringer, som specielt pengeinstitutter ønsker tinglyst.
I  

 forbindelse hermed opstår der spørgsmål om rækkevidden af  

 undtagelsesbestemmelsen i § 41 d, stk. 1, nr. 1, der er indført i forbindelse  

 med ophævelsen af kap. 10 A i lov om stempelafgift, jfr. lovbekendtgørelse  

 nr. 375 af 8. juli 1981.
 4. En del spørgsmål har vedrørt bestemmelsen i § 41 b,  

 stk. 2, om en fast ejendoms eventuelle beliggenhed i flere retskredse.  

 Tvivlsspørgsmålene skyldes, at bestemmelsen ikke er formuleret enslydende med  

 den tidligere bestemmelse i stempellovens § 62 A, stk. 2.
 5. For så vidt angår punkt 2-4 er justitsministeriet  

 ikke i besiddelse af andre fortolkningsbidrag end dem, der fremgår af  

 bemærkningerne til det tidligere udsendte lovforslag til ændringen i  

 retsafgiftsloven.
6. Af hensyn til justitsministeriets mulighed for at  

 kunne vurdere, om der i forbindelse med det almindelige lovrevisionsarbejde  

 bør tages initiativ til ophævelse eller præcisering af visse  

 afgiftsbestemmelser, skal man anmode om indtil videre at blive underrettet om  

 afgørelser, der træffes af domstolene om disse eller andre tvivlsspørgsmål i  

 relation til retsafgift for tinglysning.
Man skal endvidere bede om  

 underretning, hvis en kendelse kæres.
 P.M.V.
 E.B.
