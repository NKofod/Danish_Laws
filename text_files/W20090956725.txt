Pressenævnets kendelse i sag nr. 2009-6-0879 [K] har klaget til Pressenævnet over artikler i Ærø Folkeblad i marts 1982 og marts 1984, idet han mener, at god presseskik er tilsidesat.
Klagen er modtaget i Pressenævnet den 27. juli 2009.
 Sagen er behandlet sammen med sag nr. 2009-6-0880: [K] mod Fyns Amts Avis.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører artikler bragt i 1982 og 1984, og nævnet først har modtaget klagen den 27. juli 2009, er fristen overskredet.
Klagen over Ærø Folkeblad afvises derfor i medfør af medieansvarsloven § 43, stk. 3.
