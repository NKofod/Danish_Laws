Betænkning afgivet af Sundhedsudvalget den 13. januar 2022 Betænkning over Forslag til lov om ændring af sundhedsloven, lov om elektroniske cigaretter m.v. og lov om tobaksvarer m.v.
(Mellemkommunal refusion for kommunale sundhedsydelser til borgere på sociale botilbud m.v. og tilpasning af gebyrmodellerne for produkter omfattet af lov om elektroniske cigaretter m.v. og lov om tobaksvarer m.v.) [af sundhedsministeren (Magnus Heunicke)]:
1. Ændringsforslag Sundhedsministeren har stillet 4 ændringsforslag til lovforslaget, herunder om deling af lovforslaget.
2. Indstillinger Et flertal i udvalget (udvalget med undtagelse af NB og LA) indstiller ændringsforslag nr. 1 om deling af lovforslaget til vedtagelse.
Flertallet anmoder om, at L 85 A bliver henvist til fornyet udvalgsbehandling efter 2. behandling.
Et flertal i udvalget (S, RV, SF, EL og FG) indstiller det under A nævnte lovforslag til vedtagelse med de stillede ændringsforslag.
Mindretallet indstiller det under B nævnte lovforslag til vedtagelse med det stillede ændringsforslag.
Et  mindretal i udvalget (V) vil redegøre for sin stilling til det under A nævnte lovforslag i tillægsbetænkningen.
Mindretallet vil stemme for ændringsforslagene til det under A nævnte lovforslag.
Mindretallet indstiller det under B nævnte lovforslag til vedtagelse med det stillede ændringsforslag.
Et andet mindretal i udvalget (DF) vil redegøre for sin stilling til det under A nævnte lovforslag i tillægsbetænkningen.
Mindretallet vil stemme for ændringsforslagene til det under A nævnte lovforslag.
Mindretallet indstiller det under B nævnte lovforslag til vedtagelse med det stillede ændringsforslag.
Et tredje mindretal i udvalget (KF) vil redegøre for sin stilling det under A nævnte lovforslag i tillægsbetænkningen.
Mindretallet vil stemme for ændringsforslagene til det under A nævnte lovforslag.
Mindretallet indstiller det under B nævnte lovforslag til vedtagelse med det stillede ændringsforslag.
 Et fjerde mindretal (NB) vil redegøre for sin stilling til lovforslaget og de stillede ændringsforslag ved 2. behandling.
 Et femte mindretal (LA) vil redegøre for sin stilling til lovforslaget og de stillede ændringsforslag ved 2. behandling.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag a Ændringsforslag om deling af lovforslaget Af sundhedsministeren, tiltrådt af et flertal (S, V, DF, SF, RV, EL, KF og FG):
 1) Lovforslaget deles i to lovforslag med følgende titler og indhold:
 A. »Forslag til lov om ændring af sundhedsloven (Mellemkommunal refusion for kommunale sundhedsydelser til borgere på sociale botilbud m.v.)« omfattende §§ 1 og 4.
 B. »Forslag til lov om ændring af lov om elektroniske cigaretter m.v. og lov om tobaksvarer m.v. (Tilpasning af gebyrmodellerne for produkter omfattet af lov om elektroniske cigaretter m.v. og lov om tobaksvarer m.v.)« omfattende titelnoten og §§ 2-4.
[Forslag om deling af lovforslaget] b Ændringsforslag til det under A nævnte forslag Til § 1 2) I det under nr. 6 foreslåede § 249, stk. 2, ændres i 1. pkt. »§§ 131, 133 og 135« til: »§§ 131 og 133, § 134 a, stk. 1, og § 135«.
[Mellemkommunal refusion for udgifter forbundet med socialtandpleje] Til § 4 3) Paragraffen affattes således:
»§ 4 Loven træder i kraft den 1. august 2022.« [Konsekvens af forslag om deling af lovforslaget samt ændret dato for ikrafttrædelse som konsekvens af udskudt lovbehandling] c Ændringsforslag til det under B nævnte forslag Til § 4 4) Paragraffen affattes således:
»§ 4 Loven træder i kraft den 1. april 2022.« [Konsekvens af forslag om deling af lovforslaget] Bemærkninger Til nr. 1 Det foreslås, at lovforslaget opdeles i to lovforslag, således at et lovforslag omfatter regler om mellemkommunal refusion for udgifter til kommunale sundhedsydelser til borgere på specialiserede sociale botilbud m.v. og et lovforslag omfatter regler om tilpasning af gebyrmodellerne for produkter omfattet af lov om elektroniske cigaretter m.v. og lov om tobaksvarer m.v.
 Efter en opdeling af lovforslaget som foreslået vil det under A nævnte lovforslag have titlen »Forslag til lov om ændring af sundhedsloven (Mellemkommunal refusion for kommunale sundhedsydelser til borgere på sociale botilbud m.v.)«.
 Det under B nævnte lovforslag vil have titlen »Forslag til lov om ændring af lov om elektroniske cigaretter m.v. og lov om tobaksvarer m.v. (Tilpasning af gebyrmodellerne for produkter omfattet af lov om elektroniske cigaretter m.v. og lov om tobaksvarer m.v.)«.
 Ved dette ændringsforslag sikres det, at det under A nævnte lovforslag om etablering af mulighed for mellemkommunal refusion for udgifter til kommunale sundhedsydelser til borgere på specialiserede sociale botilbud m.v., der opholder sig på botilbuddet efter medvirken af en anden kommune eller anden offentlig myndighed, og ændringsforslag hertil, kan undergå en faglig gennemgang, som sundhedsministeren vil indkalde ordførerne til.
 Desuden sikrer ændringsforslaget, at det under B nævnte lovforslag om tilpasning af gebyrmodellerne for produkter omfattet af lov om elektroniske cigaretter m.v. og lov om tobaksvarer m.v. kan træde i kraft den 1. april 2022. Ikrafttrædelse af det nævnte lovforslag den 1. april 2022 er essentiel for at sikre en fortsat drift af kontrollen med produkter omfattet af lov om elektroniske cigaretter m.v. og lov om tobaksvarer m.v. og at sikre, at gebyrmodellerne for kontrollen af disse produkter er bragt i overensstemmelse med forudsæt-ningerne nedlagt i den nationale handleplan mod børn og unges rygning.
Til nr. 2 Det følger af lovforslagets § 1, nr. 6, at bopælskommunen har ret til mellemkommunal refusion for udgifter forbundet med tandpleje efter §§ 131, 133, og 135 til personer, der efter medvirken af en anden kommune eller anden offentlig myndighed har bopæl i kommunen på et anbringelsessted efter § 66 i lov om social service, på et botilbud efter §§ 107-110 i lov om social service eller på et botilbudslignende tilbud omfattet af socialtilsynslovens § 4, stk. 1, nr. 3. Refusionen skal svare til bopælskommunens faktiske udgifter ved levering af ydelsen.
Refusionen ydes af den kommune, der endeligt afholder udgifterne efter lov om social service.
 Det kan efter Sundhedsministeriets vurdering ikke udelukkes, at borgere, der er omfattet af målgruppen for tilbud om socialtandpleje, jf. sundhedslovens § 134 a, stk. 1, og som efter medvirken af en anden kommune eller anden offentlig myndighed får ophold på et botilbud i en anden kommune end den hidtidige bopælskommune efter § 110 i lov om social service, kan blive bopælsregistreret i CPR med adresse i kommunen, hvor botilbuddet er beliggende, og derved opnå ny bopælskommune, samtidig med at de pågældende borgere modtager et konkret tilbud i socialtandplejen.
Det foreslås på den baggrund med ændringsforslaget, at der i opregningen i sundhedslovens § 249, stk. 2, tilføjes en henvisning til sundhedslovens § 134 a, stk. 1, om socialtandpleje, hvorved bopælskommunen vil have ret til mellemkommunal refusion for udgifter forbundet med tandpleje efter § 134 a, stk. 1, til personer, der efter medvirken af en anden kommune eller anden offentlig myndighed har bopæl i kommunen på et anbringelsessted efter § 66 i lov om social service, på et botilbud efter §§ 107-110 i lov om social service eller på et botilbudslignende tilbud omfattet af socialtilsynslovens § 4, stk. 1, nr. 3, og som modtager tilbud om socialtandpleje omfattet af sundhedslovens § 134 a, stk. 1. Refusionen skal svare til bopælskommunens faktiske udgifter ved levering af ydelsen.
Refusionen ydes af den kommune, der endeligt afholder udgifterne efter lov om social service.
 Efter sundhedslovens § 134 a, stk. 1, tilbyder kommunalbestyrelsen vederlagsfri akut smertelindrende og funktionsopbyggende tandpleje, til borgere med særlige sociale problemer i form af gadehjemløse og borgere, der kan benytte herberger, varmestuer, væresteder på grund af hjemløshed, herunder borgere, som ikke kan opholde sig i egen bolig, jf. §§ 104 og 110 i lov om social service, og som ikke kan udnytte de almindelige tandplejetilbud.
Det fremgår af sundhedslovens nuværende § 249, stk. 2 (som med lovforslaget bliver § 249, stk. 3), at hvis en anden kommune end bopælskommunen tilbyder tandpleje til borgere med særlige sociale problemer, jf. § 134 a, stk. 1, har denne kommune ret til mellemkommunal refusion for udgifter til tandpleje efter § 134 a, stk. 1, fra bopælskommunen.
Refusionen skal svare til kommunens faktiske udgifter ved at levere ydelsen.
 Med ændringsforslaget sikres, at bopælskommunen vil være omfattet af den samme mulighed for mellemkommunal refusion for udgifter forbundet med socialtandpleje efter sundhedslovens § 134 a, stk. 1, som efter det fremsatte lovforslag vil gælde for tandpleje efter sundhedslovens §§ 131, 133 og 135 for personer, der efter medvirken af en anden kommune eller anden offentlig myndighed har bopæl i kommunen på et anbringelsessted efter § 66 i lov om social service, på et botilbud efter §§ 107-110 i lov om social service eller på et botilbudslignende tilbud omfattet af socialtilsynslovens § 4, stk. 1, nr. 3.
Til nr. 3 Som en konsekvens af ændringsforslaget om deling af lovforslaget er det nødvendigt at foretage en teknisk justering af ikrafttrædelsesbestemmelsen for det under A nævnte lovforslag, således at denne alene vedrører dette lovforslag.
Samtidig ændres datoen for ikrafttrædelsen fra den 1. januar 2022 til den 1. august 2022 som konsekvens af den udskudte lovbehandling og forudgående faglige gennemgang.
Til nr. 4 Som en konsekvens af ændringsforslaget om deling af lovforslaget er det nødvendigt at foretage en teknisk justering af ikrafttrædelsesbestemmelsen for det under B nævnte lovforslag, således at denne alene vedrører dette lovforslag.
Der henvises endvidere til de bemærkninger, der ledsager ændringsforslag nr. 1.
4. Udvalgsarbejdet Lovforslaget blev fremsat den 11. november 2021 og var til 1. behandling den 18. november 2021. Lovforslaget blev efter 1. behandling henvist til behandling i Sundhedsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og sundhedsministeren sendte den 1. september 2021 dette udkast til udvalget, jf.
SUU alm. del  bilag 562 (folketingsåret 2020-21). Den 11. november 2021 sendte sundhedsministeren høringssvarene og et høringsnotat til udvalget.
Bilag Under udvalgsarbejdet er der omdelt 8 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 18 spørgsmål til sundhedsministeren til skriftlig besvarelse, som ministeren har besvaret.
Annette Lind (S) Birgitte Vind (S) Alexander Grandt Petersen (S) Camilla Fabricius (S) nfmd.
Daniel Toft Jakobsen (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Kirsten Normann Andersen (SF) Trine Torp (SF) Christina Thorholm (RV) Lotte Rod (RV) Peder Hvelplund (EL) Pernille Skipper (EL) Susanne Zimmer (FG) Jane Heitmann (V) fmd.
Anne Honoré Østergaard (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (DF) Karina Adsbøl (DF) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
