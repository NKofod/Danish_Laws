Pressenævnet  

 fandt, at den oplysning, der ønskedes genmæle over for, fremstod som et  

 forsøg  

 på en analyse og vurdering af et historisk handlingsforløb.
Nævnet havde i  

 den  

 forbindelse bemærket, at klagers far, som var indblandet i retsopgøret efter  

 Den Anden Verdenskrig, hverken ved denne lejlighed eller senere hen udtrykte  

 sig klart om forholdet mellem ham og Flammen i relation til de likvideringer,  

 der fandt sted under krigen.
Nævnet fandt derfor, at der ikke var grundlag  

 for  

 et genmæle.
Kendelse  

 fra Pressenævnet i sag 2004-6-81 [K] har klaget til Pressenævnet over, at Danmarks Radio har  

 afvist at bringe et genmæle i anledning af et afsnit i en udsendelsesrække,  

 der  

 bar titlen Med ret til at dræbe.
Afsnittet, der blev sendt som 2.  

 del, bar  

 undertitlen Flammen og blev sendt på DR 2 den 28. marts 2004.
 Udsendelsen omhandlede Bent Fauerschou-Hviid, kaldet Flammen,  

 der under besættelsen som modstandsmand likviderede et større antal stikkere.  

 Udsendelsen var baseret på Peter Øvig Knudsens bogen Efter  

 drabet, som udkom  

 i 2001.
 I udsendelsen hed det blandt andet:
Speak  

  

 : Efter  

 arrestationen af John havde Flammen overtaget Johns illegale kontakter på  

 Politigården.  

 En af dem blev en ny faderfigur for ham og kom til at spille en stor og  

 dobbelttydig rolle resten af hans liv.
Flammens nye faderfigur var en ledende  

 politimand,  

[A].
Tidligere modstandsmand  

 Gunnar Dyrberg  

  

 : Vi har aldrig talt med [A].
Det må jeg straks sige.
Det var  

 en af Flammens gode forbindelser på Politigården.
Han var jo politiadvokat og  

 kunne skaffe ham mange oplysninger og hjælpe ham med udrejsetilladelser  

  hvad  

 nu sådan en kunne, ikke.
Og ham stolede Flammen meget på.
Det gjorde han.
Interviewer  

  

 : Hvorfor  

 kalder du ham Flammens åndelige far? G.D.  

  

 : Det var ham,  

 Flammen altid hældede sig til, ikke.
Flammen var jo i virkeligheden ikke så  

 gammel.
Han var ikke så moden, som vi troede.
Det var han ikke.
Interviewer:  

  

 Kunne du  

 ikke fortælle hvilken rolle, [A] havde under besættelsen? Tidligere  

 politifuldmægtig og modstandsmand Volmer Nissen  

  

 : Han var chef for visumkontoret.  

 Det vil sige, alle rejser til Sverige skulle igennem ham, og han arbejdede  

 selvfølgelig sammen med tyskerne, forelagde tyskerne, og hvis de så kunne  

 godkende  

 og sådan noget.
Det var hans rolle.
Interviewer  

  

 : Og  

 hvilken indflydelse gav det ham? V.N.  

  

 : En enorm  

 indflydelse.
Fordi tyskerne var jo også korrupte.
Og de kunne hjælpe  det var  

 den ene hånd, der vaskede den anden, ikke.
Han var et højt begavet menneske.  

 Det er der ingen tvivl om.
Han havde en meget hurtig hjerne.
Men altså han  

 havde ingen selvkritik og en meget fordelagtig opfattelse af sig selv.
Men  

 altså bortset fra det så var han en farlig mand, fordi han var dygtig.
Og han  

 havde en masse kontakter.
Interviewer  

  

 : Han  

 havde kontakter til begge sider? V.N.  

  

 : Ja, ja.
Speak  

  

 : I januar 1944  

 måtte [A] flygte til Sverige.
Hans dobbeltrolle med kontakter til både  

 modstandsfolkene  

 og flere af de ledende gestapoofficerer havde fået jorden til at brænde under  

 ham.
I de kommende måneder besøgte Flammen ofte [A] i det fri Sverige.
Med  

 sig  

 hjem fra opholdene i Stockholm fik Flammen besked om, hvem [A] gerne ville  

 have  

 slået ihjel hjemme i det besatte København.
 G.D.  

  

 : [A] kendte jo  

 hele den dersens kreds af misliebige mennesker, ikke.
 Interviewer  

  

 : Men du  

 har jo engang fortalt, at han kom tilbage fra Sverige med en liste fra [A].
G.D.  

  

 : Jamen, det er  

 også rigtigt.
Det er også rigtigt.
Interviewer  

  

 : Og hvad  

 stod der på den liste? G.D.  

  

 : Der stod nogle  

 navne.
Det gjorde der.
Interviewer  

  

 : Kan du  

 huske nogen af navnene? G.D.  

  

 : Ja, der stod  

 blandt andet Gilbert og Erik V.
Petersen og nogle flere.
Jeg kan sgu ikke  

 huske, hvad det var for nogen.
Interviewer  

  

 : Og det  

 opfattede Flammen som besked om, at de sku´ slås ihjel? G.D.  

  

 : Ja, at der var  

 grund til det, ja, det er klart.
Tidligere modstandsmand  

 Jørgen Kieler  

  

 : Jeg tror egentlig, at  

 han som helhed regnede med, at de ordrer, han fik, var velbegrundede, og jeg  

 tror ikke, at han satte sig hen og forestillede sig, at han selv skulle finde  

 ud af, om det var berettiget det her eller ej.
Han handlede efter ordrer.
Interviewer  

  

 :  

 Og det indebærer en risiko for at  

 udføre en forkert ordre? J.K.  

  

 : Jeg tror, han  

 optrådte som soldat i den sammenhæng  det tror jeg.
Speak  

  

 :  

 Nogle af de mennesker, som [A]  

 opfordrede Flammen til at likvidere, var tyskere, som [A] selv havde arbejdet  

 sammen med i sin tid som politichef i København.
Et eksempel på et af ofrene  

 på  

[A]s likvideringsliste er Hubert Gilbert.
Gilbert var redaktør af  

 Skandinavisk  

 Telegrambureau med kontorer her på Sortedams Dossering.
Interviewer  

  

 : Havde [A]  

 nogen grund til at ønske, at Hubert Gilbert blev slået ihjel? V.N.  

  

 : Ja, han havde  

 arbejdet sammen med ham og trykt bøger til den tyske værnemagt.
Det er  

 værnemageri, når man ikke har fået tilladelse, og det vil medføre hans afsked  

 fra det danske politi.
Og det var en af grundene.
Og den anden grund var jo  

   

 den samme udmærkede  at hvis han bliver skudt, så kan han ikke vidne  

 mod [A].
Speak  

  

 : Det lykkedes  

 ikke for Flammen og hans ensomme ulve at komme på skudhold af Hubert Gilbert.  

 I  

 stedet gav Flammen nu opgaven til en kvinde, Ella von Cappelen.
Hun havde  

 tidligere hjulpet de ensomme ulve, da hun mødte op med en stofrulle før  

 likvideringen af Hedvig Delbo.
Flammen instruerede Ella von Cappelen i,  

 hvordan  

 hun skulle likvidere Gilbert.
Speak  

  

 : Gestapo  

 intensiverede nu jagten på Flammen.
For efter ordre fra [A] havde Flammen  

 ikke  

 alene stået bag likvideringen af Gilbert, men også forsøg på at likvidere  

 flere  

 tyske officerer. Ved breve af 29. marts, 11. maj og 10. juni 2004 klagede [K],  

 der er søn af afdøde [A], til Danmarks Radio i anledning af udsendelsen.
Han  

 anmodede i brevet af 11. maj 2004 Danmarks Radio om at tilbagekalde påstanden  

 om, at hans far under besættelsen skulle have gjort sig skyldig i mord ved at  

 beordre personer, der var ubekvemme for ham, dræbt af modstandsbevægelsen.
 Ved breve af 28. april, 8. og 25. juni 2004 afviste Danmarks Radio  

[K]s klage.
[K] har krævet genmæle, idet han mener, at udsendelsen tegner et  

 inkriminerende billede af hans far.
I udsendelsen er det fremstillet som et  

 faktum  ikke blot som vidneudsagn, der refereres,  at [A] under  

 besættelsen  

 gjorde sig skyldig i mord ved at beordre personer, som var ubekvemme for ham  

 ved at sidde inde med belastende kendskab til hans dobbeltrolle,  

 dræbt af  

 modstandsbevægelsen.
[K] har videre anført, at sigtelserne for at have arbejdet for  

 både modstandsbevægelsens og besættelsesmagtens interesser i nogle tilfælde  

 blev frafaldet af anklagemyndigheden, mens der i andre tilfælde blev afsagt  

 frifindelsesdom.
Dette nævnes ikke i udsendelsen, ligesom [A]s afvigende  

 opfattelse  

 af hans egen rolle gengivet i hans erindringsbog Min tid ej  

 heller nævnes.
 [K] har oplyst, at han i en artikel uden held har forsøgt at  

 korrigere det hændelsesforløb, som Peter Øvig Knudsen har beskrevet i en  

 artikel den 23. marts 2001. Det samme har hans søn [B] forsøgt efter  

 bogudgivelsen i en artikel den 27. juli 2001.
Danmarks Radio har oplyst, at udsendelsen bygger på Peter Øvig  

 Knudsens bog Efter drabet, som udkom i 2001. Der fremkom ikke i  

 forbindelse  

 med udgivelsen nye oplysninger, som kunne tilbagevise bogens beskrivelse af  

 de  

 faktiske omstændigheder omkring Flammens og [A]s rolle i  

 likvideringen af  

 Hubert Gilbert.
Der er ikke nye oplysninger i udsendelsen i forhold til i  

 bogen, idet udsendelsens beskrivelse først og fremmest bygger på to vidner og  

 har bogen som baggrundsresearch.
De to helt centrale vidner, Volmer Nissen og  

 Gunnar Dyrberg, udgør en ganske særlig dokumentation og er  sammenholdt  

 med de  

 øvrige oplysninger  særdeles troværdige.
Danmarks Radio har anført, at [K] siden bogudgivelsen i 2001 har  

 haft anledning til at dementere og korrigere det hændelsesforløb, som bogen  

 og  

 dermed udsendelsen beskriver.
Dette er imidlertid ikke sket.
 Danmarks Radio har bestridt, at udsendelsen tager stilling til  

 spørgsmålet at [A] gjorde sig skyldig i mord, idet den ud fra en  

 række  

 mundtlige og skriftlige kilder beskriver, hvordan tanken og planen om at  

 likvidere Hubert Gilbert opstod, og hvem der førte den ud i livet.
Danmarks Radio har endelig anført, at udsendelsen blandt andet  

 beskæftiger sig med likvideringen af Hubert Gilbert, men tager ikke stilling  

 til de spørgsmål, der i øvrigt kom op i forbindelse med, at politiet efter  

 krigen rejste sigtelser mod [A].
Udsendelsen forholder sig således ikke til  

 de  

 sager, hvor der  som det fremgår af [K]s krav om genmæle  skete  

 frafald af  

 sigtelser eller blev afsagt frifindelsesdom.
Der foreligger således ikke  

 fejlagtige faktiske oplysninger som tema for korrektion.
I sagens behandling har følgende nævnsmedlemmer deltaget:  

 Axel Kierkegaard, Bo Maltesen, Kaare R.
Skou  

 og Ole Askvig.
 Pressenævnet udtaler:
 Det fremgår af medieansvarslovens § 36, stk. 1, at anmodning om  

 genmæle over for oplysninger af faktisk karakter, som er egnet til at påføre  

 nogen økonomisk eller anden skade af betydning, og som er blevet bragt i et  

 massemedie, skal tages til følge, medmindre oplysningernes rigtighed er  

 utvivlsom.
Det fremgår endvidere af § 36, stk. 2, at anmodning om genmæle  

 kan fremsættes af den, oplysningerne vedrører, eller efter dennes død af de  

 nærmeste pårørende.
Afdødes søn, [K], opfylder dette krav.
I udsendelsens speak blev bragt en oplysning om, at [A] under  

 besættelsen gav Flammen besked om, hvem han gerne ville have  

 slået ihjel i  

 København.
Det blev endvidere i speaken oplyst, at Flammen stod bag  

 likvideringen  

 af Hubert Gilbert efter ordre fra [A].
Tidligere modstandsmand Gunnar Dyrberg  

 bekræftede i udsendelsen, at Flammen kom tilbage fra Sverige med en liste fra  

[A],  

 og at Hubert Gilbert stod på listen.
Gunnar Dyrberg svarede derudover  

 bekræftende  

 på et spørgsmål om, hvorvidt Flammen opfattede navnene på listen som en  

 besked  

 om, at personerne skulle slås ihjel.
Tidligere modstandsmand Volmer Nissen  

 udtalte som svar på spørgsmål om mulig grund for [A] til at ønske Hubert  

 Gilbert slået ihjel, at denne i så fald ikke ville kunne vidne mod [A] i en  

 eventuel sag om værnemageri.
Nævnet finder, at den oplysning, der ønskes genmæle over for,  

 fremtræder som et forsøg på en analyse og vurdering af et historisk  

 handlingsforløb.
Nævnet har i den forbindelse bemærket, at [A], som var  

 indblandet i retsopgøret efter Den Anden Verdenskrig, hverken ved denne  

 lejlighed eller senere hen udtrykte sig klart om forholdet mellem ham og  

 Flammen i relation til de likvideringer, der fandt sted under krigen.
Nævnet  

 finder derfor, at der ikke er grundlag for et genmæle.
 Afgjort den 4. november 2004.
