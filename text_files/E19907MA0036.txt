 Der har over for nævnet været rejst spørgsmål om, hvorvidt en  

 psykoanalytisk praksis kan anses som undtaget fra momspligten efter  

 momslovens § 2, stk 3, punkt a, som anden egentlig sundhedspleje.
 Praksisen drives af en psykoanalytiker, der har gennemført følgende  

 uddannelse:
- fortsættelseskursus i klinisk hypnose i Sverige - kandidateksamen med speciale i filosofi og psykoanalyse fra Københavns  

 Universitet.
 Psykoanalytikeren har endvidere gennemgået ca 620 timers undervisning  

 fordelt på:
- læreanalyse - kontrolanalyse af patienter - psykologisk testmetode - autogen træning - træning i hypnose og hypnoterapi Psykoanalytikeren, der også har givet almen fritidsundervisning for voksne  

 på aftenskoler i Københavns kommune, er medlem af Selskabet for dynamisk  

 Psykoanalyse.
Behandlingsmæssigt har psykoanalytikeren samarbejdet med blandt  

 andet læger og psykologer.
Derudover samarbejder psykoanalytikeren med  

 officielt anerkendte sundhedssektorer.
Der gives ikke tilskud til de psykoanalytiske behandlinger efter den  

 offentlige sygesikringsordning.
I visse tilfælde giver kommuner dog  

 behandlingssøgende økonomisk bistand.
 Psykoanalytikeren har ikke gennemgået en klinisk uddannelse i offentlig  

 stilling af mindst 1 års varighed og har heller ikke på anden måde opnået  

 tilsvarende kvalifikationer.
 Nævnet har indhentet en udtalelse fra Sundhedsstyrelsen for at få oplyst,  

 om psykoanalyse kan anses for at høre under det sundhedsmæssige område.
 Sundhedsstyrelsen udtalte, at spørgsmålet ikke kan besvares generelt, men  

 at det ikke kan udelukkes, at psykoanalyse i visse tilfælde, som fx når det  

 anvendes som led i en behandling hos en psykiater, kan betegnes som  

 sygebehandling, og at psykoanalyse foretaget af psykologer, der opfylder de  

 uddannelsesmæssige kriterier i nævnets afgørelse nr 901, kan anses som  

 hørende under det sundhedsmæssige område.
 Sundhedsstyrelsen finder ikke, at den psykoanalytiske virksomhed, der  

 udøves i det konkrete tilfælde, kan anses som hørende under det  

 sundhedsmæssige område, idet den pågældende psykoanalytiker ikke opfylder de  

 uddannelsesmæssige krav.
 Sundhedsstyrelsen har i tilslutning hertil præciseret, at udtalelsen ikke  

 er udtryk for en negativ vurdering af den psykoanalytiske virksomhed, idet  

 det kun er kriterierne i nævnsafgørelse nr 901, der vurderes.
 Nævnet traf afgørelse om, at den psykoanalytiske virksomhed ikke er  

 undtaget fra momspligten efter momslovens § 2, stk 3, punkt 3, som anden  

 egentlig sundhedspleje.
