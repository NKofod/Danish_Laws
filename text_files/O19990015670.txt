Resumé  



  

 En advokat klagede på vegne af en pakistansk statsborger over at  

 Udlændingestyrelsen og Indenrigsministeriet i medfør af udlændingelovens §  

 17,  

 stk. 1, 1. pkt., anså den pakistanske statsborgers opholdstilladelse for  

 bortfaldet.
Myndighederne begrundede afgørelserne med at han havde opgivet  

 sin  

 bopæl i Danmark, og henviste til at han var frameldt folkeregistret, at han  

 var  

 rejst ud af landet, og at hans tidligere kone havde meddelt at hun havde  

 bopæl  

 i Pakistan sammen med parrets børn.
Ombudsmanden anførte at det fremgår af bestemmelsens forarbejder  

 at det er en betingelse for anvendelse af udlændingelovens § 17, stk. 1, 1.  

 pkt., at udlændingen ved sine egne handlinger har vist at han har ønsket at  

 opgive sin bopæl i Danmark.
Andres dispositioner er derimod uden betydning.
Ombudsmanden udtalte på den baggrund at hverken Udlændingestyrelsen  

 eller Indenrigsministeriet - ud fra de foreliggende oplysninger - havde  

 tilstrækkeligt grundlag for at antage at den pakistanske statsborger havde  

 opgivet sin bopæl i Danmark.
Myndighedernes afgørelser var derfor efter  

 ombudsmandens opfattelse kritisable, og ombudsmanden henstillede til  

 Indenrigsministeriet  

 at genoptage sagen. (J.nr. 1999-0941-643).
Bortfald af opholdstilladelse - oplysningsgrundlag Det fremgik af sagen at A,  

 der var pakistansk statsborger, havde boet i Danmark siden den 14. oktober  

 1972. Den 10. maj 1976 blev han meddelt tidsubegrænset opholds- og  

 arbejdstilladelse  

 i Danmark.
Den 30. april 1994 rejste han sammen med sin familie til Pakistan.  

 Ved brev af 3. juni 1994 returnede hans ægtefælle, B, sit opholdskort og  

 oplyste at hun og børnene havde bosat sig i Pakistan.
A rettede den 25. april 1995  

 henvendelse til Den Danske Ambassade i Islamabad da han ønskede at få oplyst  

 om  

 hans opholdstilladelse fortsat var gyldig.
Han oplyste i den forbindelse at  

 familiens ophold i Pakistan skyldtes en verserende retssag mod hans tidligere  

 ægtefælle.
Han ønskede at rejse tilbage til Danmark, mens hans ægtefælle og  

 parrets to børn ønskede at blive i Pakistan.
 Den Danske Ambassade i  

 Islamabad sendte den 25. april 1995 følgende telex til det daværende  

 Direktoratet for Udlændinge:
 ...
(A) cpr.nr. (...) pak.stb.
udl.nr. (...) anmoder om at få oplyst  

 hvorvidt hans opholdstilladelse stadig er gældende, da hans familie har  

 opholdt  

 sig i Pakistan siden april 1994 - p.g.a. en retssag der er verserende med  

 hans  

 første hustru.
 (A) oplyser, at kun han  

 ønsker at rejse tilbage til Danmark - hans hustru nr. 2 med hvem han har to  

 børn ønsker at blive i Pakistan p.t. p.g.a. børnenes skolegang.
 ansøger har tidligere boet på  

 adressen ...
snarligt svar udbedes, da  

 ansøger forventer at rejse til Danmark i løbet af 1 måned, hvor den  

 verserende  

 retssag forventes afgjort. Direktoratet for udlændinge  

 svarede i telex af 26. maj 1995 til ambassaden:
 ...
 Under henvisning til  

 ambassadens telex af 25.04.1995 skal direktoratet hermed meddele, at  

 (A)s  

 opholdstilladelse i Danmark er bortfaldet i henhold til udlændingelovens par.  

 17, hvoraf fremgår, at en opholdstilladelse bortfalder, når en udlænding  

 opgiver sin bopæl i Danmark eller hvis udlændingen har opholdt sig uden for  

 landet i mere end 12 på hinanden følgende måneder.
 Idet (A) har opgivet sin  

 bopæl i Danmark er hans opholdstilladelse således bortfaldet.
Direktoratet skal anmode om,  

 at ambassaden anmoder (A) om at indlevere sit kort D til ambassaden.
Kortet  

 bedes efterfølgende fremsendt hertil. Den 19. september 1997  

 klagede As daværende advokat på As vegne over direktoratets  

 afgørelse.  

 Udlændingestyrelsen fastholdt afgørelsen i brev af 16. december 1997 og  

 oversendte sagen til Indenrigsministeriet.
Ministeriet bad styrelsen om først  

 at træffe afgørelse efter udlændingelovens § 17, stk. 2.
 Ved brev af 17. februar 1998  

 uddybede advokaten sin klage:
 ...
 Idet jeg henviser til  

 ambassadens skrivelse af 25 april 1995 og min klients opholdstilladelse først  

 må anses for at have været bortfaldet efter 30 april 1995, havde min klient  

 haft mulighed for at være rejst tilbage til Danmark inden fristens udløb,  

 såfremt  

 Udlændingestyrelsen (DFU) havde taget stilling evt. dispensation i løbet af  

 få  

 dage og ikke først ved telex til ambassaden d. 26 maj 1995.
Jeg skal således gøre  

 gældende, at fristen er sprunget ikke på grund af min klients  

 forhold, men  

 alene som følge af langsommelig sagsbehandling i DFU, hvorfor  

 opholdstilladelsen bør udleveres til min klient. Den 31. juli 1998 fastholdt  

 styrelsen afgørelsen og afslog at give A opholdstilladelse efter  

 udlændingelovens § 17, stk. 2. Af brevet fremgik:
 ...
 Efter udlændingelovens § 17,  

 stk. 2 kan det efter ansøgning bestemmes, at en opholdstilladelse ikke skal  

 anses for bortfaldet i de i § 17, stk. 1 nævnte tilfælde.
En sådan ansøgning vil f.eks.  

 kunne imødekommes i tilfælde, hvor det må anses for godtgjort, at udlændingen  

 har haft til hensigt at vende tilbage til Danmark inden udløbet af den  

 fastsatte periode, men er blevet forhindret heri på grund af sygdom eller  

 andre  

 uforudsete hindringer.
Den vil endvidere kunne anvendes i tilfælde, hvor  

 udlændingen før udrejsen har henvendt sig til udlændingemyndighederne og  

 ansøgt om bevarelse af opholdstilladelsen, uanset at opholdet i udlandet  

 forventes at vedvare mere end de fastsatte perioder, f.eks. med henblik på  

 uddannelse, midlertidig forflyttelse og andre midlertidige arbejdsforhold.
 Udlændingestyrelsen skal  

 hermed meddele, at styrelsen fortsat finder, at (A)s opholds- og  

 arbejdstilladelse må anses for bortfaldet ex lege efter udlændingelovens §  

 17,  

 stk. 1 grundet opgivelse af bopæl.
 Styrelsen finder endvidere  

 ikke at (A)s opholdstilladelse ikke skal anses for bortfaldet i medfør  

 af  

 udlændingelovens § 17, stk. 2.
 Styrelsen har ved afgørelsen  

 lagt vægt på, at (A) og dennes familie er udrejst pr. den 30. april 1994.
 Styrelsen har tillige tillagt  

 det betydning, at (A)s ægtefælle, den pakistanske statsborger (B), ved  

 brev  

 af 3. juni 1994 til styrelsen tilkendegav, at hun og børnene havde taget  

 ophold  

 i Pakistan, hvorfor hun samtidig returnerede sit danske opholdskort.
Endelig har styrelsen lagt  

 vægt på, at (A) ikke forud for udrejsen til Pakistan indgav ansøgning om, at  

 hans opholdstilladelse ikke skulle anses for bortfaldet, ligesom han hverken  

 ved henvendelsen til ambassaden i Islamabad den 25. april 1995 eller senere,  

 har dokumenteret, at uforudsete hindringer for tilbagerejsen var opstået.
Det  

 bemærkes i den forbindelse, at styrelsen ikke finder at udsættelse af en  

 retssag kan betragtes som en uforudset hindring.
 Styrelsen finder således  

 ikke, at det forhold, at (A) rettede henvendelse til ambassaden inden udløbet  

 af 12 måneders fristen i udlændingelovens § 17, stk. 1, 2. pkt., kan bevirke,  

 at pågældendes opholdstilladelse ikke skal anses for bortfaldet efter  

 udlændingelovens § 17, stk. 2.
... Den 16. oktober 1998  

 stadfæstede Indenrigsministeriet Udlændingestyrelsens afgørelse og skrev  

 således:
 ...
Efter udlændingelovens § 17,  

 stk. 1, 1. pkt. bortfalder en opholdstilladelse, når udlændingen opgiver sin  

 bopæl i Danmark.
Tilladelsen bortfalder  

  

 endvidere  

  

 ,  

 når udlændingen har opholdt sig uden for landet i mere end seks på hinanden  

 følgende måneder, jf. 2. pkt.
Har udlændingen med henblik på varigt ophold  

 boet  

 mere end to år her i landet, bortfalder opholdstilladelsen dog først, når  

 udlændingen har opholdt sig uden for landet i mere end 12 på hinanden  

 følgende  

 måneder, jf. 3. pkt.
 Efter udlændingelovens § 17,  

 stk. 2, kan det dog efter ansøgning bestemmes, at en opholdstilladelse ikke  

 skal anses for bortfaldet i de i § 17, stk. 1, nævnte tilfælde.
Efter praksis vil en sådan  

 ansøgning f.eks. kunne imødekommes i de tilfælde, hvor det må anses for  

 godtgjort, at udlændingen har haft til hensigt at vende tilbage til Danmark,  

 men er blevet forhindret heri på grund af sygdom eller andre uforudsete  

 hindringer.
Bestemmelsen er endvidere blevet anvendt i tilfælde, hvor  

 udlændingen før udrejsen har henvendt sig til udlændingemyndighederne og  

 ansøgt  

 om bevarelse af opholdstilladelsen, før den pågældende udrejste af Danmark.
 Afgørelsen beror på en  

 skønsmæssigt præget vurdering, hvor også udlændingens samlede ophold her i  

 landet og i hjemlandet samt udlændingens familiemæssige tilknytning her til  

 landet kan tale for imødekommelse af en ansøgning om bevarelse af  

 opholdstilladelse i medfør af udlændingelovens § 17, stk. 2.
I den anledning skal  

 Indenrigsministeriet meddele, at ministeriet efter en gennemgang af sagen  

 ikke  

 finder grundlag for at ændre Udlændingestyrelsens afgørelse af 26. maj 1995  

 vedrørende bortfald af Deres klients opholdstilladelse efter udlændingelovens  

 §  

 17, stk. 1, 1. pkt., idet Deres klient må anses for at have opgivet sin bopæl  

 her i landet.
Indenrigsministeriet har herved lagt vægt på, at det ifølge  

 udskrift af Det Centrale Personregister fremgår, at Deres klient og dennes  

 familie udrejste af landet den 30. april 1994 til Pakistan.
 Indenrigsministeriet finder  

 endvidere ikke, at der på grundlag af de foreliggende oplysninger er grundlag  

 for ikke at anse Deres klients opholdstilladelse for bortfaldet i medfør af  

 udlændingelovens § 17, stk. 2.
 Indenrigsministeriet har  

 herved lagt vægt på, at Deres klient ikke forud for familiens udrejse til  

 Pakistan indgav ansøgning om, at hans opholdstilladelse ikke skulle anses for  

 bortfaldet, ligesom Deres klient hverken ved henvendelsen til ambassaden i  

 Islamabad den 25. april 1995 eller senere har dokumenteret, at der var  

 opstået  

 udforudsete hindringer for tilbagerejsen.
 Indenrigsministeriet kan  

 herved i øvrigt henholde sig til Udlændingestyrelsens begrundelse i  

 styrelsens afgørelse af 31. juli 1998.
 Det, der foreligger oplyst  

 om, at Deres klients tilstedeværelse i Pakistan skyldtes en verserende  

 retssag,  

 og det, De har anført i Deres brev af 17. februar 1998, kan efter  

 Indenrigsministeriets opfattelse ikke føre til et andet resultat.
... Advokat C anmodede på As  

 vegne den 12. januar 1999 Indenrigsministeriet om at genoptage sagen.  

 Ministeriet afslog den 21. januar 1999 anmodningen med den begrundelse at  

 Cs  

 brev ikke indeholdt nye væsentlige oplysninger der kunne føre til en ændret  

 vurdering af sagen.
Den 19. marts 1999 klagede C  

 til mig.
C anførte bl.a. til støtte for klagen at Direktoratet for Udlændinge  

 burde have besvaret Den Danske Ambassade i Islamabads telex af 25. april 1995  

 inden for 12-måneders-fristens udløb den 30. april 1999. Ved ikke at svare  

 var  

 det Cs opfattelse at direktoratet forhindrede A i selv at vælge om han  

 ville  

 rejse tilbage.
Det var endvidere Cs opfattelse at udsættelsen af  

 retssagen  

 var en uforudset hindring for tilbagerejsen.
 Jeg bad den 30. marts 1999  

 Udlændingestyrelsen og Indenrigsministeriet om udtalelser i sagen.
 Udlændingestyrelsen henholdt  

 sig i udtalelse af 4. maj 1999 til de trufne afgørelser og skrev endvidere:
 ...
Styrelsens afgørelse af 26.  

 maj 1995 blev meddelt  

  

 allerede fordi  

  

 (A) efter styrelsens opfattelse havde opgivet sin bopæl i Danmark i  

 forbindelse  

 med udrejsen til Pakistan.
Såfremt bopælen i Danmark opgives bortfalder  

 tilladelsen ex lege i forbindelse med den pågældendes udrejse af landet.
 Bestemmelsen i § 17, stk. 1,  

 3. pkt. om, at en udlænding, der med henblik på varigt ophold lovligt har  

 boet  

 her i landet i mere end 2 år, kan opholde sig uden for landet i 12 på  

 hinanden  

 følgende måneder, finder således efter styrelsens opfattelse  

  

 ikke  

  

 anvendelse i nærværende sag.
 Styrelsen skal samtidig  

 bemærke, at det er styrelsens vurdering, at man, såfremt ambassaden ved  

 henvendelsen den 25. april 1995 havde oplyst, at (A) ansøgte om dispensation  

 fra reglerne om bortfald af sin opholdstilladelse, havde anlagt samme  

 vurdering  

 af spørgsmålet om opholdstilladelsens fortsatte beståen, under henvisning  

 til,  

 at bopælen i Danmark måtte anses for opgivet samt til, at (A) ikke inden sin  

 udrejse af Danmark havde anmodet om dispensation fra udlændingelovens § 17,  

 stk. 1.
 Det forhold, at (A)s  

 forældre og søskende fortsat opholder sig i Danmark, kan efter styrelsens  

 opfattelse ikke føre til en ændret vurdering af sagen.
 Styrelsen finder ikke, at det  

 af advokat (C) i brev af 19. marts 1999 til Folketingets Ombudsmand anførte  

 vedrørende det forhold, at (A) ved sin henvendelse til ambassaden i Islamabad  

 blev anmodet om at deponere sin opholdstilladelse hos ambassaden, giver  

 anledning til yderligere bemærkninger.
 Styrelsen har herved lagt  

 vægt på, at vurderingen af, om (A)s opholdstilladelse i Danmark var  

 bortfaldet  

 ikke var begrundet i, at han havde opholdt sig uden for Danmark i mere end 12  

 på hinanden følgende måneder, men i, at han havde opgivet sin bopæl i Danmark  

 i  

 forbindelse med udrejsen til Pakistan, hvorfor (A)s eventuelle  

 tilbagevenden  

 til Danmark ikke var betinget af overholdelse af den i udlændingelovens § 17,  

 stk. 1, 3. pkt. anførte frist på 12 måneder regnet fra udrejsetidspunktet.
... Indenrigsministeriet henholdt  

 sig i udtalelse af 28. maj 1999 ligeledes til de trufne afgørelser og skrev:
 ...
Indenrigsministeriet kan  

 endvidere henholde sig til Udlændingestyrelsens udtalelse af 4. maj 1999,  

 herunder bemærkningen om, at uanset om (A) ved henvendelsen til Den Danske  

 Ambassade i Islamabad den 25. april 1995 eller senere havde dokumenteret, at  

 der var opstået uforudsete hindringer for tilbagerejsen, ville dette ikke  

 have  

 kunnet føre til, at opholdstilladelsen efter bestemmelsen i udlændingelovens  

 §  

 17, stk. 2, ikke skulle anses for bortfaldet.
Indenrigsministeriet skal  

 herved  

 henvise til, at udlændingemyndighederne har anset opholdstilladelsen for  

 bortfaldet allerede fordi, at (A) har opgivet sin bopæl i Danmark, jf. herved  

 udlændingelovens § 17, stk. 1, 1. pkt.
Indenrigsministeriet skal  

 derfor beklage, at ministeriet i afgørelsen af 16. oktober 1998 i forbindelse  

 med vurderingen efter udlændingelovens § 17, stk. 2, tillige har anført at  

 have  

 lagt vægt på, at (A) hverken ved henvendelsen til ambassaden den 25. april  

 1995  

 eller senere har dokumenteret, at der var opstået uforudset hindringer for  

 tilbagerejsen.
Som det er anført ovenfor, ville en sådan eventuel  

 dokumentation  

 ikke have ført til et andet resultat i den foreliggende sag.
... Den 22. juni 1999 fremkom C  

 med sine supplerende bemærkninger til sagen.
Ministeriet meddelte mig den 16.  

 juli 1999 at ministeriet ikke havde yderligere bemærkninger til sagen.
Ombudsmandens udtalelse Udlændingelovens § 17 (lovbek. nr. 73 af 2. februar 1999) har følgende  

 ordlyd:
  

  

 § 17.  

  

 En opholdstilladelse bortfalder, når udlændingen opgiver sin bopæl i Danmark.  

 Tilladelsen bortfalder endvidere, når udlændingen har opholdt sig uden for  

 landet i mere end 6 på hinanden følgende måneder.
Har udlændingen med henblik  

 på varigt ophold lovligt boet mere end 2 år her i landet, bortfalder  

 opholdstilladelsen dog først, når udlændingen har opholdt sig uden for landet  

 i mere end 12 på hinanden følgende måneder.
I de nævnte tidsrum medregnes  

 ikke fravær på grund af værnepligt eller tjeneste, der træder i stedet  

 herfor.
 Stk. 2.  

  

 Det kan dog efter ansøgning bestemmes, at en opholdstilladelse ikke skal  

 anses for bortfaldet i de i stk. 1 nævnte tilfælde.
... Som det fremgår af bestemmelsen, bortfalder en opholdstilladelse i to  

 situationer.
Den første situation er den hvor udlændingen har opgivet sin  

 bopæl i Danmark.
Den anden situation er den hvor udlændingen har opholdt sig  

 i udlandet i mere end 6, henholdsvis 12, på hinanden følgende måneder.
Det  

 fremgår af bemærkningerne til udlændingelovens § 17 (Folketingstidende  

 1982-83, tillæg B, sp. 1966) at udvidelsen af fristen fra 6 til 12 måneder i  

 visse situationer udelukkende er tænkt som en modifikation af reglen i § 17,  

 stk. 1, 2. pkt.
Udlændingestyrelsen og Indenrigsministeriet har henvist til at  

 opholdstilladelsen er bortfaldet i medfør af bestemmelsen i § 17, stk. 1, 1.  

 pkt., og har ikke anvendt bestemmelsen i § 17, stk. 1, 2. pkt.
Spørgsmålet om  

 hvorvidt Direktoratet for Udlændinge burde have reageret på (A)s  

 forespørgsel inden udløbet af de 12 måneder, er derfor ikke umiddelbart  

 relevant for bedømmelsen af myndighedernes afgørelser.
 Jeg vil derfor i det følgende koncentrere mig om hvorvidt betingelserne for  

 anvendelse af § 17, stk. 1, 1. pkt., var til stede.
Bestemmelsen i  

 udlændingelovens § 17 blev vedtaget på baggrund af betænkning nr. 968 fra  

 1982  

 om udlændingeloven.
I betænkningen (s. 153) anføres om det daværende forslags  

 §  

 13, stk. 1:
 ...
Udkastets § 13, stk. 1, 1.  

 pkt. fastslår, at en opholdstilladelse bortfalder, når en udlænding opgiver  

 sin  

 bopæl i Danmark.
En opgivelse foreligger, hvis udlændingen ved egne  

 handlinger  

 tilkendegiver dette, f.eks. ved fraflytning til udlandet, afhændelse af bolig  

 og ejendele, opgivelse af arbejde, framelding til folkeregister, fagforening  

 m.v., flytning af bohave eller på anden måde, jfr. betænkning 882/1979 side  

 96  

 - 97.
... Af den nævnte betænkning nr.  

 882 fra 1979, s. 96, fremgår:
 ...
En opgivelse foreligger, når  

 en udlænding ved sine egne handlinger, f.eks. fraflytning til udlandet, salg  

 af ejendom og ejendele eller på anden måde viser, at han ønsker at opgive sin  

 bopæl.
Andres dispositioner f.eks. frameldelse af ham til folkeregistret, er  

 uden betydning.
... Det fremgår af sagen at  

 Indenrigsministeriet som grundlag for at antage at (A) har opgivet sin bopæl  

 i  

 Danmark, har henvist til at det ifølge udskrift af Det Centrale  

 Personregister  

 fremgår at (A) og hans familie udrejste af landet den 30. april 1994 til  

 Pakistan.
 Jeg har forstået at  

 Udlændingestyrelsen har lagt vægt på at (A) og dennes familie er udrejst den  

 30. april 1994, og at (A)s ægtefælle ved brev af 3. juni 1994 til  

 styrelsen  

 tilkendegav at hun og børnene havde taget ophold i Pakistan og samtidig  

 returnerede  

 sin danske opholdstilladelse.
Som det fremgår af  

 forarbejderne til § 17, stk. 1, 1. pkt., er det en betingelse for at fastslå  

 at  

 en udlænding har opgivet sin bopæl i Danmark at udlændingen ved sine egne  

 handlinger  

 har vist at han har ønsket at opgive sin bopæl.
Andres dispositioner,  

  

 f.eks. frameldelse af ham til  

 folkeregistret  

  

 , er uden betydning.
Det er derfor ikke  

 tilstrækkeligt til at fastslå at (A) har opgivet sin bopæl i Danmark, at  

 konstatere at det fremgår af Det Centrale Personregister at han er rejst ud  

 af  

 landet.
Sådan som sagen er oplyst for mig, har myndighederne ikke undersøgt  

 omstændighederne bag (A)s frameldelse af personregistret, navnlig om  

 det er  

 ham selv der har foretaget frameldelsen.
 Tilsvarende viser den blotte  

 omstændighed at (A) er rejst ud af landet, ikke om han derved har ønsket at  

 opgive sin bopæl eller ej.
 Heller ikke (A)s (tidligere)  

 ægtefælles bemærkninger om at hun og børnene har taget ophold i Pakistan, kan  

 tages som udtryk for at (A) ved egen handling har vist at han ønskede at tage  

 ophold i Pakistan.
Jeg må derfor konkludere at  

 hverken Udlændingestyrelsen eller Indenrigsministeriet - ud fra de  

 foreliggende oplysninger - har haft tilstrækkeligt grundlag for at antage at  

 (A) har opgivet sin bopæl i Danmark.
Det er derfor min opfattelse at  

 Udlændingestyrelsens  

 og Indenrigsministeriets afgørelser om bortfald af (A)s  

 opholdstilladelse i  

 medfør af § 17, stk. 1, 1. pkt, er kritisable, og jeg har henstillet til  

 Indenrigsministeriet at genoptage sagens behandling og - i lyset af det  

 anførte - at træffe en ny afgørelse.
 Under hensyntagen hertil har  

 jeg ikke fundet det fornødent at tage stilling til om grundlaget for at  

 anvende  

 dispensationsadgangen i udlændingelovens § 17, stk. 2, var til stede.
Jeg har gjort myndighederne  

 bekendt med min opfattelse og bedt ministeriet om at underrette mig om sin  

 fornyede afgørelse.
Jeg foretager mig dog ikke mere i sagen medmindre jeg  

 hører  

 fra Dem igen.
 Indenrigsministeriet genoptog  

 herefter sagen og traf efter indhentelse af yderligere oplysninger en fornyet  

 afgørelse den 12. januar 2000. Advokat C klagede over afgørelsen.
Efter en gennemgang af sagen  

 udtalte jeg at jeg ikke havde fundet sådanne særlige omstændigheder at jeg  

 havde grundlag for at kritisere Indenrigsministeriets afgørelse hvorefter  

 ministeriet i medfør af udlændingelovens § 17, stk. 1, 1. pkt., anså  

 opholdstilladelsen for bortfaldet.
Jeg lagde herved bl.a. vægt på at  

 ministeriet i overensstemmelse med min henstilling af 5. august 1999 nu havde  

 foretaget en samlet vurdering af de dispositioner A foretog sig i forbindelse  

 med udrejsen til Pakistan.
Jeg udtalte også at jeg ikke havde fundet at der i  

 sagen forelå sådanne særlige omstændigheder at jeg kunne kritisere at  

 Indenrigsministeriet i medfør af udlændingelovens § 17, stk. 2, fandt at  

 As  

 opholdstilladelse ikke skulle anses for bortfaldet.
