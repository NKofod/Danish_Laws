Nr BTL 262 Betænkning over Forslag til lov om afgift af kvælstofholdig gødning   

 Nr L 262 1985-86, 1. samling Afgivet af skatte- og afgiftsudvalget Afgivet: 19860523 Udavlget har behandlet lovforslaget i en række møder og har herunder stillet spørgsmål til ministeren for skatter og afgifter.
 Ministeren har skriftligt besvaret nogle af disse spørgsmål.
 Skriftlige og/ eller mundtlige henvendelser er modtaget fra:
Dansk Erhvervsgartnerforening, De danske Landboforeninger, Industrirådet, Superfos A/ S og Tolvmandsforeningerne.
Herefter indstiller et flertal (socialdemokratiets, socialistisk folkepartis og det radikale venstres medlemmer af udvalget) lovforslaget til vedtagelse uændret.
Et mindretal inden for flertallet (det radikale venstres medlem af udvalget) udtaler, at provenuet af gødningsafgiften skal bruges til dækning af udgifter i forbindelse med forslag til lov om støtte til miljøforbedrende investeringer i landbrug m.v. (L 71).
Et mindretal (det konservative folkepartis, venstres, centrum-demokraternes, kristeligt folkepartis og fremskridtspartiets medlemmer af udvalget) indstiller lovforslaget til forkastelse ved 3. behandling, fordi regeringen allerede har anvist finansiering af forslag til lov om støtte til miljøforbedrende investeringer i landbrug m.v. (L 71), og fordi afgifter på produktionsmidler anses for skadelige for produktion, eksport og beskæftigelse.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
