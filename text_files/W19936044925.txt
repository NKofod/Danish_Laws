 Ankenævnet fandt, at en ansøgning om patent på en »fremgangsmåde  

 til udlægning af rør på havbunden fra et tromlebærende fartøj« ikke  

 adskilte sig fra kendt teknik, og ankenævent stadfæstede dermed direktoratets  

 afgørelse.
År 1993, den 16. marts afsagde Patentankenævnet (Grønning-Nielsen, Hans Chr.
Thomsen, Herborg, Niordson, Terndrup Pedersen) følgende Den 26. august 1982 indleverede Santa Fe International Corporation, USA,  

 v/fa.
Chas.
Hude en ansøgning om patent på »fremgangsmåde til udlægning  

 af rør på havbunden fra et tromlebærende fartøj«.
Ansøgningen er senere  

 overdraget til klageren.
Ansøgningens krav lød således:
 »1. Fremgangsmåde til udlægning af offshorerør fra et selvfremdrevet  

 tromlerørudlægningsfartøj (10), hvilket fartøj har  

 selvfremdrivningsindretninger (12), inklusiv et par  

 hovedfartøjsdrivindretninger, som er placeret på hver sin side af fartøjets  

 langsgående midterlinie, en tromle (20) til opspoling af forholdsvis  

 ubøjelige rør herpå, håndteringsindretninger (30, 40) til udretning af røret,  

 efterhånden som det vikles af, og til føring af det udrettede rør ned i  

 vandet under en forudindstillet indstillelig rørudgangsvinkel (A), hvilke  

 rørhåndteringsindretninger omfatter spændingsindretninger (34) til at  

 opretholde røret under en forudbestemt indstillelig spænding, og forreste og  

 bageste drivtryksindretninger (126, 122), som er placeret forude, henholdsvis  

 agterude i forhold til fartøjets tværgående midte, kendetegnet  ved,  

 at rørhåndteringsindretningen forskydes sideværts hen over fartøjets  

 dæksbredde, efterhånden som røret vikles af fra tromlen, og at de  

 drejningsmomenter, som frembringes af rørledningsspændingen, kompenseres ved,  

 at der frembringes en modvirkende kraft, som virker imod det drejende moment,  

 der frembringes ved hjælp af rørledningsspændingen, så at der foretages  

 korrigering af de afvigelser i fartøjets kurs, som skyldes det drejende  

 moment, der frembringes af rørledningsspændingen.
 2. Fremgangsmåde ifølge krav 1, kendetegnet ved, at den modvirkende  

 kraft frembringes ved at øge det drivtryk, der frembringes ved hjælp af  

 fartøjets hoveddrivindretning på samme tværgående side af fartøjet som  

 rørhåndteringsindretningen, og/eller ved at reducere det drivtryk, der  

 frembringes ved hjælp af fartøjets hoveddrivindretning på den modsatte  

 tværgående side af fartøjet i forhold til rørføringsindretningen.
3. Fremgangsmåde ifølge krav 1 eller 2, kendetegnet ved, at der  

 frembringes et drivtryk (T1) i en i hovedsagen sidegående retning med den  

 forreste drivtryksindretning og et drivtryk (T2) i en i hovedsagen modsat  

 sidegående retning med den bageste drivtryksindretning, hvor (T1) er større  

 end (T2), og hvor (T1 + T2) frembringer et drejende moment, som i det mindst  

 i alt væsentligt modvirker det drejende moment, der frembringes af  

 rørledningen, så at der korrigeres fra kursafvigelser.« Patentdirektoratet udtalte i skrivelse af 22. september 1989:
 »1. Vi har ingen mulighed for at imødekomme Deres ansøgning, da den  

 efter vores vurdering ikke indeholder en opfindelse, der adskiller sig fra,  

 hvad der var kendt før ansøgningens indleveringsdag, sådan som det fordres  

 ifølge patentlovens § 2.
 2. Det er således kendt ved udlægning af off-shore-rørledninger fra et  

 selvfremdrevet fartøj, at kompensere for de drejningsmomenter, der af røret  

 meddeles fartøjet, ved at frembringe en modvirkende kraft på fartøjet, fx ved  

 hjælp af fremdrivningsmidlerne, sådan at man korrigerer fartøjets  

 kursafvigelser, der skyldes disse drejningsmomenter.
 Denne teknik er omtalt fx i USA patentskrift nr. 3 546 888.
3. Man kender også indretninger til udlægning af rør, som omfatter en  

 styreanordning for røret, som bevæges sideværts i overensstemmelse med rørets  

 afvikling fra den foran anbragte kabeltromle.
Dette arrangement er beskrevet  

 fx i USA patentskrift nr. 3 641 778.
 4. Vi mener, at den førstnævnte teknik er så kendt, at brugen af den må  

 ligge inden for det, en sagkyndig kan anvise ved brug af sin rent faglige  

 kunnen.
Anvendelsen til at kompensere for momenterne, der opstår i netop et anlæg  

 af den sidstnævnte art, sådan som De angiver i kravene, udgør efter vores  

 vurdering ikke noget opfinderisk særegnet, idet der alene er tale om en sådan  

 rent faglig brug af den kendte teknik efter sit formål.« Klageren indleverede derefter ved skrivelse af 24. september 1990 følgende  

 nye krav:
 »1. Fremgangsmåde til udlægning af offshorerør fra et selvfremdrevet  

 tromlerørudlægningsfartøj (10), hvilket fartøj har et par  

 hoveddrivindretninger (12), som er placeret på hver sin side af fartøjets  

 langsgående midterlinie og forreste og bageste drivtryksindretninger (126,  

 122), som virker i tværretningen og er placeret forude, henholdsvis agterude  

 i forhold til fartøjets midte, og hvilket fartøj har en tromle (20) til  

 opspoling af forholdsvis ubøjelige rør (P) herpå, håndteringsindretninger  

 (30, 40) til udretning af røret, efterhånden som det vikles af, og til føring  

 af det udrettede rør ned i vandet under en forudbestemt rørudgangsvinkel,  

 hvilke rørhåndteringsindretninger omfatter spændingsindretninger (34) til at  

 opretholde røret under en forudbestemt indstillelig spænding, og ved hvilken  

 fremgangsmåde røret (P) afvikles og udføres via rørhåndteringsindretningerne  

 (40) ved en given udgangsvinkel og spænding og indretningen (40) forskydes  

 sideværts på tværs af fartøjet, efterhånden som røret vikles af fra tromlen  

 (20), kendetegnet ved, at de drejningsmomenter, som frembringes af  

 rørledningsspændingen og virker via de forskudte rørhåndteringsindretningers  

 (40) variable momentarm, kompenseres ved, at der frembringes en modvirkende  

 kraft.
 2. Fremgangsmåde ifølge krav 1, kendetegnet ved, at den modvirkende  

 kraft frembringes ved at øge det drivtryk, der frembringes ved hjælp af  

 fartøjets hoveddrivindretning (12) på samme tværgående side af fartøjet som  

 rørhåndteringsindretningen (40), og/eller ved at reducere det drivtryk, der  

 frembringes ved hjælp af fartøjets hoveddrivindretning (12) på den modsatte  

 tværgående side af fartøjet i forhold til rørføringsindretningen.
 3. Fremgangsmåde ifølge krav 1, kendetegnet ved, at den modvirkende  

 kraft frembringes ved at bringe de forreste og bageste drivtryksindretninger  

 til at frembringe tryk i modsatte tværgående retninger.
4. Fremgangsmåde ifølge krav 3, kendetegnet ved, at der frembringes  

 et forreste drivtryk (T1) i en i hovedsagen sidegående retning med den  

 forreste drivtryksindretning og bageste drivtryk (T2) i en i hovedsagen  

 modsat sidegående retning med den bageste drivtryksindretning,  

kendetegnet ved, at det forreste og bageste drivtryk (T1) og (T2)  

 reguleres på en sådan måde, at det bageste drivtryk (T2) er lige så stort som  

 det tryk, der skal til for at modvirke det drejningsmoment, der frembringes  

 af rørledningsspændingen omkring fartøjets akse, medens det forreste drivtryk  

 (T1) er lig med det bageste drivtryk (T2) plus det tryk, der er nødvendigt  

 for at modvirke det drejningsmoment, der frembringes af rørledningen omkring  

 nedføringsberøringspunktets omdrejningsakse.« I skrivelsen anførte klageren bl.a. følgende:
 »Det nye og ejendommelige ved fremgangsmåden ifølge opfindelsen er,  

 at drejningsmomenter, som frembringes af rørledningsspændingen og virker via  

 de forskudte rørhåndteringsindretningers variable momentarm, kompenseres ved,  

 at der frembringes modvirkende kraft.
 Herved opnås, at der tilvejebringes en fremgangsmåde, der modvirker  

 rørledningens tendens til at trække rørudlægningsfartøjet ud af kurs og væk  

 fra den forudbestemte rette rørledningsbane.
US patentskrift nr. 3 641 778 angår et rørledningsfartøj, som har en  

 tromle og en rørhåndteringsindretning (24), som er indrettet til at kunne  

 bevæges frem og tilbage på tværs af skibet, medens røret vikles af tromlen.  

 Dette skrift viser ikke som den foreliggende ansøgning et selvfremdrevet  

 fartøj, og har heller ikke som fartøjet ifølge den foreliggende ansøgning  

 forreste og bageste drivtryksindretninger, som virker i tværretningen.  

 Skriftet anviser heller ikke som fremgangsmåden ifølge den foreliggende  

 opfindelse nogen metode til at modvirke rørledningens indvirken på fartøjet.  

 Der nævnes overhovedet ikke noget om det drejningsmoment, hvormed  

 rørledningsspændingen påvirker fartøjet, når rørledningen befinder sig uden  

 for fartøjets midterlinier.
Skriftet er derfor ikke nyhedsskadeligt.
USA patentskrift nr. 3 546 888 angår et selvfremdrevet rørlægningsfartøj  

 (10) ved hjælp af hvilket en rørledning (12) placeres i en S-formet form  

 under udlægningen via en fast rampe (11). Fartøjet har forreste og bageste  

 drejelige drivindretninger (15). Disse drivindretninger anvendes til at  

 sikre, at fartøjet ikke som følge af vandstrømme bibringer rørledningen en  

 S-formet form, set ovenfra, så at rørledningen ikke udsættes for for store  

 tværgående belastninger inden for den nedhængende del.
Dette US patentskrift  

 angår således ikke som den foreliggende opfindelse et  

 tromlerørudlægningsfartøj.
Rørledningen svejses antageligt sammen oven på  

 fartøjets dæk.
Skriftet viser heller ikke som, det er tilfældet med den  

 foreliggende ansøgning, et fartøj med en rørhåndteringsindretning, som føres  

 frem og tilbage i tværgående retning og frembringer et variabelt  

 drejningsmoment hidrørende fra rørledningsspændingen.
Skriftet viser heller  

 ikke opfindelsens nye træk.
Skriftet er derfor ikke nyhedsskadeligt.
Selv om det skulle være rimeligt at betragte ovennævnte to US  

 patentskrifter i kombination, vil en kombination af de herfra kendte træk  

 ikke bidrage til løsningen ifølge den foreliggende opfindelse.
US  

 patentskrift nr. 3 546 888 angiver ganske vist variation af drivtrykket i  

 forhold til bevægelsesretningen, men denne variation anvendes til et  

 fuldstændigt andet formål end i den foreliggende ansøgning, nemlig til at  

 modvirke virkningen af tværgående strømme.
Dette indebærer, at fartøjet for  

 at undgå at rørledningen set ovenfra, indtager en S-formet form, manøvreres  

 ind langs en linie, som er forskellig fra den ønskede rørledningsbane.  

 Endvidere bemærkes det, at US patentskrift nr. 3 546 888 viser et  

 rørlægningsfartøj, der som nævnt anbringer rørledningen i en S-formet kurve,  

 set fra siden, via en rampe, hvilket begrænser fartøjets anvendelse til brug  

 i forholdsvis lavt vand.
I denne situation er den kraft, hvormed fartøjet  

 påvirkes som følge af rørledningsspændingen forholdsvis lille.
I modsætning hertil angår den foreliggende opfindelse en situation, hvori  

 røret ikke føres langs en S-formet bane, men derimod langs en kædelinieformet  

 bane ned til en betydelig dybde, og derfor må rørledningsspændingen  

 opretholdes ved en sådan størrelse, at krumningsradien ved overgangen til  

 havbunden holdes over et minimum.
Dette indebærer, at rørledningsspændingen  

 er forholdsvis stor, og dette medfører, at fartøjet påvirkes af et betydeligt  

 drejningsmoment, hvis rørledningen bevæges væk fra fartøjets midterlinie.  

 Dette problem afhjælpes ved at regulere drivtrykindretningernes drivtryk  

 enten ved regulering af hoveddrivindretningen (krav 2) eller ved brug af de  

 tværgående drivtryksindretninger (krav 3). Sidstnævnte foretrækkes, da der  

 herved åbnes mulighed for mere nøjagtig kompensation, idet der åbnes mulighed  

 for separat håndtering af drejningsmomentet ved fartøjets agterstavn og af  

 drejningen af fartøjet i kombination med det kædelinieformede stykke omkring  

 det punkt, hvor rørledningen møder havbunden.
Jeg anmoder derfor Patentdirektoratet om at godkende opfindelsens  

 patenterbarhed og godkende ansøgningen til fremlæggelse.« Patentdirektoratet afslog ved skrivelse af 31. oktober 1990 ansøgningen  

 med følgende begrundelse:
»2. De krav, De har indsendt sammen med Deres brev, er i det  

 væsentlige uændret i forhold til Deres oprindelige krav.
De afvigelser, vi  

 kan se i krav 1, er, at ordene »kendetegnet ved« er flyttet, at  

 nogle virkningsangivelser er udeladt, og at angivelsen af de tværgående  

 drivmidler (122 og 126) er udeladt.
 Disse ændringer har ingen betydning for vores vurdering af opfindelsens  

 patenterbarhed, og vi skal derfor tillade os at henvise til vores brev af 22.  

 september 1989 og især til afsnittene 2-4.
 3. De følgende bemærkninger er således mest supplerende kommentarer af  

 hensyn til det, De anfører i Deres brev.
 I brevet lægger De megen vægt på, at det fartøj, der er beskrevet i USA  

 patentskrift nr. 3 546 888 ikke er et »tromlerørudlægningsfartøj«,  

 og at de særlige problemer ved et sådant ikke findes.
Som det imidlertid fremgår af vores ovennævnte brev, afsnit 2, er skriftet  

 heller ikke gjort gældende, fordi det omhandler et sådant fartøj, men for at  

 dokumentere, at det i almindelighed er kendt ved udlægning af  

 off-shore-rørledninger at kompensere for drejningsmomenter, røret påfører  

 fartøjet, ved at frembringe en modsat rettet kraft, fx ved hjælp af dertil  

 indrettede fremdrivningsmidler.
I skriftet forklares det tydeligt, hvordan  

 man giver fartøjet en tværstilling i forhold til kursen, der er så stor, at  

 tværkræfterne fra røret netop forsvinder, (spalte 4, linie 70 ff.).
4. Som vi tidligere har nævnt er der efter vores vurdering ikke noget  

 opfinderisk særegent ved at gøre brug af disse midler til at kompensere for  

 de tværkræfter, der forekommer ved udlægning af et kabel fra en tromle med et  

 sidevært forskydeligt styr, idet brugen af denne teknik må høre til de  

 valgmuligheder, en sagkyndig har til rådighed inden for rammerne af den  

 kendte teknik.
Virkningen, der opnås, er alene den forventelige.
Vi kan  

 heller ikke se, at De noget sted i ansøgningens bilag har anvist andre midler  

 end de ovennævnte kendte.' Denne afgørelse har klageren ved skrivelse af 27. december 1990 indbragt  

 for Patentankenævnet.
I klagebegrundelse af 22. marts 1991 anførte klageren:
 »Ansøgningen blev afslået, idet Patentdirektoratet under henvisning  

 til dets brev af 22. september 1989 bl.a. anførte:
 Det er kendt ved udlægning af offshore-rørledninger fra et selvfremdrevet  

 fartøj at kompensere for de drejningsmomenter, der af røret meddeles  

 fartøjet, f.eks. ved hjælp af fremdrivningsmidlerne, sådan at man korrigerer  

 fartøjets kursafvigelser, der skyldes disse drejningsmomenter.
 Dette kan ikke tiltrædes, ligesom det heller ikke kan tiltrædes  

 Patentdirektoratets videre bemærkning om, at der ikke skulle være noget  

 opfinderisk særegent ved at gøre brug af disse midler til at kompensere for  

 de tværkræfter, der forekommer ved udlægning af et kabel fra en tromle med et  

 sideværts forskydeligt styr, idet brugen af denne teknik må høre til de  

 valgmuligheder en sagkyndig har til rådighed inden for rammerne af den kendte  

 teknik.
US patentskrift nr. 3 641 778 angår, som det fremgår af mit brev af 24.  

 september 1990 til Patentdirektoratet, et rørlægningsfartøj, som har en  

 tromle (12) der er drejeligt lejret omkring en vandret akse, og hvorfra der  

 kontinuerligt afvikles et rør, som via en rørhåndteringsindretning (24)  

 udlægges på havbunden.
Rørhåndteringsindretningen (24) er indrettet til at  

 rette røret ud under afviklingen og er drejeligt lejret således, at dets  

 hældning kan varieres i overensstemmelse med vanddybden.  

 Rørhåndteringsindretningen (24) er endvidere indrettet til at kunne bevæges  

 frem og tilbage på tværs af skibet således, at det hele tiden befinder sig  

 direkte ud for det sted på tromlen, hvorfra røret kommer under afviklingen.
 Den 24. september 1990 blev der indleveret et sæt rettede krav, hvor krav  

 1 netop har en indledning, der svarer til det, der er kendt fra US  

 patentskrift nr. 3 641 778. I forhold hertil er fremgangsmåden ifølge  

 opfindelsen ejendommelig ved:
 At de drejningsmomenter, som frembringes af rørledningsspændingen og  

 virker via de forskudte rørhåndteringsindretningers 40 variable momentarm,  

 kompenseres ved, at der frembringes en modvirkende kraft.
Som nærmere beskrevet i beskrivelsen kan den nødvendige reaktionskraft  

 frembringes ved at variere den drivkraftbalance, der er imellem fartøjets  

 hoveddrivindretninger, som befinder sig på hver sin side af fartøjets  

 langsgående midterlinie, eller ved at regulere drivtrykket fra  

 drivtryksindretninger, som virker i tværretningen.
Disse operationer er  

 illustreret nærmere på vedlagte fig.
A og B.
US patentskrift nr. 3 546 888 hverken viser eller antyder en sådan  

 funktion.
Ligeledes, som beskrevet i mit brev af 24. september 1990, angår US  

 patentskrift nr. 3 546 888 et selvfremdrevet rørlægningsfartøj (10), ved  

 hjælp af hvilket en rørledning (12) placeres i en S-formet form under  

 udlægning via en fast rampe (11), som rager ned i vandet.
Selvom US  

 patentskrift nr. 3 546 888 nævner muligheden for, at røret kan udlægges fra  

 en tromle, er dette ikke vist, og på det tidspunkt, den til patentet hørende  

 ansøgning blev indleveret, ville det højst sandsynligt have drejet sig om en  

 tromle med en lodret omdrejningsakse.
Der er i dette skrift derfor ikke tale  

 om nogen rørhåndteringsindretning, som forskydes frem og tilbage i skibets  

 tværgående retning for at følge rørafviklingsstedet på tromlen.
US  

 patentskriftet angår derfor heller ikke nogen afhjælpning af de hermed  

 forbundne problemer.
Skriftet angår derimod udelukkende de virkninger, der  

 opstår som følge af, at tværgående strømme påvirker et fartøj via en rampe,  

 som rager ned i vandet.
Sådanne strømme kan frembringe uacceptabelt høje  

 bøjningsmomenter i røret ved rampens udenbordsende og/eller på det sted, hvor  

 rampen står i forbindelse med selve skibet.
US patentskrift nr. 3 546 888  

 angiver som løsning til imødegåelse af disse virkninger, at fartøjet drives  

 sideværts, idet fartøjets langsgående midterlinie placeret med en vinkel i  

 forhold til sejlretningen, idet, det i stedet for at modvirke de optrædende  

 kræfter, snarere giver efter herfor og indstiller sig med den hertil passende  

 vinkel.
Som det ses af skriftet, opretholdes denne vinkel konstant, så længe  

 strømmen og havdybden er konstant.
I modsætning hertil er det formålet med den foreliggende opfindelse at  

 opretholde fartøjets langsgående retning, rettet ind efter sejlretningen  

 under modvirkning af den tendens, som ellers ville være herskende for  

 fartøjet, nemlig at fartøjet cyklisk drejes væk fra dets kurs under rørets  

 bevægelse fra side til side under afviklingen.
Drivtrykkene varieres derfor  

 også cyklisk, medens røret afvikles.
Den foreliggende opfindelse angår ikke  

 nogen afhjælpning af sideværtsrettede belastninger af en rampe, der rager ned  

 i vandet, da den primært henvender sig til fartøjer, som udlægger rør fra en  

 indenbords rampe eller lignende rørhåndteringsudstyr, som ikke rager ned i  

 vandet.
 US patentskrift nr. 3 546 888 angår således et fuldstændigt andet problem  

 med en fuldstændig anden type af fartøj end den foreliggende ansøgning, og  

 der er ingen grund til at antage, at en fagmand skulle kombinere læren herfra  

 med det, der er kendt fra US patentskrift nr. 3 641 778 og derved nå frem til  

 den foreliggende opfindelse.
 Det er derfor min principale påstand, at ansøgningen genoptages til  

 fortsat behandling på grundlag af de patentkrav, der blev indleveret den 24.  

 september 1990.
Min sekundære påstand er, at ansøgningen henvises til fortsat behandling  

 med henblik på en tilpasning af kravene til den opfinderiske ide ved evt.  

 optagelse af dele af underkravene i krav 1.« Ankenævnet har behandlet sagen på sit møde den 29. januar 1993.
For klageren mødte civilingeniør Ole Thierry-Carstensen der henholdt sig  

 til og uddybede de skriftlige indlæg.
Han oplyste herunder, at der nu er  

 meddelt patent på opfindelsen i USA, England, Australien, Brasilien og  

 Canada.
 Ankenævnet skal udtale:
I henhold til de af direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
