§ 1 Jagtfonden administreres af Landbrugsministeriet med Bistand af det i  

 Henhold til Lov Nr. 145 af 28.April 1931 om Jagten nedsatte Jagtraad.
 Jagtraadet forestaar den daglige Administration i Overensstemmelse med de  

 af Landbrugsministeriet givne Retningslinier.
 Raadet fastsætter selv sin Forretningsorden, der dog skal godkendes af  

 Landbrugsministeriet.
§ 2 Jagtfondens likvide Formue - bortset fra den fornødne Kassebeholdning -  

 henstaar paa Landbrugsministeriets Mellemregningskonto med Finansministeriet  

 og forrentes med den til enhver Tid for saadanne Mellemregningskonti gældende  

 Rente, for Tiden 2 1/2 pCt. p. a. eller anbringes efter Landbrugsministeriets  

 nærmere Godkendelse i Værdipapirer eller faste Ejendomme efter Reglerne om  

 Anbringelse af umyndiges Midler.
Den daglige Administration af og Tilsynet med de Jagtfonden tilhørende  

 Ejendomme forestaas af Jagtraadet.
Til Dispositioner over disse af økonomisk  

 Karakter, herunder Indgaaelse og Ophævelse af Lejekontrakter, kræves  

 Landbrugsministeriets Godkendelse.
§ 3 Afgifterne for de i Henhold til Landbrugsministeriets Bekendtgørelse Nr.  

 58 af 18. Marts 1932 udstedte Jagttegn tilfalder Jagtfonden.
De opkræves af  

 Politiet og indbetales med Fradrag af den Politiet tilkommende Afgift paa 1  

 Kr. pr.
Jagttegn efter hvert Fjerdingaars Udløb til Landbrugsministeriet paa  

 Jagtfondens Vegne, jfr. 1. Hovedrevisorats Cirkulære af 16. Marts 1932 til  

 Politidirektøren i København og samtlige Politimestre.
§ 4 Udgiften til Ansvarsforsikring for alle, der har løst og betalt Jagttegn,  

 afholdes af Jagtfonden i Overensstemmelse med den med Dansk Jagtforsikring  

 A/S indgaaede Overenskomst af 16. Marts 1946.
Stempelafgift af de enkelte Forsikringsdokumenter (Jagttegn) berigtiges  

 een Gang aarligt, jfr.
Skattedepartementets Resolution af 21. Oktober 1932.
§ 5 Jagtraadet afgiver Indstilling til Landbrugsministeriet om Anvendelse af  

 Jagtfondens Midler i Henhold til Jagtlovens § 14 a, næstsidste Stykke og  

 foretager Udbetalingen af de af Landbrugsministeriet givne Bevillinger.
 Disse Bevillinger kan gøres betinget af, at der ogsaa af  

 Bevillingsmodtageren ydes en nærmere fastsat økonomisk Indsats til Fremme af  

 det paagældende Formaal, og at Modtageren paa Forlangende tilstiller  

 Landbrugsministeriet alle fornødne Oplysninger til Undersøgelse og Bedømmelse  

 af Spørgsmaalet om, hvorvidt de for Tilskudene gældende Forudsætninger er til  

 Stede.
 Jagtraadet har Ansvaret for, at de givne Bevillinger ikke overskrides.
§ 6 Den daglige Administration af Vildtreservaterne forestaas af Jagtraadet,  

 jfr. § 11 i Lov Nr. 94 af 7. April 1936 om Reservater for Pattedyr og Fugle.
§ 7 Udgifterne ved Jagtraadets Administration afholdes af Jagtfonden.
§ 8 Honorarer, der afholdes af Jagtfondens Midler, fastsættes af  

 Landbrugsministeriet efter Indstilling af Jagtraadet.
Honorarer, der afholdes  

 af Fonden i Medfør af § 12 i Lov Nr. 94 af 7. April 1936 om Reservater for  

 Pattedyr og Fugle, fastsættes dog efter Indstilling af Reservatraadet og  

 Jagtraadet.
§ 9 Befordringsudgifter godtgøres efter Regning, eller forsaavidt eget  

 Befordringsmiddel anvendes, efter de for Tjenestemænds Benyttelse af eget  

 Befordringsmiddel paa Tjenesterejser gældende Regler, med mindre andet  

 godkendes af Landbrugsministeriet.
Diæter pr.
Mødedag samt Godtgørelse for Fraværelse fra Hjemsted ydes efter  

 de i Henhold til Tjenestemandslovens § 972 fastsatte Takster.
§ 10 Jagtraadets Kontorpersonale aflønnes i Overensstemmelse med de i  

 Finansministeriets Regulativ af 12. Juli 1946 fastsatte Regler.
 Til Ansættelse og Afskedigelse kræves Landbrugsministeriets Godkendelse.
§ 11 Til Bestridelse af Jagtfondens Udgifter anviser Landbrugsministeriet  

 Jagtraadet Forskud, der indsættes paa Jagtraadets Checkkonto.
 Det paahviler Jagtraadet inden hver Maaneds Udgang at tilstille  

 Landbrugministeriet en i 2 Eksemplarer udfærdiget Regnskabsoversigt for den  

 foregaaende Maaned, udvisende saavel Bevægelserne i den forløbne Maaned paa  

 de forskellige Hovedbogskonti som de samlede Bevægelser i den forløbne Del af  

 Finansaaret.
 Regnskab vedrørende det af Dansk Jagtforening og Landsjagtforeningen af  

 1923 organiserede Jagtkonsulentvæsen aflægges maanedsvis som selvstændigt  

 Regnskab og indgaar som Underregnskab til Jagtfondens Regnskabsoversigt.
§ 12 Jagtfondens Regnskab føres i Overensstemmelse med de for  

 Statsforvaltningens Regnskabsaflæggelse gældende Regler og optages i  

 Statsregnskabet.
 Regnskabet revideres af 3. Hovedrevisorat.
 Aarsregnskabet indsendes til Landbrugsministeriet og offentliggøres med  

 fornødne Specifikationer af dette i Statstidende.
§ 13 Jagtraadet indsender inden hvert Aars 1. Juli Forslag til Budget med  

 fornødne Specifikationer udarbejdet efter de af Landbrugsministeriet angivne  

 Retningslinier.
Budgettet opføres paa de aarlige Finanslove.
§ 14 Foranstaaende Vedtægter er fastsat indtil videre og kan efter Forhandling  

 med Jagtraadet til enhver Tid ændres af Landbrugsministeriet.
 Landbrugsministeriet, den 24. April  

 1948.
Kr.
Bording.
/Chr.
Gulman.
 Eksp.sekr.
