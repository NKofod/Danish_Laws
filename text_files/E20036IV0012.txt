L.1 Indledning Som udgangspunkt skal fordringer af arbejdsmarkedsbidrag, skatte-,  

 told-, afgifts- og bødebeløb samt renter og omkostninger forsøges  

 inddrevet ved anvendelse af samtlige de inddrivelsesmidler, lovgivningen  

 stiller til rådighed.
Dette kapitel angiver reglerne for afgangsførelse som uerholdelig og  

 endelig afskrivning af fordringer.
For så vidt angår den tekniske  

 gennemførelse henvises til de relevante vejledninger, fx  

 KOBRA-brugerhåndbog, vejledning om told- og skatteregionernes håndtering  

 af RUF-registret, betjeningsvejledning for selskabsskattesystemet og  

 Brugerhåndbog til Debitor/Restance systemet.
 Uerholdelige fordringer registreres fx i KOBRA- og/eller i RUF  

 systemet.
 Vedrørende EU-fordringer henvises til kapitel G, International  

 inddrivelse.
En fordring kan afgangsføres som uerholdelig, når  

 inddrivelsesmyndigheden efter forgæves at have forsøgt samtlige  

 inddrivelsesmidler skønner, at fordringen er uerholdelig.
Når en fordring  

 er afgangsført som uerholdelig, udgiftsføres den i statsregnskabet.  

 Fordringen er stadig retskraftig og skal inddrives, hvis der senere opstår  

 mulighed herfor.
Fordringer, der er afgangsført som uerholdelige, skal  

 fortsat holdes i live.
Det vil sige, at der hvert femte år skal foretages  

 fx udlægsforretning for at afbryde forældelsen.
Afgangsførte fordringer  

 bliver stående i de respektive debitorregistre og i det Centrale  

 Fordringsregister (CFR). Eventuelle indbetalinger på afgangsførte  

 fordringer posteres som en ekstraordinær indtægt i statsregnskabet.
En fordring, der helt eller delvist er ophørt, fx som følge af  

 eftergivelse, forældelse eller akkord, afskrives endeligt.
Det vil sige,  

 at fordringen ikke længere er retskraftig og skal slettes i CFR.  

 Fordringen må ikke inddrives hos skyldner, men skal afskrives efter de  

 regler, der er nævnt i afsnittene L.2 - L.8.
Inden en fordring vedrørende fysiske personer endeligt afskrives pga.  

 forældelse mv., er der mulighed for at afgangsføre fordringen som  

 uerholdelig.
Afgangsførelse som uerholdelig sker efter de regler, der er  

 nævnt i afsnit L.10 og til dels i afsnit L.11.
Under visse omstændigheder må inddrivelsen af en fordring anses for  

 åbenbart formålsløs, eller omkostningerne/ressourceanvendelsen i  

 forbindelse med inddrivelsen vil være uhensigtsmæssigt store set i lyset  

 af restancens størrelse, alder og beskaffenhed i øvrigt.
I afsnit  

 L. 10 og L.11 er der derfor givet særlige bemyndigelser til afskrivning af  

 visse fordringer.
 Fordringer, der skal inddrives i udlandet, kan afgangsføres som  

 uerholdelige og/eller endeligt afskrives efter de regler, der er nævnt i  

 afsnit L.9.
 Såfremt der ikke er udsigt til fuld dækning af en fordring eller af  

 tidligere afgangsførte fordringer, bør inddrivelsesmyndigheden rådgive  

 skyldner om muligheden for at søge hel eller delvis eftergivelse, hvis  

 betingelserne herfor er opfyldt, eller de muligheder der er for at  

 få en samlet ordning med skyldners øvrige kreditorer.
L.2 Bevillingsmæssig eftergivelse Fordringer, der eftergives efter reglerne i KSL §§ 73B, C og D og/eller  

 OPKL § 15, søges ikke inddrevet senere og skal endeligt afskrives.
Opnår en skatteyder som følge af en ændring af skatteansættelsen for et  

 givet indkomstår en overskydende skat/overskydende arbejdsmarkedsbidrag,  

 og er der for det samme indkomstår bevilget eftergivelse af  

 arbejdsmarkedsbidrag, B-skat og/eller restskat, skal den afskrevne  

 fordring dog dækkes ved modregning, hvis jf.
Tfs 2000, 748 VLD den  

 overskydende skat/overskydende arbejdsmarkedsbidrag er udsprunget af samme  

 retsforhold som den afskrevne fordring (konnekse krav).
 Ovenanførte modregning bør fremgå som et forbehold i afgørelsen om  

 eftergivelse.
 Der henvises til afsnittet om eftergivelse og henstand E.  

 7.
L.3 Forældelse og præklusion En fordring, der er ophørt som følge af forældelse eller præklusion, er  

 ikke længere retskraftig og må ikke forsøges inddrevet hos skyldner, men  

 skal endeligt afskrives.
 Opnår en skatteyder som følge af en ændring af skatteansættelsen for et  

 givet indkomstår en overskydende skat/overskydende arbejdsmarkedsbidrag,  

 og er der for det samme indkomstår tidligere afskrevet  

 arbejdsmarkedsbidrag, B-skat, tillægsskat og/eller restskat som forældet  

 mv., skal den afskrevne fordring dog dækkes ved modregning, hvis den  

 overskydende skat/overskydende arbejdsmarkedsbidrag er udsprunget af samme  

 retsforhold, som den afskrevne fordring (konnekse krav).
 Der henvises til afsnit K.3.3.3.
L.3.1 Forældelse En fordring skal endeligt afskrives, når den er forældet efter reglerne  

 i lov nr. 274 af 22. december 1908 ("1908-loven"), DL 5-14-4 eller særlige  

 forældelsesregler fastsat i lovgivningen.
 Der henvises til afsnit C om forældelse.
 Dokumentation for, at der er indtrådt forældelse, er en udskrift af den  

 sidst foretagne udlægsforretning, skyldners skriftlige anerkendelse,  

 forlig, dom eller andet skriftligt grundlag, hvoraf tidspunktet for den  

 aktuelle forældelsesperiodes begyndelse  

 fremgår.
L.3.2 Præklusion En fordring skal endeligt afskrives, når fordringen den er prækluderet,  

 jf. afsnittet om dødsbo K.3.3.3.
Dokumentation for, at fordringen er prækluderet, er brevet, hvori boet  

 afviser fordringen på grund af præklusion.
Inddrivelsesmyndigheden skal  

 underkaste dokumentationen en nærmere prøvelse til konstatering af, om  

 fordringen er anmeldt for sent.
Præklusion omfatter efter DBSL § 83, stk. 2, nr. 3, bl.a. ikke  

 fordringer, der er sikret ved pant eller på lignende måde.
Derimod må den  

 restfordring, der består efter pantets realisation, antages at være  

 omfattet af et proklama.
Sælges pantet herefter på tvangsauktion,  

 frivilligt med panthaverens accept eller falder tinglysningen væk på grund  

 af manglende fornyelse, består panteretten ikke længere og den udækkede  

 restfordring vil være prækluderet.
L.4 Insolvente dødsboer En fordring skal endeligt afskrives, når skyldner er død, og Dokumentationen er en meddelelse fra skifteretten om boets  

 behandlingsform og slutning eller print fra system 55, billede CSRP, hvor  

 boets behandlingsform og slutdato fremgår.
L.5 Opløsning af juridiske personer L.5.1 Tvangsopløsning af insolvente juridiske  

 personer Tvangsopløsning af en insolvent juridisk person sker under iagttagelse  

 af konkurslovens regler.
Endelig afskrivning af udækkede fordringer sker  

 efter de regler, som er nævnt i afsnit L.6.2.
L.5.2 Likvidation af juridiske  

 personer En juridisk persons opløsning ved likvidation forudsætter, at den  

 juridiske person er solvent, og dermed at der er fuld dækning til  

 kreditorerne.
Skifteretterne accepterer, at likvidation af et insolvent selskab sker  

 i ly af en betalingsstandsning.
Om ikke anmeldte betalingsstandsning  

 henvises til afsnit E.2.10.
 Endelig afskrivning af udækkede fordringer sker efter de regler, der er  

 nævnt i afsnit L.6.2.
L.6 Konkurs L.6.1 Fysiske personer Efter konkursens afslutning vedbliver fordringer, der ikke er blevet  

 dækket, at være retskraftige jf.
KL § 156. Inddrivelsesmyndigheden skal  

 derfor tage fortsatte skridt til at hindre, at de udækkede fordringer  

 forældes.
Der henvises til afsnittet om konkurs E.3.9.
 Afgangsførelse som uerholdelig og/eller endelig afskrivning af  

 fordringer sker efter de regler, der er nævnt i afsnit L.10 og  

 L.11.
L.6.2 Juridiske personer Endelig afskrivning forudsætter, at konkursboet er afsluttet, samt at  

 eventuel dividende er udloddet.
 Hvis boet er sluttet efter KL § 143, dvs. uden midler ud over, hvad der  

 medgår til dækning af omkostninger, kan fordringen endeligt afskrives,  

 selvom den ikke har været anmeldt.
 Er fordringen sikret ved håndpant eller pant i fordringer mv., der som  

 separatistkrav ikke skal realiseres i forbindelse med boets behandling, må  

 endelig afskrivning afvente realisationen af de pansatte aktiver.  

 Fordringen kan indtil endelig afskrivning finder sted, afgangsføres som  

 uerholdelig, såfremt fordringen er af en vis størrelse.
 Dokumentationen er en kopi af meddelelse om boets afslutning og  

 udlodning (eventuelt kopi af bekendtgørelsen i Statstidende) samt i  

 almindelighed kopi af anmeldelsen i boet.
 Inden en fordring endeligt afskrives, skal inddrivelsesmyndigheden være  

 opmærksom på, om selskabsdeltagerne eller boets bestyrelse/likvidator kan  

 drages til ansvar efter SEL § 33; se kapitel J om personligt  

 ansvar, om nægtelse af godskrivning af indeholdt A-skat (nulstilling),  

 eller dansk rets almindelige erstatningsregler.
L.7 Frivillige kreditorordninger og  

 tvangsakkord L.7.1 Frivillig almindelig akkord Endelig afskrivning af det bortakkorderede beløb skal finde sted, når  

 aftalen er indgået.
 Der henvises til afsnit E.5, om frivillige kreditorordninger.
 Dokumentationen er en kopi af bekræftelsen fra den, der forestår  

 ordningen, på, at betingelserne for tiltrædelse er  

 opfyldt.
L.7.2 Frivillig likvidation og  

 likvidationsakkord L.7.2.1 Fysiske personer Frivillig likvidation frigør alene skyldner for den del af gælden, som  

 en realisation af skyldners aktiver dækker.
Afgangsførelse som uerholdelig  

 og/eller endelig afskrivning af restfordringen sker efter de regler, der  

 er nævnt under afsnit L.10 og L.11.
Likvidationsakkord indebærer eftergivelse af den del af gælden, som  

 realisation af skyldners aktiver ikke dækker.
Afgangsførelse som  

 uerholdelig og endelig afskrivning af det bortakkorderede beløb sker efter  

 de regler, der er nævnt i afsnit L.7.1.
L.7.2.2 Juridiske personer Der henvises til de regler, der er nævnt i afsnit  

 L.5.2.
L.7.3 Tvangsakkord i og uden for  

 konkurs Endelig afskrivning af det bortakkorderede beløb skal finde sted, når  

 tvangsakkorden er afsluttet, dvs. når fristen for kære af skifterettens  

 kendelse om stadfæstelse af akkorden er udløbet, uden at kære er sket,  

 eller når kæreinstansen har stadfæstet kendelsen.
 Dokumentationen er en kopi af skifterettens kendelse (evt. en kopi af  

 bekendtgørelsen i Statstidende) og kopi af anmeldelsen.
 Hvis akkorden ikke gennemføres, men efterfølges af en  

 konkursbehandling, skal fordringen anmeldes fuldt ud i konkursboet.  

 Afgangsførelse som uerholdelig og/eller endelig afskrivning sker i de  

 tilfælde efter de regler, der er nævnt i afsnit L.6.
 En fordring, der er sikret ved uomstødeligt udlæg i fast ejendom og  

 derfor falder uden for tvangsakkorden, afgangsføres som uerholdelig,  

 såfremt den faste ejendom ikke realiseres.
L.8 Gældssanering Endelig afskrivning af det bortsanerede beløb skal finde sted, når  

 gældssaneringssagen er sluttet, dvs, når fristen for kære af skifterettens  

 kendelse om gældssanering er udløbet, uden at kære er sket, eller når  

 kæreinstansen har stadfæstet kendelsen.
 Dokumentationen er en kopi af kendelsen (evt. kopi af bekendtgørelsen i  

 Statstidende) og kopi af anmeldelsen.
 Fordringen for et uomstødeligt tinglyst udlæg i fast ejendom, som  

 holdes uden for kendelsen, afgangsføres som uerholdelig, når  

 gældssaneringssagen er sluttet, jf. ovenanførte, hvilket ligeledes gælder  

 et evt. subsidiært udlæg i ægtefælles ejendom.
L.9 Inddrivelse i udlandet Fordringer kan afgangsføres som uerholdelige (vedrørende fysiske  

 personer) og/eller endeligt afskrives efter de nedenfor nævnte regler.
 Beløbsgrænserne vedrører den enkelte fordring ekskl. renter og  

 omkostninger.
 L.9.1 Fordringer på højst 3.000 kr.
 Fordringer på højst 3.000 kr. kan afgangsføres som uerholdelige  

 og/eller endeligt afskrives, når:
 Skønnes udlandsopholdet at være af kortere varighed, bør fordringen kun  

 afgangsføres som uerholdelig.
 L.9.2 Fordringer over 3.000 kr.
 Fordringer over 3.000 kr. kan afgangsføres som uerholdelig, når:
 I de tilfælde, hvor de udenlandske myndigheder har opgivet at inddrive  

 en fordring, kan fordringen endeligt afskrives, når forældelse  

 indtræder.
Krav, der inddrives i udlandet, forældes som udgangspunkt efter de  

 udenlandske regler herom.
Dvs. at den udenlandske stat ikke kan opkræve en  

 restance, der efter statens egne regler er forældet.
Krav, der inddrives efter den nordiske bistandsaftale, forældes efter  

 reglerne i det land, der fremsætter begæring om inddrivelse.
Det vil for  

 Danmarks vedkommende sige efter 1908-loven (5 år).
 Se endvidere kapitel G om inddrivelse af danske krav i  

 udlandet.
L.9.3 Afgangsførelse af krav, hvor restanten  

 befinder sig i et land, som Danmark ikke har bistandsaftale med Ved inddrivelse af skatter og afgifter i lande med hvilke Danmark ikke  

 har indgået aftale om bistand og hvor kravet ikke er omfattet af en  

 bistandsaftale kan kommunen/regionen efter et konkret skøn såfremt  

 inddrivelsen må anses for åbenbart formålsløs eller forbundet med  

 uforholdsmæssige omkostninger/resourceanvendelsen set i lyset af  

 restancens størrelse, alder og beskaffenhed i øvrigt afgangsføre beløbet  

 som uerholdelig uden at have søgt beløbet inddrevet via det inkassofirma,  

 som ToldSkat har indgået aftale med jf.
G.8. Der skal foreligge en  

 redegørelse for kommunens/regionens vurdering af  

 inddrivelsesmuligheden.
L.9.4 Restbeløb, kursdifferencer,  

 vekselgebyrer Restbeløb, der opstår som følge af kursdifferencer eller vekselgebyrer,  

 skal ikke opkræves hos skyldner, men endeligt  

 afskrives.
L.10 Uerholdelighed Fordringer kan helt eller delvist afgangsføres som uerholdelige efter  

 de nedenfor nævnte regler.
 Afgangsførte fordringer skal opkræves inkl. renter, hvis der senere  

 opstår mulighed for inddrivelse.
 L.10.1 Egne arbejdsmarkedsbidrag, personskatter  

 og restancer vedrørende ophørte virksomheder.
 Forinden en fordring kan afgangsføres som uerholdelig, skal samtlige  

 inddrivelsesmidler være forsøgt anvendt, fx udlægsforretning på såvel  

 bopæl som forretningssted, lønindeholdelse, modregning og  

 subsidiært udlæg.
 L.10.1.1 Forgæves udlæg mv.
 En fordring kan afgangsføres som uerholdelig, når  

 inddrivelsesmyndigheden, efter forgæves at have forsøgt samtlige  

 inddrivelsesmidler, skønner, at fordringen er uerholdelig.
Forinden afgangsførelse foretages, må inddrivelsesmyndigheden inden for  

 de sidste 12 måneder før afgangsførelsen have foretaget mindst 1 forgæves  

 udlæg for fordringen eller for andre krav, der opkræves ved  

 inddrivelsesmyndighedens foranstaltning, eller have forsøgt at fremstille  

 skyldner ved politiets foranstaltning.
Dette kan dog udelades, såfremt  

 skyldner efter politiets praksis (alder mv.) ikke vil blive  

 fremstillet.
 Dokumentationen er en udskrift af den sidst foretagne udlægsforretning  

 eller det brev, hvori politiet meddeler, at politifremstilling har været  

 forgæves, eller en påtegning på sagen om, at den pågældende efter de  

 almindelige regler for politifremstilling ikke ville blive fremstillet,  

 samt notat om øvrige forgæves  

 inddrivelsesforsøg.
L.10.1.2 Forsvundet En fordring kan afgangsføres som uerholdelig, når skyldner ifølge  

 oplysning fra CPR-registret er fraflyttet til ukendt adresse, og der  

 derfor ikke er mulighed for inddrivelse her i landet.
 Dokumentationen er en udskrift fra CPR-registret, der ikke må være over  

 3 måneder gammel.
 CPR-oplysningerne skal løbende overvåges, og der skal iværksættes  

 efterlysning hos politiet med henblik på konstatering af bopæl  

 (indsættelse af spærrekort).
L.10.1.3 Særlige tilfælde En fordring kan helt eller delvist afgangsføres som uerholdelig,  

 når inddrivelsesmyndigheden ud fra et allerede bestående og dokumenteret  

 kendskab til den pågældendes økonomiske forhold skønner, at et
inddrivelsesforsøg er åbenbart formålsløst, fx fordi den  

 pågældende er sindssyg, er indsat til afsoning af en længere  

 fængselsstraf eller igennem længere tid har været på  

 overførselsindkomst, således at der ikke er udsigt til, at de økonomiske  

 forhold bliver bedre.
En fordring kan endvidere afgangsføres som uerholdelig, såfremt  

 skyldners betalingsevne ikke levner plads til afdrag på restancen eller  

 alene består af en minimal betalingsevne, som fx ikke engang dækker den  

 løbende rentetilskrivning, og inddrivelsesmyndigheden skønner, at der er  

 forhold, som gør, at restancen ikke kan endeligt afskrives.
Se afsnit  

 L.1.1, 6. underafsnit om eftergivelse/kreditorordninger.
Det kan endvidere være hensigtsmæssigt at afgangsføre fordringer som  

 delvist uerholdelige, fx fordringer som vedrører flere indkomstår, og hvor  

 betalingsevnen alene rækker til at afdrage på de seneste år.
Her kan det  

 være naturligt at afskrive fordringer for de ældste indkomstår som  

 uerholdelige og lade fordringer for de seneste indkomstår blive inddrevet  

 på sædvanlig vis.
L.10.1.4 Særregel for egne arbejdsmarkedsbidrag  

 og personskatter Der kan ikke ske afgangsførelse som uerholdelige af egne  

 arbejdsmarkedsbidrag og personskatter, førend der foreligger en endelig  

 årsopgørelse for det indkomstår, som kravet vedrører.
Takserede personskatter skal afvente udløbet af genoptagelsesfristen  

 jf.
SSL § 34.
L.10.1.5 Særregel for A-skatter, AM-bidrag og  

 momstilsvar Foreløbige fastsættelser skal forinden afgangsførelse som uerholdelige  

 så vidt muligt erstattes af de korrekte  

 angivelsesbeløb.
L.10.2 Restancer vedrørende registrerede  

 afgiftspligtige personer Der er ikke adgang til at afgangsføre fordringer som uerholdelige for  

 igangsværende virksomheder.
Dette gælder ikke egne arbejdsmarkedsbidrag og  

 personskatter.
L.10.3 Juridiske personer Der er ikke adgang til at afgangsføre fordringer som  

 uerholdelige.
L.10.4 Restancer vedrørende  

 inddrivelsesmyndighedens deltagelse i kreditorordninger m.m Når en tvangsakkord eller en gældssanering er endeligt gennemført, se  

 afsnit  

 E.4  og  

 E.6 , eller  

 der er indgået en frivillig akkordordning, se afsnit  

 E.5 ,  

 foretages der endelig afskrivning af de beløb, der ikke dækkes af akkorden  

 eller ikke dækkes af gældssaneringskendelsen.
Det gælder dog ikke, hvis  

 der i medfør af konkursloven mod en medhæftende fysisk eller juridisk  

 person kan rettes et krav på den del, der bortfalder ved  

 akkorden/saneringen.
Først når inddrivelse forgæves er forsøgt hos den  

 medhæftende person, kan fordringen afgangsføres som uerholdelig eller  

 endeligt afskrives.
 Se også afsnit  

 L.7  om  

 frivillige kreditorordninger og tvangsakkorder.
 Endvidere skal uomstødelige pantefordringer (fx udlæg i fast ejendom),  

 der ikke er omfattet af akkordordningen eller gældssaneringskendelsen,  

 afgangsføres som uerholdelige.
 Inddrivelsesmyndigheden skal derfor være opmærksom på, at der kan indgå  

 beløb til dækning af foretagne udlæg, når den faste ejendom  

 realiseres..
L.11 Særlige bemyndigelser til endelig  

 afskrivning af fordringer I tilfælde, hvor inddrivelsen skønnes forgæves på længere sigt, eller  

 omkostningerne forbundet med inddrivelsen må anses for uforholdsmæssigt  

 store, kan inddrivelsesmyndigheden efter en konkret vurdering endeligt  

 afskrive en fordring efter de nedenfor nævnte regler.
 Beløbsgrænserne vedrører inddrivelsesmyndighedens samlede fordring  

 inkl. renter og omkostninger på skyldner og gælder, uanset om fordringen  

 inddrives af kommunale eller statslige  

 myndigheder.
L.11.1 Egne arbejdsmarkedsbidrag, personskatter  

 og restancer vedrørende afmeldte afgiftspligtige personer  

 (virksomheder) L.11.2 Restancer vedrørende registrerede  

 afgiftspligtige personer Fordringer for igangværende virksomheder på under 1.000 kr. kan en gang  

 årligt endeligt afskrives, når der er forløbet mindst 6 måneder efter, at  

 rykning for fordringen har fundet sted.
Dette gælder ikke egne  

 arbejdsmarkedsbidrag og personskatter.
 Told- og skatteregionerne er bemyndiget til ikke at foretage  

 skønsmæssige tilsvar og foreløbige fastsættelser vedrørende  

 afgiftspligtige juridiske personer, hvor enhver aktivitet er ophørt, og  

 direktion og eventuel bestyrelse er forsvundet eller fraflyttet til  

 udlandet (teknisk afmelding).
L.11.3 Genoptagelse af boer, akkorder og  

 gældssaneringer Sker der en genoptagelse af et konkursbo, tvangsakkord, frivillig  

 kreditorordning,dødsbo eller en gældssaneringskendelse, skal kravene  

 tilbageføres, se de respektive afsnit K.4, E.3, E.4 og E.6.
L.12 Tvivlstilfælde Tvivlsspørgsmål vedrørende afgangsførelse som uerholdelig og endelig  

 afskrivning af fordringer skal forelægges af kommunerne for told- og  

 skatteregionerne og af regionerne for Told- og  

 Skattestyrelsen.
