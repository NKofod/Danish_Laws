Nr LSF 16 Forslag til Lov om ændring af lov om uddannelse til håndarbejdslærer  

 (Uddannelsen forlænges fra 21/2 til 3 år) Fremsat af undervisningsministeren (Ole Vig Jensen) den 26. oktober 1994 Vedtaget ved tredjebehandling den 15. december 1994 Lov nr. 1138 af 21/12/1994 § 1 I lov om uddannelse til håndarbejdslærer, jf. lovbekendtgørelse nr. 685 af  

 29. juli 1992, foretages følgende ændringer:
 1. I § 2, stk. 4, § 3, § 4, § 5, § 6, § 10, stk. 3, § 12, stk.  

 3, og § 14 ændres »Undervisnings- og  

 forskningsministeren« til: »Undervisningsministeren«, og i  

§ 8, stk. 2, og § 14 a ændres »undervisnings- og  

 forskningsministeren« til: »undervisningsministeren«.
 2. I § 2, stk. 1, ændres »21/2 år« til: »3  

 år«.
 3. I § 2, stk. 2, nr. 1, ændres »Håndarbejdsfag«  

 til: »Håndarbejds- og/eller håndværksfag«.
 4. I § 2, stk. 3, indsættes efter 2. pkt. som nyt punktum:
»Undervisningen i de fag, som er nævnt i § 2, stk. 2, nr. 2 og 3, kan  

 fortsættes på 2. del.« 5. I § 9, stk. 1, og § 10, stk. 2, ændres  

 »forstander« til: »rektor«, i § 10, stk. 1 og  

2 (2 steder), og § 12, stk. 1, ændres »forstanderen«  

 til: »rektor«, og i § 11 ændres »Forstanderen«  

 til: »Rektor«.
§ 2 Stk. 1. Loven træder i kraft dagen efter bekendtgørelsen i  

 Lovtidende. § 1, nr. 2, har dog kun virkning for de studerende, som begynder  

 uddannelsen den 1. august 1995 eller senere.
 Stk. 2. Undervisningsministeren kan fastsætte regler, hvorefter §  

 1, nr. 2, kan få virkning for studerende, der er begyndt på uddannelsen før  

 den 1. august 1995.
Oprindeligt fremsat forslag § 1 I lov om uddannelse til håndarbejdslærer, jf. lovbekendtgørelse nr. 685 af  

 29 juli 1992, foretages følgende ændringer:
 1. I § 2, stk. 4, § 3, § 4, § 5, § 6, § 10, stk. 3, § 12, stk.  

 3, og § 14 ændres »Undervisnings- og  

 Forskningsministeren« til: »Undervisningsministeren«, og i  

§ 8, stk. 2, og § 14 a ændres »undervisnings- og  

 forskningsministeren« til: »undervisningsministeren«.
 2. I § 2, stk. 1, ændres »2 1/2 år« til: »3  

 år«.
 3. I § 2, stk. 2, nr. 1, ændres »Håndarbejdsfag«  

 til: »Håndarbejds- og/eller håndværksfag«.
 4. I § 2, stk. 3, indsættes efter 2. pkt.:  

 »Undervisningen i de fag, som er nævnt i § 2, stk. 2, nr. 2 og 3, kan  

 fortsættes på 2. del.«.
 5. I § 9, stk. 1, og § 10, stk. 2, ændres  

 »forstander« til: »rektor«, i § 10, stk. 1 og 2  

 (2 steder), og § 12, stk. 1, ændres »forstanderen« til:  

 »rektor«, og i § 11 ændres »Forstanderen« til:  

 »Rektor«.
§ 2 Stk. 1. Loven træder i kraft dagen efter bekendtgørelsen i  

 Lovtidende. § 1, nr. 2, har dog kun virkning for de studerende, som begynder  

 uddannelsen den 1. august 1995 eller senere.
 Stk. 2. Undervisningsministeren kan fastsætte regler, hvorefter §  

 1, nr. 2, kan få virkning for studerende, der er begyndt på uddannelsen før  

 den 1. august 1995.
Bemærkninger til lovforslaget A.
Almindelige bemærkninger 1. Baggrunden for lovforslaget 1.1. Hovedformålet med lovforslaget er at forlænge  

 håndarbejdslæreruddannelsen fra de nuværende 2 1/2 år til 3 år, og dermed  

 bringe uddannelsen på linie med en række tilsvarende videregående uddannelser  

 i Danmark og med håndarbejdslæreruddannelsen i de øvrige nordiske lande.  

 Herudover er der tale om enkelte ændringer af mere teknisk karakter.
1.2. Med loven fra 1990 blev uddannelsen ændret væsentligt.
Et af  

 hovedformålene hermed var at forbedre håndarbejdslærernes  

 beskæftigelsesmuligheder.
De enkelte seminarier fik mere frihed til selv at  

 tilrettelægge uddannelsen inden for rammer fastsat af  

 Undervisningsministeriet.
Der kom flere fag ind i uddannelsen, og  

 formålsparagraffen blev ændret, så uddannelsen nu retter sig ikke blot mod  

 folkeoplysning og undervisning af unge og voksne, men også mod det private og  

 offentlige arbejdsmarked med rådgivning og vejledning og med  

 informationsspredning i forskellige medier.
Der sigtes således mod et meget bredere arbejdsfelt end tidligere,  

 herunder også inden for håndværk og industri.
Det understreger behovet for,  

 at de studerende får mulighed for at fordybe sig i fagene i længere tid.
Med den foreslåede udvidelse af uddannelsen på 1/2 år er der åbnet  

 mulighed for en udvidelse af praktiktiden.
Dette giver mulighed for større  

 kontakt til erhvervslivet, hvilket må forventes at fremme kendskabet til  

 uddannelsen og øge beskæftigelsesmulighederne.
Indholdsmæssigt er der i uddannelsen sket en forskydning fra de  

 traditionelle håndarbejdsfag i retning af kunsthåndværk, design og grafik.  

 Disse fag kræver mere tid, idet de studerende her skal vokse sig ind i en  

 kreativ proces.
Med hensyn til de pædagogiske (teoretiske) fag kræver disse  

 også en modningsproces, som der med den nuværende uddannelse ikke er  

 tilstrækkelig tid til.
 Der satses i disse år på en opkvalificering af den voksne arbejdsstyrke.  

 Uddannelsen til håndarbejdslærer er sammen med uddannelsen til ernærings- og  

 husholdningsøkonom de eneste uddannelser, der har et egentligt  

 voksenpædagogisk sigte.
 Det er derfor vigtigt, at de studerende kan kvalificere sig tilstrækkeligt  

 både fagligt og pædagogisk, idet kravene til denne type af undervisning er  

 anderledes end kravene til undervisning af børn og unge.
 Det har på denne baggrund vist sig overordentligt vanskeligt at gennemføre  

 de mange forskellige fag, temaer og perspektiver, der nu er i uddannelsen,  

 inden for den korte uddannelsestid på 2 1/2 år.
 Den foreslåede udvidelse af uddannelsestiden sigter på at afhjælpe dette,  

 således at seminarierne bedre kan opfylde intentionerne i loven fra 1990.
En forlængelse af uddannelsestiden på 1/2 år vil samtidig styrke  

 uddannelsen i det øgede internationale samarbejde.
Uddannelsen i de andre  

 nordiske lande er således alle af minimum 3 års varighed.
2 Lovforslagets økonomiske konsekvenser Optagelsen på håndarbejdsseminarierne er dimensioneret således:
1992 1993 1994 1995 1996 1997 1998 335 375 525 525 525 525 525 Forlængelsen af uddannelsen medfører udgifter dels til driften, dels til  

 SU.
 Det skønnes, at ca 90 % af de optagne studerende gennemfører uddannelsen,  

 og at 90 % af de aktive studerende modtager SU.
Merudgiften til seminariernes drift skønnes at blive ca. 6,4 mill. kr  

 årligt.
Udgifterne skønnes at kunne afholdes inden for bevillingen til  

 uddannelsestaxametre under FL. § 20.61.01. Merudgifterne til SU-stipendier  

 skønnes at udgøre ca. 8,8 mill. kr. årligt.
 Da ændringen i princippet kun gælder for studerende, der påbegynder  

 uddannelsen efter 1.8.1995, vil merudgifterne først slå igennem i finansåret  

 1998.
 Da der ved lovforslagets § 2, stk. 2, er tillagt Undervisningsministeren  

 en bemyndigelse til at fastsætte regler om, at studerende, som er igang med  

 uddannelsen, vil kunne udvide uddannelsestiden, vil der dog kunne blive tale  

 om, at merudgiften bliver aktuel på et tidligere tidspunkt.
B.
Bemærkninger til de enkelte bestemmelser Til § 1 Til nr. 1.
 Bestemmelserne er en ajourføring.
 Til nr. 2.
 Der henvises til de almindelige bemærkninger.
 Til nr. 3.
 Der er tale om en konsekvensrettelse, der bringer § 2, stk. 2, nr. 1 i  

 overensstemmelse med ordlyden i § 1, stk. 1, hvorefter uddannelsen bl.a. har  

 til formål at kvalificere de studerende til »at formidle viden om og  

 færdighed i håndarbejds- og håndværksfag«.
 Til nr. 4.
Uddannelsens 1. del er af 1 års varighed, og dette er der ikke planer om  

 at ændre.
Den foreslåede tilføjelse til § 2, stk. 3, vil imidlertid give det  

 enkelte seminarium mulighed for at flytte en del af pensum over på 2. del,  

 for derved at lette presset på 1. del, hvor pensum er meget stort.
 Til nr. 5.
Titelbetegnelsen forstander foreslås ændret til rektor efter ønske fra  

 forstanderforsamlingen.
Det bringer håndarbejdsseminarierne på linie med de  

 øvrige seminarier.
Forstanderne er klassificeret i statens lønramme 35. Med  

 den foreslåede ændring af stillingsbetegnelsen fra forstander til rektor er  

 der ikke påtænkt nogen ændring af den gældende klassificering.
Til § 2 Bestemmelsen i § 1, nr. 2, foreslås at få virkning fra optagelsen af  

 håndarbejdsstuderende i august 1995. Det foreslås dog samtidig, at  

 undervisningsministeren kan fastsætte nærmere regler om, at de studerende,  

 som er i gang med uddannelsen, kan blive omfattet af udvidelsen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. (Udeladt) 2. I § 2, stk. 1, ændres »2 1/2 år« til: »3  

 år«.
 3. I § 2, stk. 2, nr. 1, ændres »Håndarbejdsfag«  

 til: »Håndarbejds- og/eller håndværksfag«.
 4. I § 2, stk. 3, indsættes efter 2. pkt.:  

 »Undervisningen i de fag, som er nævnt i § 2, stk. 2, nr. 2 og 3, kan  

 fortsættes på 2. del.«.
 § 2. Uddannelsen varer 2 1/2 år og består af en 1. del og en 2.  

 del.
 Stk. 2. 1. del omfatter følgende hovedelementer:
 1) Håndarbejdsfag.
 2) Kulturelle fag.
 3) Samfunds-, forbruger- og økonomifag.
 4) Pædagogiske fag, herunder praktik.
Stk. 3. 2. del omfatter specialefag, supplerende fag og  

 erhvervsrettet praktik.
Herudover indgår der udarbejdelse af en selvstændig  

 opgave.
 Stk. 4. Undervisnings- og forskningsministeren fastsætter nærmere  

 regler for uddannelsen, herunder om uddannelsens afslutning.
5. (Udeladt) § 2 Stk. 1. Loven træder i kraft dagen efter bekendtgørelsen i  

 Lovtidende. § 1, nr. 2, har dog kun virkning for de studerende, som begynder  

 uddannelsen den 1. august 1995 eller senere.
 Stk. 2. Undervisningsministeren kan fastsætte regler, hvorefter §  

 1, nr. 2, kan få virkning for studerende, der er begyndt på uddannelsen før  

 den 1. august 1995.
