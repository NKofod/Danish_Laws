Nr LSF 125 Forslag til Lov om ændring af lov om Arbejdsmarkedets Tillægspension  

 (Kompensation for arbejdsgivernes bidrag) Fremsat af arbejdsminsteren (Henning Dyremose) den 18. december 1987 Vedtaget ved tredjebehandling den 18. december 1987 § 1 I lov om Arbejdsmarkedets Tillægspension, jf. lovbekendtgørelse nr.
543 af 6. oktober 1982, som ændret ved lov nr. 367 af 10. juni 1987, foretages følgende ændringer:
 1. Efter § 17 indsættes som nyt kapitel:
»Kapitel V a Kompensation til arbejdsgiverne § 17 a.
Som kompensation for arbejdsgivernes bidrag til Arbejdsmarkedets Tillægspension ydes et beløb til arbejdsgivere, der er registreret efter lov om arbejdsmarkedsbidrag, og som er omfattet af lov om Arbejdsgivernes Elevrefusion.
Stk. 2. Beløbet beregnes af Arbejdsmarkedets Tillægspension på grundlag af de samlede bidrag til Arbejdsmarkedets Tillægspension, som er modtaget fra arbejdsgiveren i en forudgående 3 måneders periode.
Beløbet udgør 1.166,40 kr. om året for hver gang arbejdsgiveren indbetaler et beløb, der svarer til fuldt bidrag efter § 15, stk. 1, 1. pkt., og stk. 2, 1. pkt.
 Stk. 3. Toldvæsenet udbetaler det beløb, der er omhandlet i stk. 2.
Stk. 4. Arbejdsministeren fastsætter efter forhandling med skatteministeren og bestyrelsen for Arbejdsmarkedets Tillægspension nærmere regler om beregning og udbetaling af beløb samt om klager over afgørelser om udbetaling.
Der kan herunder fastsættes regler om, at klager ikke kan indbringes for anden administrativ myndighed.« 2. I § 28, stk. 1, litra b, udgår »eller«, i litra  

 c indsættes efter »pension« ordet: », eller«, og efter litra c indsættes  

 som nyt litra:
 »d. beregning af beløb efter § 17 a, stk. 2,».
§ 2 Loven træder i kraft den 1. januar 1988. Beløbet beregnes og udbetales første gang på grundlag af bidrag til Arbejdsmarkedets Tillægspension, der modtages i perioden 16. marts til 25. april 1988. ATP-bidrag, der vedrører tiden før lovens ikrafttræden, kan ikke indgå i beregningen.
Oprindeligt fremsat forslag § 1 I lov om Arbejdsmarkedets Tillægspension, jf. lovbekendtgørelse nr.
543 af 6. oktober 1982, som ændret ved lov nr. 367 af 10. juni 1987, foretages følgende ændringer:
 1. Efter § 17 indsættes som nyt kapitel:
»Kapitel V a Kompensation til arbejdsgiverne § 17 a.
Som kompensation for arbejdsgivernes bidrag til Arbejdsmarkedets Tillægspension ydes et beløb til private arbejdsgivere, der er registreret efter lov om arbejdsmarkedsbidrag.
Stk. 2. Beløbet beregnes af Arbejdsmarkedets Tillægspension på grundlag af de samlede bidrag til Arbejdsmarkedets Tillægspension, som arbejdsgiveren har indbetalt i en forudgående 3 måneders periode.
Beløbet udgør 1.166,40 kr. om året for hver gang arbejdsgiveren indbetaler fuldt bidrag, jf. § 15, stk. 1, 1.
 pkt., og stk. 2, 1. pkt.
 Stk. 3. Toldvæsenet udbetaler det beløb, der er omhandlet i stk. 2.
Stk. 4. Arbejdsministeren fastsætter efter forhandling med finansministeren nærmere regler om, at private institutioner, hvis udgifter overvejende finansieres af offentlige midler, ikke kan modtage beløb efter stk. 1.
Stk. 5. Arbejdsministeren fastsætter efter forhandling med skatteministeren og bestyrelsen for Arbejdsmarkedets Tillægspension nærmere regler om beregning og udbetaling af beløb samt om klager over afgørelser om udbetaling.
Der kan herunder fastsættes regler om, at klager ikke kan indbringes for anden administrativ myndighed.« 2. I § 28, stk. 1, litra b, udgår: »eller« og litra  

 c affattes således:
»c. pension, eller d. beregning af beløb efter § 17 a, stk. 2,» § 2 Loven træder i kraft den 1. januar 1988. Beløbet udbetales første gang på grundlag af bidrag til Arbejdsmarkedets Tillægspension, der indbetales i perioden 16. marts til 15. juni 1988.
Bemærkninger til lovforslaget Almindelige bemærkninger Lovforslaget skal ses i sammenhæng med det samtidig fremsatte lovforslag om arbejdsmarkedsbidrag.
Efter lovforslaget ydes der et beløb som kompensation for arbejdsgivernes andele af ATP-bidraget.
 Beløbet til den enkelte arbejdsgiver udgør årligt 1.166,40 kr. pr.
fuldtidsbeskæftiget, svarende til arbejdsgivernes andel af ATP-bidraget på det private arbejdsmarked fra 1. januar 1988. Det udbetalte beløb vil blive beregnet på grundlag af de indbetalte bidrag til ATP.
Dette betyder, at der udbetales et beløb i forhold til antal beskæftigede, omregnet til fuldtid.
De virksomheder, som vil være omfattet af ordningen er de virksomheder, som vil blive registreret efter det samtidig fremsatte forslag til lov om arbejdsmarkedsbidrag.
Dette gælder dog ikke offentlige myndigheder og private institutioner, hvis udgifter overvejende dækkes af offentlige midler.
Dette svarer til den personkreds, der hidtil ikke har været omfattet af Arbejdsgivernes Elevrefusion.
Administrativt foreslås ordningen tilrettelagt således, at beløbet vil blive udbetalt i forbindelse med opkrævningen af det nye arbejdsmarkedsbidrag, eventuelt i form af fradrag.
Set fra virksomhedens side vil der derfor kun blive tale om een ordning.
Beløbet til de berettigede arbejdsgivere vil derfor kvartalsvis blive opgjort i forbindelse med opkrævningen af det nye arbejdsmarkedsbidrag og vil blive udbetalt i forbindelse med opkrævningen af arbejdsmarkedsbidraget.
For landbrugsvirksomheder, der i henhold til momsloven har halvåret som afgiftsperiode, vil der blive fastsat særlige regler.
Administrative og økonomiske konsekvenser Ordningen foreslås administreret af ATP og toldvæsenet.
Udgifterne til ATP's administrationsomkostninger ved ordningen afholdes af staten.
Udgifterne til kompensation af arbejdsgivernes ATP-bidrag anslås til 1,4 mia. kr. årligt.
Bemærkninger til lovforslagets enkelte bestemmelser Til § 1 Til nr. 1 Da beløbet vil blive udbetalt i forbindelse med opkrævningen af det nye arbejdsmarkedsbidrag, og der derfor - set fra arbejdsgiverens side - vil blive tale om een ordning, foreslås det, at toldvæsenet forestår udbetalingen af beløbet.
Regler om afgrænsningen af berettigede arbejdsgivere vil blive fastsat i overensstemmelse med de regler, der er fastsat om ret til refusion efter lov om Arbejdsgivernes Elevrefusion.
Der vil ligeledes blive fastsat nærmere regler om beregningen af beløbet, herunder om tidspunktet for udbetaling af beløbet, og om klageadgangen for toldvæsenets afgørelser om udbetaling.
 I øvrigt henvises til de almindelige bemærkninger.
Til nr. 2 Det foreslås, at Ankenævnet for Arbejdsmarkedets Tillægspension skal kunne behandle klager over ATP's afgørelser også om beregning af beløb efter § 17 a, stk. 2.
Efter 2. behandling den 16. december 1987 § 1 I lov om Arbejdsmarkedets Tillægspension, jf. lovbekendtgørelse nr.
543 af 6. oktober 1982, som ændret ved lov nr. 367 af 10. juni 1987, foretages følgende ændringer:
 1. Efter § 17 indsættes som nyt kapitel:
»Kapitel V a Kompensation til arbejdsgiverne § 17 a.
Som kompensation for arbejdsgivernes bidrag til Arbejdsmarkedets Tillægspension ydes et beløb til arbejdsgivere, der er registreret efter lov om arbejdsmarkedsbidrag, og som er omfattet af lov om Arbejdsgivernes Elevrefusion.
Stk. 2. Beløbet beregnes af Arbejdsmarkedets Tillægspension på grundlag af de samlede bidrag til Arbejdsmarkedets Tillægspension, som er modtaget fra arbejdsgiveren i en forudgående 3 måneders periode.
Beløbet udgør 1.166,40 kr. om året for hver gang arbejdsgiveren indbetaler et beløb, der svarer til fuldt bidrag efter § 15, stk. 1, 1. pkt., og stk. 2, 1. pkt.
 Stk. 3. Toldvæsenet udbetaler det beløb, der er omhandlet i stk. 2.
Stk. 4. Arbejdsministeren fastsætter efter forhandling med skatteministeren og bestyrelsen for Arbejdsmarkedets Tillægspension nærmere regler om beregning og udbetaling af beløb samt om klager over afgørelser om udbetaling.
Der kan herunder fastsættes regler om, at klager ikke kan indbringes for anden administrativ myndighed.« 2. I § 28, stk. 1, litra b, udgår »eller«, i litra  

 c indsættes efter »pension« ordet: », eller«, og efter litra c indsættes  

 som nyt litra:
 »d. beregning af beløb efter § 17 a, stk. 2,».
§ 2 Loven træder i kraft den 1. januar 1988. Beløbet beregnes og udbetales første gang på grundlag af bidrag til Arbejdsmarkedets Tillægspension, der modtages i perioden 16. marts til 25. april 1988. ATP-bidrag, der vedrører tiden før lovens ikrafttræden, kan ikke indgå i beregningen.
Her starter ændringsforslaget til lov 125 Af arbejdsministeren:
Til § 2 1) I 2. pkt. ændres »15. juni« til: »25.  

 april«.
Til nr. 1 Den foreslåede ændring er en konsekvens af fremrykningen af betalingsterminerne i lovforslaget om arbejdsmarkedsbidrag (L 118) og er af teknisk-administrativ karakter.
Ændringen indebærer, at den første beregningsperiode for kompensationsbeløbet bliver en kort overgangsperiode fra 16.
marts til 25. april 1988, hvorefter der administrativt vil blive fastsat løbende 3-måneders-perioder.
