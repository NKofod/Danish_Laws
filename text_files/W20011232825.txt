 Pressenævnet fandt ikke, at klager i sin anmodning havde fremlagt  

 nye oplysninger, der kunne bevirke, at nævnet kunne genoptage  

 behandlingen af sagen.
Kendelse fra Pressenævnet i sag nr.  

 96/2001 [K1] har ved brev af 20. september 2001 anmodet om  

 genoptagelse af Pressenævnets sag nr. 29/2001, som nævnet traf  

 afgørelse i den 12. september 2001.
 I kendelsen hed det nærmere:
 "Reglerne om genmæle findes i  

 medieansvarslovens §§ 36-40.
Det følger af medieansvarslovens § 36, stk. 1, at  

 en anmodning om genmæle kan fremsættes over for oplysninger af  

 faktisk karakter, som er egnet til at påføre nogen  

 økonomisk eller anden skade af betydning.
En anmodning om  

 genmæle skal i givet fald tages til følge, medmindre  

 oplysningernes rigtighed er utvivlsom.
 Det følger endvidere af § 38, stk. 1, at  

 genmælets indhold i alt væsentligt skal være  

 begrænset til de nødvendige faktiske oplysninger.
 Pressenævnet bemærker indledningsvis, at det  

 ikke er et krav, at en anmodning om genmæle udtrykkeligt skal  

 være betegnet som genmæle.
 Nævnet finder, at klagers telefax af 7. marts 2001  

 således som den er fremsendt til bladet   ikke er begrænset til  

 faktiske oplysninger, og at bladet ikke har været forpligtet til at  

 bringe klagers telefax i den fremsendte form, hverken fuldt ud eller delvis.  

 Under henvisning til telefaxens udformning og indhold finder nævnet  

 ikke, at bladet har tilsidesat god presseskik ved ikke at give  

 klagevejledning, således som medieansvarslovens § 40 foreskriver.
Med hensyn til betegnelsen af klager som  

 " Riskær-advokat" finder nævnet, at klagers arbejde for  

 Fonden af 1. december 1997 og arbejde i forbindelse med salget af Cybercity  

 må anses at have en sådan tilknytning til  Klaus  Riskær  

  Pedersen, at det ikke var i strid med daglig tale   og heller ikke kan anses  

 for at være i strid med god presseskik   at betegne klager som  

 " Riskær-advokat". Klager er derfor ikke berettiget til et  

 genmæle vedrørende denne oplysning.
Nævnet bemærker  

 i den forbindelse, at bladet den 8. marts 2001 under overskriften  

 "Præcisering" oplyste, at klager i forbindelse med salget af  

 virksomheden Cybercity arbejdede som advokat for Fonden af 1. december 1997,  

 og ikke for  Klaus  Riskær  Pedersen personligt.
Med hensyn til oplysningen om klagers honorar er denne  

 oplysning baseret på oplysninger, der fremgår af det brev af 2.  

 marts 2001, som Erhvervs- og Selskabsstyrelsen sendte til hvert medlem af  

 bestyrelsen for Fonden af 1. december 1997. Under hensyn hertil samt til, at  

 oplysningerne omkring honorarets samlede størrelse ikke  

 efterfølgende er blevet berigtiget fra nogen side, finder nævnet  

 ikke, at bladet har bragt en faktisk forkert oplysning vedrørende  

 honoraret til klager og dennes bror.
Klager er derfor heller ikke berettiget  

 til et genmæle vedrørende denne oplysning.
Endelig finder nævnet ikke, at der af bladet ved  

 anvendelsen af vendingen "hæver" i forbindelse med  

 fastsættelsen af udbetalingen af klagers honorar er fremsat en forkert  

 faktisk oplysning.
Nævnet bemærker i den forbindelse, at  

 udtrykket forekommer naturligt i sammenhængen.
Efter nævnets opfattelse har bladet ikke tilsidesat  

 god presseskik." Klageren har til støtte for sin anmodning om  

 genoptagelse af sagen anført, at det i kendelsen anførte om, at  

 "oplysninger omkring honorarets samlede størrelse ikke  

 efterfølgende er blevet berigtiget fra nogen side" er i  

 åbenbar modstrid med det, som klager har anført i sine  breve af  

 henholdsvis 7. marts og 25. marts 2001 omkring honorarets størrelse.
I  

 brevet af 7. marts 2001 har klager anført, "at det af mig  

 debiterede honorar ekskl. moms udgør under halvdelen af det  

 beløb, der fremgår af artiklen, og   honoraret indbefatter al  

 bistand fra så vel danske som hollandske advokat- og revisionsfirmaer,  

 der har bistået under det komplicerede forhandlingsforløb, som  

 ikke alene omfattede salget af Cybercity, men desuden køb af  

 aktiemajoriteten i et hollandsk selskab", og i brevet af 25. marts 2001  

 hedder det, at "det af mig debiterede honorar "indbefatter al  

 bistand fra såvel danske som hollandske revisionsfirmaer" og  

 dermed altså også advokatfirmaet  Klaus  Berning.
Den helt  

 afgørende fejloplysning i artiklen er således, at det honorar,  

 der er tilgået min brors firma, ikke er inkluderet i det af mig oplyste  

 beløb". Klager har bemærket, at han - som det fremgår  

 af sagen - har tilbudt bladet at lade en statsautoriseret revisor verificere  

 rigtigheden af sine oplysninger.
 Klageren har anført, at nævnets kendelse  

 hviler på et åbenbart urigtigt grundlag med hensyn til  

 oplysningerne omkring honorarets størrelse, og klager opfordrer derfor  

 nævnet til at genoptage sagen på dette punkt.
I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Kaare R.
Skou og Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsorden for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
De ti mio. kr., der er omtalt i artiklen i Berlingske  

 Tidende, vedrører de honorarer, som klageren og advokat  Klaus  

  Berning tilsammen og i alt har fået udbetalt - ikke kun  

 honoraret/honorarerne for udførelsen af en bestemt opgave/bestemte  

 opgaver.
Denne samlede honorarstørrelse er ikke efterfølgende  

 blevet berigtiget fra nogen side, og nævnet finder derfor ikke, at  

 klagerens brev af 20. september 2001 - hvori der ikke er fremlagt nye  

 oplysninger - kan bevirke, at nævnet genoptager behandlingen af  

 sagen.
 Afsagt den 11. oktober 2001.
