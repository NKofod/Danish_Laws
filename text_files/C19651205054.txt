 Udtalt, at medlemmer af Frivilligt Drenge-forbund ikke bør aflægge  

 væbnerløfte i en kirke.
 Kirkeministeriets skrivelse af 15. november 1965 til biskoppen over  

 Aalborg stift.
 I et med bispeembedets erklæring af 30. oktober 1965 hertil indsendt  

 andragende har sognepræst for A. og B. menigheder N.N. forespurgt, om det vil  

 kunne tillades, at medlemmer af Frivilligt Drenge-Forbund aflægger  

 væbnerløfte i en kirke, enten under en særlig gudstjeneste eller uden  

 forbindelse med nogen gudstjeneste.
 Ved sagens fremsendelse har provsten bl.a. udtalt, at aflæggelse af  

 væbnerløfte efter hans formening naturligt hører hjemme i en kreds af  

 kammerater og forældre, og at en henlæggelse til kirkens rum foran alteret  

 ikke vil kunne undgå at give sådanne løfter en næsten sakral karakter og  

 dermed placere dem i et alt for højt plan.
 Bispeembedet har ved sagens forelæggelse for ministeriet tilsluttet sig  

 provstens udtalelse og indstillet, at spørgsmålet besvares benægtende.
 Således foranlediget skal man meddele til efterretning og videre  

 bekendtgørelse, at ministeriet med provsten og Deres Højærværdighed er enigt  

 i, at afflæggelse af væbnerløfte ikke bør finde sted i en kirke.
