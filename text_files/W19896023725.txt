 Ankenævnet fandt - modsat Patentdirektoratet - at mærkerne AGITANON og  

 AKINETON, som begge vedrørte medicinske præparater, var forvekslelige både  

 auditivt og visuelt.
År 1989, den 7. december afsagde Patentankenævnet (Grønning-Nielsen, Hans  

 Chr.Thomsen, Finn Mikkelsen) følgende K E N D E L S E i sagen j.nr.
V 17/88: Klage fra Knoll A.G., Forbundsrepublikken Tyskland, v/Patentbureau Chas.
Hude over Patentdirektoratets afgørelse af 4. juli 1988 af varemærkeansøgning nr.  

 5412/85 fra Otsuka Pharmaceutical Co., Ltd., Japan, v/Patentbureau Budde, Schou & Co.
Den 27.august 1986 blev varemærket »AGITANON«, der var  

 indleveret under nr.
VA 5412/85, bekendtgjort med følgende varefortegnelse:  

 klasse 5, især faramceutiske og medicinske præparater.
 Klageren i denne sag nedlagde ved skrivelse af 21. oktober 1986 indsigelse  

 mod registrering af det anmeldte varemærke med følgende begrundelse:
 »... Ved en visuel sammenligning imellem mærkerne kan man konstatere,  

 at disse er lige lange, at de har fælles forbogstav »A« samme  

 slutstavelse »ON« og fælles vokal »I« i første stavelse.  

 Alt i alt giver dette en ret høj grad af visuel lighed.
 Langt væsentligere er imidlertid de fonetiske ligheder.
 Her kan man konstatere, at mærkerne er opbygget af samme antal stavelser  

 med samme betoning, hvilket betyder at de 2 mærkers udtalerytme er helt ens.
Hertil kommer den store lydlige overensstemmelse imellem de enkelte  

 stavelser.
Forstavelserne AGI/AKI nærmer sig meget stærkt den fuldstændige  

 lydlige identitet, idet konsonanterne G-K vanskeligt lader sig skelne ved  

 normal udtale og ved blot svag utydelighed som eksempelvis ved  

 telefongengivelse er det næppe muligt at skelne.
Midterstavelserne TA/NE har  

 forskellig konsonant, men for så vidt angår vokalerne A/E er disse lydligt  

 nært beslægtede, og de kan være svære at skelne fra hinanden ved utydelig  

 udtale eller gengivelse.
Slutstavelserne NON/TON har igen forskellig  

 konsonant, men betoningen ligger på den fælles vokal O efterfulgt af den  

 fælles konsonant N.
 Ved en fonetisk lighedsbedømmelse af de 2 mærker kan der altså konstateres  

 meget væsentlige lighedspunkter og jeg vil især fremhæve udtalerytmen,  

 forstavelsernes identiske udtale, og de fælles slutbogstaver ligesom det må  

 fremhæves, at de betonede vokaler A,I og O står på samme position i de 2  

 mærker således at der alt i alt er en væsentlig risiko for fonetisk  

 forveksling af de 2 mærker.
 I øvrigt finder min bedømmelse af forvekslingsspørgsmålet støtte i  

 tidligere Direktoratsafgørelser i indsigelsessager samt i domspraksis, og jeg  

 kan henvise til følgende eksempler:
I tidligere indsigelsessager har Direktoratet statueret forvekslelighed  

 imellem mærker som EVACYCLIN/EKVACILLIN og FLUOCARIL/FLUOCALCIN.
Disse mærker  

 har i deres opbygning og udtale meget betydelige lighedspunkter med de i  

 denne sag omhandlede, og fra Direktoratets side er forvekslelighed statueret.
Af domspraksis kan nævnes sagen ATROMID/ATEROID (ufr. 1966/156). Ligesom  

 her vedrørte sagen lægemidler, og man lagde vægt på det helhedsindtryk  

 mærkerne gjorde, lydmæssigt og visuelt og man fremhævede mulighederne for  

 lydlig forveksling eksempelvis igennem receptindtelefonering, og synsmæssigt  

 risikoen for forveksling ved f.eks. receptskrivning, ligesom man fandt at  

 måtte lægge vægt på, at forvekslinger netop indenfor det farmaceutiske område  

 kan få skæbnesvangre følger for patienten.
Disse synspunkter kan umiddelbart  

 overføres på nærværende sag.
 Indsigernes registrering nr. 2236/1959 omfatter »lægemidler herunder  

 sedativer« medens det anmeldte mærke omfatter »alle varer« i  

 klasse 5, især farmaceutiske og medicinske præparater.
Under henvisning hertil skal jeg anmode om at ansøgning nr. 5412/1985  

 afslås eller begrænses til produkter i klasse 5, som ikke er lægemidler eller  

 ligeartede hermed, og det kan her umiddelbart konstateres, at anmeldelsen i  

 hvert fald ikke kan omfatte nogen former for farmaceutiske og medicinske  

 præparater.' I skrivelse af 15. oktober 1987 bestred ansøgeren, at mærkerne  

 »AGITANON« og »AKINETON« er forvekslelige.
Ansøger  

 udtalte bl.a.:
 »Vedrørende ovennævnte anmeldelse skal vi hermed på ansøgernes vegne  

 afvise den af indehaverne af reg.nr. 2236/59 AKINETON nedlagte indsigelse,  

 idet ansøgerne afviser, at der foreligger forvekslelighed i Varemærkelovens  

 forstand.
 Vi vedlægger kopi af følgende sider af »Lægemiddelkataloget«  

 1982: 216, 217, 275 og 316. Mærket AKINETON er dannet på den  

 »klassiske« måde for så vidt angår varemærker for lægemidler,  

 jævnfør specielt Lægemiddelkataloget side 275 »dyskinesi«.
 Til belysning af retspraksis vedrørende lægemiddelvaremærker henvises  

 specielt til følgende retsafgørelser:
Indsigerne nævner i deres indsigelsesskrivelse side 2 dommen U 1966/156  

 SHD (ATROMID/ATEROID), Det må undre, at indsigerne af alle foreliggende domme  

 netop henviser til ATROMID/ATEROID-afgørelsen.
Forholdet er det, at de nævnte  

 to mærker udtalt her i landet lå særdeles tæt på hinanden såvel synsmæssigt  

 som lydmæssigt, og nævnte omstændighed blev udtrykkeligt fremdraget i  

 præmisserne til dom.
I øvrigt er den pågældende dom en Sø- og Handelsretsdom,  

 altså ikke en Højesteretsdom.
I øvrigt må ansøgerne holde for, at mærket AGITANON adskiller sig klart  

 fra mærket AKINETON.
Det anføres i denne forbindelse, at  

 begyndelsesbogtaverne i stavelserne til de to mærker alle er forskellige,  

 bortset fra bogstavet »A«, hvilket bogstav i mærket AKINETON i  

 øvrigt må antages at hænge sammen med, at der netop er tale om et lægemiddel.
 Bedømmelsen af spørgsmålet om forvekslelighed mellem to mærker afgøres i  

 øvrigt konkret for hvert tilfælde, og vi har derfor ikke nogen bemærkninger  

 til de to direktorats-afgørelser, hvortil indsigerne henviser  

 (EVACYCLIN/EKVACILLIN - FLUOCARIL/FLUOCALCIN).
I øvrigt afhænger en stillingstagen til spørgsmålet om forvekslelighed af  

 en helhedsbedømmelse.
Indsigerne forsøger sig med en »ophugning«.  

 Ved en sådan »ophugning« kan man naturligvis ofte finde nogle  

 lighedspunkter mellem to i øvrigt forskellige mærker.
For så vidt angår  

 indsigerne i denne sag, holder man sig alene i en angivelig  

 »sammenligning« til det, som man mener taler til støtte for  

 forvekslelighed, under forbigåelse af det, der taler i modsat retning.  

 Imidlertid forekommer det os, at nævnte »ophugning« går lovlig  

 vidt, nemlig når indsigerne, for at overbevise direktoratet om at der visuelt  

 er en »ret høj grad af lighed« anfører, at de to mærker har  

 »samme slutstavelse »ON«, sammenholdt med at man i et følgende  

 afsnit for at påpege »den store lydlige overensstemmelse imellem de  

 enkelte stavelser« anfører »slutstavelserne NON/TON«.
Såfremt  

 man lægger indsigernes angivelse af slutstavelserne som værende ON til grund,  

 må næstsidste stavelse af de to mærker altså være TAN/NET.
Det forekommer endvidere ansøgerne, at indsigerne omgås noget letsindigt  

 med den angivelige fælles »udtalerytme«, som indsigerne »især  

 (vil) fremhæve«.
Forholdet er her det, at der er forskellig vokalfølge i  

 de to mærker, nemlig henholdsvis A-I-A-O/A-I-E-O.
For så vidt angår begyndelsesbgstavet »A« i de to mærker  

 bemærkes, at nævnte begyndelsesbogstaav af indsigerne fremføres som  

 »forstavelsernes næsten identiske udtale«.
Forholdet er vel det, at  

 nævnte bogstav har identisk udtale.
Det kan ved bedømmelsen af forvekslelighed mellem to varemærker ofte have  

 interesse at se på vokalfølgen, jævnfør ovenfor.
Når indsigerne ville henvise  

 til vokalfølge, jævnfør næstsidste side af indsigelsesskrivelsen, forekommer  

 det ansøgerne, at indsigerne burde have taget alle vokalerne med og ikke blot  

 A, I og O.
Sammenholder man mærkerne AGITANON/AKINETON forekommer det os, at det er  

 aldeles afgørende, at selve »kroppen« i de to mærker er aldeles  

 forskellig, nemlig GITAN/KINET.' Hertil anførte klageren i skrivelse af 22. december 1987: »Anmelderen  

 anfører til støtte for sit synspunkt om ikke-forvekslelighed, at indsigernes  

 mærke er dannet på den for lægemidler »klassiske« måde.
Imidlertid  

 finder jeg ikke, at mærket kan siges at være sammensat af særlig beskrivende  

 eller associationsskabende elementer og jeg har svært ved at følge  

 anmeldernes anbringende om, at mærket skulle associeres med lægemidler mod  

 »dyskinesi«.
Efter lægemiddelkataloget, der forligger i kopi fra  

 anmelderne, er mærket AKINETON et antiparkinsonpræparat og såvidt jeg kan  

 konstatere, er det eneste mærke indenfor dette område med »AKI«  

 forstavelsen, som altså udgør et væsentligt mærkeelement.
Dette må tages i  

 betragtning ved bedømmelsen overfor AGITANON, hvor det ses, at forstavelsen  

 er overordentlig nærliggende kun med de forskellige konsonanter G og K til at  

 give adskillelse, Det er imidlertid almindelig kendt, at »G« og  

 »K« vanskeligt lader sig adskille ved utydelig udtale og der vil  

 være en ganske klar forvekslingsrisiko, eksempelvis ved lægers  

 indtelefonering af recepter.
En forudsætning for at komme uden om den risiko  

 skulle være, at slutstavelserne NETON/TANON giver tilstrækkeig adskillelse.  

 Her har vi imidlertid de identisk betonede slutstavelser -ON, således at hele  

 adskillelsen faktisk er afhængig af parternes evne til at skelne de ubetonede  

 stavelser TAN/NET.
Disse består af nærliggende vokaler som A/E og viser blot  

 en ombytning af konsonanter, således at der er væsentlige lighedspunkter.
Når  

 man henser hertil og til at stavelserne som førnævnt er ubetonede, finder jeg  

 forvekslingsrisikoen særdeles nærliggende, idet jeg specielt skal understrege  

 den fonetiske lighed, hvor specielt forstavelser og slutstavelser er  

 væsentlige på grund af betoningsforholdene.
Anmelderne citerer enkelte domsafgørelser, hvor forvekslelighed ikke er  

 statueret, men specielt for BARALGIN/ABALGIN og ASPIRIN/APURIN gælder det, at  

 der ikke foreligger helt den samme meget nære lighed imellem forstavelserne  

 og ej heller afgørelsen TRENIMON/DRENISON kan ganske sidestilles med  

 nærværende under hensyn til mærkernes opbygning.' Ansøger udtalte i skrivelse af 10. marts 1988:
»I besvarelse af direktoratets skrivelse af 1. marts 1988 vedlagt en  

 kopi af skrivelse af 22. december 1987 fra Firma Chas.
Hude på vegne det  

 indsigende firma skal vi herved på ansøgernes vegne bemærke, at ansøgningen  

 fastholdes, idet det ikke ses, at indsigerne har kunnet anføre ydeligere  

 omstændigheder, der med føje kunne føre til det resultat, at der skulle  

 foreligge forvekslelighed mellem mærkerne AGITANON/AKINETON.
 Specielt undrer det os, at indsigerne har »svært ved at følge  

 anmeldernes anbringende om, at mærket skulle associeres med lægemidler mod  

 »dyskinesi«, jfr. specielt side 275 i  

 »Lægemiddelkataloget« 1982, tilstillet direktoratet med vor  

 skrivelse af 15. oktober 1987:
 »Svær dystoni eller dyskinesi fremkaldt af neuroleptika ophæves af  

 antiparkinsonmidler med antikolinerg virkning.
Præparater: Akineton.« Postulatet, at »det eneste mærke indenfor dette område med  

 »AKI« forstavelsen »er AKINETON, ses ikke at have nogen  

 relevans, idet mærket AGITANON ikke indeholder nævnte  

 »forstavelse«.
I øvrigt kan man ikke kalde bogstaverne AKI i  

 AKINETON for »forstavelse«, lige så lidt som man kan kalde APU  

 »forstavelsen« i mærket APURIN.
 Det er »svært« for os at forestille os, at man, jfr.  

 svarskrivelsens side 2, skulle høre forkert mellem mærkerne AKINETON/AGITANON  

 ved lægers indtelefonering af recepter.
 Endnu »sværere« har vi ved at følge vore kolleger i det  

 anbringende, at ON skulle være »slutstavelse« i de to mærker.  

 Slutstavelserne er naturligvis TON/NON.
Endeligt bemærker vi, at vore kolleger har »svært« ved at  

 (bort)-forklare domsafgørelserne BARALGIN/ABALGIN og ASPIRIN/APURIN.' Ved skrivelse af 4. juli 1988 afviste Patentdirektoratet indsigelsen med  

 følgende begrundelse:
»Der må gives Dem medhold i, at de tre første bogstaver i de to ord,  

 nemlig henholdsvis »Agi« og'Aki' lydligt ligger meget nær hinanden.  

 Derimod adskiller de to sidste stavelser i ordene, nemlig »tanon«  

 og »neton« sig væsentligt fra hinanden.
Da slutstavelserne udgør en  

 stor del af de ret lange ord, er det Direktoratets opfattelse, at de to ord i  

 deres helhed ikke er forvekslelige.
De i Deres indsigelsesskrivelse nævnte  

 eksempler på varemærker, der er fundet forvekslelige, synes ikke analoge med  

 nærværende sag.
Indsigelsen kan herefter ikke tages til følge.' Denne afgørelse har klageren ved skrivelse af 1. september 1988 indbragt  

 for Patentankenævnet med påstand om, at direktoratets afgørelse omstødes,  

 således at ansøgning nr. 5412/85 »AGITANON« afslås.
 Klageren har udtalt:
 »I min indsigelse til Varemærkedirekoratet fremfører jeg en række  

 argumenter for, at mærkerne AGITANON og AKINETON bør anses for forvekslelige  

 inden for klasse 5's produktområde og disse argumenter gælder naturligvis med  

 lige stor vægt overfor appelinstansen.
 Imidlertid vil jeg gerne fremsætte et par kommentarer til Direkoratets  

 begrundelse for at bedømme mærkerne som ikke-forvekslelige.
Direkoratet accepterer helt klart, at forstavelserne AGI og AKI ligger  

 meget tæt på hinanden, således at de rent fonetisk kan være umulige at  

 adskille.
Dette moment må indgå med en meget betydelig vægt ved bedømmelsen  

 af forveksleligheden og ydermere kan man absolut ikke bortse fra, at  

 mærkernes afsluttende lyd ON er identisk og stærkt betonet i forhold til  

 midterelementerne NET og TAN.
Disse har iøvrigt to fælles konsonanter, men er  

 som nævnt ubetonede i forhold til mærkernes indledende og afsluttende lyde.  

 Jeg finder derfor, at der foreligger et klart tilfælde af i hvert fald  

 fonetisk forvekslelighed.
I Direktoratets begrundelse arbejder man med en opsplitning af mærket,  

 hvorved man sammenligner elementerne NETON og TANON.
Jeg mener imidlertid, at  

 en sådan opsplittelse savner relevans for bedømmelsen af  

 forvekslingsrisikoen, idet det væsentlige må være, at elementene NET og TAN  

 står med ubetonede vokaler helt domineret af de afsluttende O'er i ON.
Endvidere finder jeg det relevant at nævne, at mærkerne har stået overfor  

 hinanden i andre lande, bl.a.
Finland, Norge, Sverige og Vesttyskland.
 I Finland er der endnu ikke truffet afgørelse i den verserende  

 indsigelsessag.
I Sverige blev nedlagt indsigelse af mine klienter og indsigelsen blev  

 vundet, men afgørelsen blev anket til Patentbesvarsretten, som fastholdt  

 afgørelsen, hvorefter dog anmelderne trak AGITANON ansøgningen tilbage.
Kopi  

 af afgørelsen vedlægges.
 I Norge blev AGITANON tilbagetaget efter indsigelse fra mine klienter.
I Vesttyskland har min klient vundet sin indsigelse og jeg vedlægger kopi  

 af afgørelsen.
Det er interessant at se, hvor grundigt de tyske myndigheder  

 er med analysearbejdet og jeg kan kun tilslutte mig den meget detaljerede  

 analyse på side 3. Jeg henleder specielt opmærksomheden på konklusionen  

 vedrørende den klanglige lighed, hvor man når frem til, at midterlydende A og  

 E ikke giver tilstrækkelig adskillelse mellem de to ord under hensyn til de  

 to identisk betonede vokaler i første og sidste stavelse.« I skrivelse af 9. november 1988 anførte ansøger:
 »Bureauet skal ganske henvise til det af bureauet over for  

 Direkoratet anførte.
Den af firma Chas.
Hude givne ankebegrundelse ses ikke at indeholde noget,  

 der kan tale til støtte for, at forvekslelighed skulle statueres, udover det  

 allerede under sagens behandling i Direktoratet anførte.
 Vi skal derfor alene supplerende via bureauet over for Direktoratet  

 afgivne indlæg bemærke følgende:
1. I skrivelse af 22. december 1987( Bilag 3) anfører firma Chas.
Hude  

 over for Direktoratet på side 1 følgende:
»Anmelderne anfører til støtte for sit synspunkt om  

 ikke-forvekslelighed, at indsigernes mærke er dannet på den for lægemidler  

 »klassiske« måde.
Imidertid finder jeg ikke, at mærket kan siges at  

 være sammensat af særlige beskrivende eller associationsskabende elementer og  

 jeg har svært ved at følge anmeldernes anbringende om, at mærket skulle  

 associeres med lægemidler mod »dyskinesi«.
Efter  

 lægemiddelkataloget, der foreligger i kopi fra anmelderne, er mærket AKINETON  

 et antiparkinsonpræparat ...' Bureauet kommenterede dette i sin skrivelse af 10. marts 1988 ( Bilag 4).
Det er bemærkelsesværdigt, at firma Chas.
Hude i den nu foreliggende  

 skrivelse til Patentankenævnet ganske forbigår dette punkt, efter at bureauet  

 i sin nævnte skrivelse har dokumenteret over for Direktoratet, at det af  

 firma Chas.
Hude anførte ikke var rigtigt.
2. Henvisning til udlandet Det kan undertiden i varemærkesager have betydning at henvise til  

 situationen i udlandet.
Imidlertid må sådanne henvisninger tages, og tages da også af domstolene,  

 med yderste varsomhed, idet grundlaget ved en varemærkebedømmelse er den  

 juridiske og faktiske situation i det pågældende land, i foreliggende  

 tilfælde Danmark.
Der kan således være tale om udtaleforskelle fra land til  

 land samt en forskellig vurdering af forvekslingsspørgsmålet.
Den  

 udtalemæssige forskel har således fundet udtryk i dommen UfR 1966, side 156  

 SHD ATROMID/ATEROID, i hvilken sag Sø- og Handelsretten statuerede  

 ikke-forvekslelighed, medens man i udlandet havde statueret forvekslelighed.  

 Der var åbenbart tale om forskellig udtale på engelsk og på dansk af ordet  

 ATEROID.
For så vidt angår den juridiske bedømmelse, er der en klar, og almindelig  

 kendt, forskel specielt indenfor spørgsmålet om bedømmelse af forvekslelighed  

 mellem lægemiddelnavne, mellem lande, der tillader sameksistens af mærker  

 havende en suggestiv karakter og lande, der ikke lægger vægt herpå, men måske  

 tværtimod er af den opfattelse, at lægemiddelnavne skal ligge særlig langt  

 fra hinanden.
For så vidt angår dansk praksis skal bureauet henvise til de i  

 skrivelse af 5. oktober 1987 ( Bilag 2) anførte domme:
BARALGIN/ABALGIN (U. 1974/175 H) TRENIMON/DRENISON (U. 1965/123 H) ASPIRIN/APURIN (U. 1969/109 SHD).
 Bureauet kan i øvrigt ligeledes, for så vidt angår mærker udenfor  

 lægemiddelområdet, henvise til dommen U.f.R. 1981, side 533 SHD  

 SPLENDANCE/TENDANCE.
Der er ligeledes forskelle fra land til land for så vidt angår selve  

 metoden til vurdering af forvekslelighed.
Her i landet foretages et samlet  

 skøn af mærkelighed/varelighed, medens man eksempelvis i Tyskland har en  

 streng adskillelse af disse to grundlag.
Endvidere er der klare, og alment kendte forskelle i bedømmelsen land fra  

 land af hvad der er forveksleligt og hvad der ikke er forveksleligt.  

 Eksempelvis i Tyskland og i Sverige går man i så henseende langt videre med  

 hensyn til statuering af forvekslelighed end forholdet er her i landet.
En  

 statueret forvekslelighed mellem to mærker i f.eks.
Tyskland må ofte efter  

 dansk opfattelse opfattes som urimelig.
Til gengæld er der den regulator i  

 f.eks.Tyskland som Sverige/Finland, at der er brugspligt for varemærker,  

 hvilket jo ikke er tilfældet her i landet.
Efter det anførte, forekommer firma Chas.
Hudes henvisning til Finland,  

 Sverige, Norge og Vesttyskland principielt irrelevant.
Hertil kommer  

 yderligere følgende bemærkninger:
Finland Firma Chas.
Hude anfører, at der endnu ikke er truffet afgørelse i den  

 verserende indsigelsessag.
Sverige Som ovenfor nævnt, er praksis i Sverige og Danmark forskellig.  

 Fremlæggelse af en afgørelse fra Sverige ville naturligvis kunne have  

 interesse for Patentankenævnet i det omfang, at den pågældende afgørelse  

 indeholdt en begrundelse for de svenske varemærkemyndigheders stillingtagen.  

 Dette er ikke tilfældet i den foreliggende sag.
Vestyskland Bureauet henviser til bemærkningerne ovenfor specielt vedrørende  

 Vesttyskland.
Det forekommer interessant at notere i firma Chas.
Hudes ankebegrundelse,  

 at man, når man skal imødegå Direkoratets begrundelse for afvisningen af  

 indsigelsen, kritisk taler om en »opsplitning« (»I  

 Direkoratets begrundels arbejder man med en opsplitning af mærket, hvorved  

 man sammenligner elementerne NETON og TANON.
Jeg mener imidlertid, at en  

 sådan opsplittelse savner relevans for bedømmelsen af  

 forvekslingsrisikoen...«), medens man er fuld af anerkendelse af en  

 tilsvarende opsplitning/opsplittelse, når man vil påberåbe sig den vestyske  

 afgørelse.
Man finder det endog »interessant« at se, hvor grundige  

 de tyske myndigheder er med analysearbejdet (»I Vesttyskland har min  

 klient vundet sin indsigelse og jeg vedlægger kopi af afgørelsen.
Det er  

 interessant at se, hvor grundigt de tyske myndigheder er med analysearbejdet  

 og jeg kan kun tilslutte mig den meget detaljerede analyse på side 3. Jeg  

 henleder specielt opmærksomheden på konklusionen vedrørende den klanglige  

 lighed, hvor man når frem til, at midterlydene A og E ikke giver  

 tilstrækkelig adskillelse mellem de to ord under hensyn til de to identisk  

 betonede vokaler i første og sidste stavelse«). I øvrigt er der alene  

 tale om en afgørelse truffet af Deutsches Patentamt.
Der foreligger ikke  

 nogen oplysning fra firma Chas.
Hude om, hvorvidt man har indgivet intern  

 appel (»Erinnerung«), henholdsvis om der foreligger indbringelse  

 for Bundespatentgericht.
Afsluttende bemærkes, at Direktoratets afgørelse i nærværende sag  

 forekommer at være på linie med Direktoratets administrative afgørelse af  

 tilsvarende sager og af Direktoratet er truffet på baggrund af Direktoratets  

 administrative praksis.
Det må specielt undre, at firma Chas.
Hude over for  

 Direktoratet bestred, at AGINETON er et »suggestivt« mærke og  

 forholder sig tavst over for Patentankenævnet vedrørende dette punkt, til  

 trods for bureauets påvisning af det urigtige i det af firma Chas.
Hude  

 anførte, jævnfør ovenfor.' Ankenævnet har behandlet sagen på sit møde den 31. oktober 1989.
 Hverken ansøgeren eller klageren gav møde.
 Ankenævnet skal udtale:
 Det ansøgte varemærke AGITANON og det modholdte varemærke AKINETON - som  

 begge vedrører medicinske præparater - findes både lydmæssigt og visuelt at  

 være forvekslelige.
Idet det modholdte varemærke AKINETON såvel i Danmark som i udlandet har  

 været taget i brug på tidspunktet for det ansøgte varemærkes anmeldelse til  

 registrering, vil indsigelsen i medfør af varemærkelovens § 14, stk. 1, nr. 6  

 og nr. 7 være at tage til følge.
Herefter bestemmes:
 Ansøgning nr. 5412/85 afslås.
