Landsskatteretskendelse af 8. april 2002 vedrørende SU-legat  

 til studium i England A klager for indkomståret 1998 over, at skatteankenævnet har  

 anset studielegat som skattepligtigt til Danmark og at Danmark har  

 beskatningsretten til indkomsten.
Det fremgår af sagen, at klageren har modtaget stipendier på  

 11.007 kr. fra Statens Uddannelsesstøtte i forbindelse med et studium i  

 England.
Klageren og hendes ægtefælle rejste til England den 1. marts 1998,  

 hvor ægtefællen fik arbejde. Ægtefællernes faste ejendom i Danmark blev  

 udlejet  

 for 2  2½ år.
Den 1. juni 1998 flyttede klageren til sine forældre i Y,  

 hvorefter klageren den 26. september 1998 igen flyttede til England.
Fra den  

 1.  

 juni 1998 modtog klageren understøttelse som arbejdssøgende i Danmark, og  

 Direktoratet for Arbejdsløshedsforsikring har oplyst, at klageren har haft  

 bopæl og stået til rådighed for arbejdsmarkedet i Danmark i perioden fra den  

 1.  

 juni 1998 til den 26. september 1998.
 Ved ansøgning modtaget i Statens Uddannelsesstøtte den 5.  

 oktober 1998 søgte klageren om uddannelsesstøtte til uddannelsen i England,  

 der  

 skulle vare indtil juli 2001.
Skatteankenævnet har anset klageren for skattepligtig til  

 Danmark af stipendierne, jf. kildeskattelovens § 2, stk. 1, litra b, jf. §  

 43,  

 stk. 2, litra c, samt anset Danmark for at have beskatningsretten til  

 indkomsten.
Som begrundelse har skatteankenævnet bl.a. anført, at da klageren  

 rejste til England den 1. marts 1998 var det i håb om at finde arbejde.
Hun  

 modtog dengang understøttelse fra Direktoratet for Arbejdsløshedsforsikring.  

 Da  

 det ikke kunne lade sig gøre at finde arbejde, flyttede klageren derefter  

 tilbage til Danmark i perioden fra den 1. juni til den 26. september 1998,  

 for  

 derefter at rejse til England, hvor det nu var besluttet, at klageren skulle  

 studere, hvortil der er søgt om SU.
I denne forbindelse er det således for at  

 studere, at klageren rejste tilbage til England, og derfor skal de udbetalte  

 stipendier fra SU beskattes i Danmark.
Hun må anses som hjemmehørende i  

 Danmark  

 som følge af sit statsborgerskab, jf. dobbeltbeskatningsoverenskomsten mellem  

 Danmark og England art. 4, stk. 2, litra c.
Klagerens repræsentant har nedlagt påstand om, at klageren ikke  

 er skattepligtig til Danmark af stipendier modtaget fra Statens  

 Uddannelsesstøtte.
Repræsentanten har hertil anført, at klagerens ægtefælle  

 den  

 1. februar 1998 påbegyndte ansættelse i England.
Klageren rejste den 1. marts  

 1998 til England i håb om at få job i den treårige periode, ægtefællen skulle  

 arbejde der.
Da klageren efter nogen tids jobsøgning indså, at det ikke var  

 muligt at få job i England, besluttede hun sig for at påbegynde en treårig  

 økonomisk bacheloruddannelse på et universitet i England, hvilke studier blev  

 påbegyndt den 26. september 1998. På grund af dagpengereglerne tog klageren  

 til  

 Danmark i perioden fra den 1. juni til den 25. september 1998, hvor hun boede  

 hos sine forældre. Ægtefællen blev i England.
Som begrundelse har repræsentanten bl.a. anført, at  

 ægtefællernes hus i Danmark i forbindelse med fraflytningen blev udlejet i 2  

   

 2½ år. Ægtefællerne er således fortsat fuldt skattepligtige til Danmark.  

 Efter  

 intern engelsk ret har klageren været fuldt skattepligtig til England fra den  

 1. marts 1998. Da ægtefællerne er dobbeltdomicilerede, skal deres  

 skattemæssige  

 hjemsted fastlægges efter art. 4, stk. 2, litra a i  

 dobbeltbeskatningsoverenskomsten mellem Danmark og England.
Det er herefter  

 midtpunktet for klagerens livsinteresser, som er afgørende for, hvor klageren  

 skattemæssigt er hjemmehørende.
Da klagerens ægtefælle opholdt sig i England må det lægges til  

 grund, at det skattemæssige hjemsted fra den 1. marts 1998 er England, idet  

 ægtefællerne har deres fælles centrum for livsinteresser der.
Antages det, at  

 den økonomiske tilknytning til Danmark, i form af SU-indkomsten, vejer ligeså  

 tungt som den personlige tilknytning til England, vil England fortsat være  

 klagerens skattemæssige hjemsted, da de personlige interesser går forud for  

 de  

 økonomiske.
Klageren har sædvanligvis opholdt sig i England.
En henvisning  

 til  

 statsborgerskab, kan alene legitimeres med henvisning til et subsidiært  

 kriterium, såfremt det ikke efter ovenstående vurdering kan afgøres hvor  

 personen er hjemmehørende.
Ankenævnets henvisning til, at klageren er  

 statsborger i Danmark, kan derfor ikke tillægges betydning, jf.  

  

 i det hele kommentaren til  

 OECD-modeloverenskomsten pkt. 14. Det skal for god ordens skyld nævnes, at  

 klagerens SU blev hjemtaget til England, hvorfor der ikke er tale om, at  

 Danmark har en subsidiær beskatningsret efter artikel 28.
Efter dobbeltbeskatningsoverenskomstens artikel 20 kan  

 kildelandet beskatte indtægter ydet til en studerende, som er bosat i den  

 kontraherende stat.
Betingelserne er, at den studerende opholder sig i  

 bopælsstaten med det formål at studere, samt at den studerende umiddelbart  

 før  

 opholdet var hjemmehørende i Danmark, hvorfra indkomsten hidrører.
Af  

 Ligningsvejledningen 1997 afsnit D.D.2 fremgår det, at artikel 20 i den  

 nordiske dobbeltbeskatningsoverenskomst skal fortolkes på den måde, at  

 stipendier modtaget fra SU ikke beskattes i Danmark, såfremt den studerende  

 allerede ved studiestart var hjemmehørende i et andet nordisk land.
I den  

 nordiske dobbeltbeskatningsoverenskomst fortolkes ordet "inden  

 opholdet" altså som studiestart.
I den mellem Danmark og Storbritannien indgåede overenskomst  

 formuleres artikel 20 i overensstemmelse med Modeloverenskomstens artikel 20  

 og  

 formuleringen "inden opholdet" anvendes.
Artikel 20, i den mellem  

 Danmark og Storbritannien indgåede overenskomst, må således på grund af den  

 enslydende formulering af "inden opholdet" antages at skulle  

 fortolkes på samme måde som i den nordiske overenskomst.
Dette støttes  

 tillige  

 af TfS 1992.503, hvor det anføres, at såfremt den studerende forud for  

 studiets  

 påbegyndelse var hjemmehørende i studielandet, og således ikke opholder sig  

 der  

 udelukkende i studieøjemed, er udbetalingerne ikke omfattet af artiklen om  

 studerende.
Udbetalingerne anses i sådanne tilfælde for omfattet af artiklen  

 om  

 "indkomst, der ikke er udtrykkelig omtalt". Herefter tilkommer  

 beskatningsretten som udgangspunkt bopælslandet.
Da klageren er hjemmehørende  

 i  

 England fra den 1. februar 1998, og starten på studiet var den 26. september  

 1998, kan artikel 20 derfor ikke finde anvendelse.
Klagerens primære formål  

 med  

 opholdet i England var endvidere at følge med ægtefællen for at arbejde i  

 England, og ikke at studere.
Da indkomsten ikke er omfattet af artikel 20, skal indtægten  

 behandles efter artikel 21 vedrørende anden indkomst.
Artikel 21 tillægger,  

 for  

 så vidt angår nærværende indkomst, bopælslandet beskatningsretten, hvorfor  

 stipendierne fra SU alene kan beskattes i England.
Endvidere har repræsentanten bl.a. anført, at Danmark ikke har  

 en subsidiær beskatningsret efter art. 28, stk. 1, idet indkomsten er  

 skattefri i medfør af de engelske skatteberegningsregler om  

 skattefrit  

 bundfradrag.
En subsidiær beskatningsret, hvor der lægges vægt på, at der som  

 følge af det skattefri bundfradrag ikke er sket beskatning vil betyde, at  

 Danmark altid vil kunne beskatte den del af indkomsten, der ligger under den  

 skattefri bundgrænse, hvilket ikke var hensigten med art. 28, stk. 1. Af  

 bemærkningerne til gennemførelsesloven fremgår det, at baggrunden for  

 ændringen  

 af den subsidiære beskatningsret var, at der er tilfælde, hvor  

 der ikke sker  

 beskatning af en indkomst i England, uanset at denne blev overført til  

 England.  

 Dette henviser til særlige forhold i det engelske skattesystem, der medfører,  

 at der ikke sker beskatning af en overført indkomst, og vedrører derfor ikke  

 beløb under den skattefri bundgrænse.
 Landsskatteretten skal  

 udtale:
 Under hensyn til, at klageren og dennes ægtefælle ikke har  

 udlejet deres ejendom i Danmark uopsigeligt i mindst 3 år, finder retten, at  

 klageren må anses for fuldt skattepligtig til Danmark i det omhandlede  

 indkomstår.
 Retten finder herefter, at det må lægges til grund, at klageren  

 efter den 1. marts 1998 er anset som fuldt skattepligtig til England.
 Herefter bemærker retten, at det fremgår af art. 20 i  

 dobbeltbeskatningsoverenskomsten mellem Danmark og England, at beløb, som en  

 studerende, som er eller som umiddelbart før han besøger en kontraherende  

 stat,  

 var hjemmehørende i den anden kontraherende stat, og som opholder sig i den  

 førstnævnte stat udelukkende i studie- eller uddannelsesøjemed, modtager til  

 sit underhold, sit studium eller sin uddannelse, ikke skal beskattes i denne  

 stat under forudsætning af, at sådanne beløb hidrører fra kilder uden for  

 denne  

 stat.
Efter de foreliggende oplysninger, herunder at opholdet i  

 England efter det oplyste skyldes, at ægtefællen fik arbejde der i tre år,  

 finder retten, at klageren i den periode, hvor der modtages stipendier i  

 overenskomstmæssig henseende ikke kan anses udelukkende at opholde sig i  

 England i studie- eller uddannelsesøjemed.
Allerede derfor findes art. 20  

 ikke  

 at fordele beskatningsretten til indkomsten.
Dette er tiltrådt af Told- og  

 Skattestyrelsen.
 Retten bemærker herefter, at det fremgår af art. 21 i  

 dobbeltbeskatningsoverenskomsten  

 mellem Danmark og England, at indkomster,  


  

 hvorfra de end hidrører   hvis retsmæssige ejer er en person hjemmehørende  

 i en kontraherende stat, og som ikke er udtrykkeligt behandlet i de  

 foranstående artikler, kun kan beskattes i denne stat.
Efter art. 4, stk. 2, litra a, i  

 dobbeltbeskatningsoverenskomsten mellem Danmark og England finder retten, at  

 klageren i hvert fald efter den 26. september 1998 må anses at være  

 hjemmehørende i England, idet klageren ikke kan anses at have fast bolig til  

 sin rådighed i Danmark.
Herefter findes England at have beskatningsretten til  

 de modtagne stipendier.
Retten bemærker herved, at det fremgår af art. 28, stk. 1, at i  

 et tilfælde, hvor indkomst i henhold til bestemmelserne i overenskomsten er  

 fritaget for dansk skat, og hvor en fysisk person i henhold til den gældende  

 lovgivning i Det Forenede Kongerige er skattepligtig af den nævnte indkomst  

 for  

 så vidt angår det beløb, som er overført til eller modtaget i Det Forenede  

 Kongerige, og ikke for så vidt angår hele beløbet, skal den fritagelse, der  

 skal gives i Danmark kun omfatte den del af indkomsten, som er beskattet i  

 Det  

 Forenede Kongerige.
Det relevante for Danmarks subsidiære beskatningsret er  

 således ikke  

    

  

 længere, om indkomsten er  

 overført til Det Forenede Kongerige, men om indkomsten er beskattet i Det  

 Forenede Kongerige.
Henset til, at det efter de foreliggende oplysninger må  

 lægges til grund, at den manglende beskatning alene skyldes, at beløbet ikke  

 overstiger den skattefri bundgrænse, finder retten dog ikke, at Danmark i et  

 tilfælde som det foreliggende har en subsidiær beskatningsret til indkomsten.  

 Dette er tiltrådt af Told- og Skattestyrelsen.
