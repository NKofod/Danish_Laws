 1. Ifølge § 7 K i ligningsloven, som ændret ved lov  

 nr. 311 af 24. april 1996 om ændring af ligningsloven (Ph.D.-studerendes  

 studierejser i udlandet m.v.), er legater, bortset fra legater som omhandlet  

 under pkt. 2, og som er betinget af, at de anvendes til studierejser i  

 udlandet, Færøerne eller Grønland, indkomstskattefri for modtageren, i det  

 omfang de medgår til dækning af sædvanglige udgifter til rejse mellem Danmark  

 og studiestedet og sædvanlige meromkostninger ved opholdet på studiestedet.
 2. Stipendium til Ph.D.-uddannelse efter lov om  

 statens uddannelsesstøtte, afsnit II, som en Ph.D.-studerende oppebærer under  

 studieophold i udlandet, Færøerne eller Grønland, og legater til  

 Ph.D.studerende, der modtager stipendium fra statens uddannelsesstøtte, og  

 som er betinget af, at de anvendes til studieophold i udlandet, Færøerne  

 eller Grønland, er indkomstskattefri for stipendier og legater, der  

 sammenlagt ikke overstiger 10.600 kr. pr. måned (353 kr. pr. døgn) for 1995  

 og 10.900 kr. pr. måned (363 kr. pr. døgn) for 1996.
Herudover kan en Ph.D.-studerende, der modtager stipendium fra statens  

 uddannelsestøtte, skattefrit fra den pågældendes uddannelsesinstitution  

 modtage yderligere et beløb til dækning af udgifter til studieophold i  

 udlandet.
Beløbet kan ikke overstige beløbsgrænser for sædvanlige  

 meromkostninger ved opholdet på studiestedet, jf. pkt. 3, reduceret med den  

 skattefri del af stipendiet.
 3. Ligningsrådet fastsætter beløb for sædvanlige  

 udgifter til rejse og beløb for sædvanlige meromkostninger ved opholdet på  

 studiestedet.
 Beløb for sædvanlige meromkostninger ved ophold på studiestedet fastsættes  

 til statens satser for godtgørelsesbeløb for merudgifter til kost m.v. med  

 tillæg af en tredjedel af hoteldispositionsbeløbet.
Ligningsrådets beløbsgrænse for beløb til dækning af sædvanlige  

 meromkostninger gælder kun for den del af opholdet, der ikke overstiger 28  

 dage.
For den del af opholdet i udlandet, der overstiger 28 dage, reduceres  

 beløbsgrænsen til 3/4.
 4. Som bilag til cirkulæret vedlægges oversigt over  

 beløb for sædvanlige udgifter til rejse samt oversigt over beløb for  

 sædvanlige meromkostninger ved ophold på studiestedet for de mest besøgte  

 lande.
 5. Cirkulæret har virkning fra og med indkomståret  

 1995, og Told*Skat cirkulære 1995-22 ophæves hermed.
 For indkomståret 1995 kan vælges mellem enten at anvende det hidtidige  

 regelsæt og de satser, der er fastsat herfor eller anvende bestemmelserne og  

 satserne i dette cirkulære.
Frantz Howitz /Finn Thrysøe BILAG I Oversigt over beløbsgrænser pr. døgn for sædvanlige meromkostninger ved  

 ophold på studiestedet i en række lande for indkomståret 1995.
BILAG 2 Oversigt over beløbsgrænser pr. døgn for sædvanlige meromkostninger ved  

 ophold på studiestedet i en række lande for indkomståret 1996.
