Cirkulæreskrivelse  

 om lægers inddragelse af ikke-lægelige hensyn i forbindelse med behandling  

 med  

 kunstig befrugtning I Sundhedsministeriets cirkulæreskrivelse af 13. juni 1997 om  

 blandt andet ikraftsættelsen den 1. oktober 1997 af lov nr. 460 af 10. juni  

 1997 om kunstig befrugtning i forbindelse med lægelig behandling, diagnostik  

 og  

 forskning m.v., omtaltes spørgsmålet om lægernes anvendelse af ikke-lægelige  

 kriterier for adgang til behandling mod barnløshed.
Ministeriet opfordrede  

 samtidigt lægerne til at orientere Sundhedsstyrelsen om situationer, hvor  

 lægen  

 anser ikke-lægelige kriterier for at udgøre et væsentligt problem i forhold  

 til  

 behandling med kunstig befrugtning.
Under Folketingets behandling i foråret 2000 af et  

 revisionsforslag til loven opstod blandt andet debat om to eksempler på  

 tvangsfjernelse af børn født efter kunstig befrugtning.
Disse to eksempler  

 viste sig imidlertid at være de samme, som havde været diskuteret i  

 forbindelse  

 med 1997-lovens vedtagelse.
 Under folketingsforhandlingerne tilkendegav ministeren, at  

 ministeriet på ny ville henlede fertilitetslægernes opmærksomhed på deres  

 forpligtelser i forbindelse med behandling med kunstig befrugtning.
 Foranlediget heraf skal ministeriet derfor henvise til  

 Sundhedsstyrelsens vejledning af 30.september 1997 til lægerne om kunstig  

 befrugtning og anden reproduktionsfremmende behandling.
 Der fremgår følgende af vejledningens punkt 4:
 Lægen skal foretage en  

 helbredsvurdering hos kvinder, som ønsker at blive gravide ved kunstig  

 befrugtning, samt på baggrund heraf informere kvinden om den risiko, der  

 eventuelt  

 i det konkrete tilfælde må antages at være forbundet med behandling eller med  

 svangerskab og fødsel.
 Hvor det vurderes, at der  

 foreligger en væsentlig øget helbredsmæssig risiko, særligt forhold som  

 indebærer en nærliggende risiko for fostrets udvikling bør dette søges  

 afhjulpet før kunstig befrugtning iværksættes, eventuelt må lægen fraråde  

 etablering af graviditet eller efter en konkret vurdering i særlige tilfælde  

 afslå at medvirke.
Ministeriet skal tilføje, at i situationer hvor der efter den  

 ansvarlige læges vurdering er åbenbar tvivl om, at et par vil kunne drage  

 fornøden omsorg for et barn efter fødslen, bør lægen afvise at indlede  

 kunstig  

 befrugtning.
Såfremt en sådan tvivl er begrundet i andre forhold, end rent  

 helbredsmæssige forhold herunder psykisk lidelse, eller hvor parrets  

 manglende  

 evne til at drage omsorg for et barn ikke er ganske åbenbar, bør dog relevant  

 anden sagkundskab, som efter omstændighederne kan være parrets praktiserende  

 læge, sociale myndigheder m.v. - forudsat parrets samtykke hertil - forinden  

 inddrages ved vurderingen af omsorgsevnen.
 På baggrund af drøftelserne i Folketinget skal ministeriet  

 anmode om, at den ansvarlige læge i en fertilitetsklinik skriftligt  

 orienterer  

 Sundhedsstyrelsen, såfremt der måtte opstå behandlingsmæssige  

 problemstillinger, som ikke kan løses efter de ovenstående retningslinier.
