Bekendtgørelse om forbud mod fiskeri  

 m.v. ved Harboøre Tange I medfør af § 10, stk. 2 og 3 og § 78, stk. 3 i lov nr. 471 af 1.  

 juli 1998 om fødevarer m.m. (fødevareloven),  

 fastsættes:
 § 1. Fiskeri m.v. er forbudt i området  

 Knopper Enge på Harboøre Tange med tilhørende  

 vandområder inklusive lagunerne (Thyborøn og Harboøre  

 Fjord), banegrave og fyldgrave samt den kystnære del af Vesterhavet fra  

 høfde 39-45 og 500 meter ud fra kysten.
 Stk. 2. Fiskeri med slæbende fiskeredskaber,  

 herunder trawlfiskeri efter muslinger, er herudover forbudt i det  

 område af Nissum Bredning, der er beliggende vest for linjen mellem  

 Thyborøn Anduvningsfyr (56º 42 32   n.br. 08º 13  00   ø. lg.)  

 og Follup Odde (56º 35  24   n.br. 08º 18  30   ø. lg.).
 § 2. Med bøde straffe den, der  

 overtræder § 1 i denne bekendtgørelse.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	forvoldt skade på sundheden eller fremkaldt fare derfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 3. Bekendtgørelsen træder i kraft  

 den 7. april 2001.
 Stk. 2. Samtidig ophæves bekendtgørelse nr. 125 af 15.  

 februar 1994 om forbud mod fiskeri ved Harboøre Tange.
