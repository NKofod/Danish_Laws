Fremsat den 24. november 2005 af  

 miljøministeren (Connie Hedegaard) Forslag til Lov  

 om ændring af lov om miljøbeskyttelse (Ændring af  

 regler om miljømærkning) § 1 I lov om miljøbeskyttelse, jf. lovbekendtgørelse nr.  

 753 af 25. august 2001, som ændret bl.a. ved lov nr. 475 af 7. juni 2001 og  

 senest ved lov nr. 572 af 24. juni 2005, foretages følgende ændringer:
 1.  

  

 I  

  

 § 8, stk. 1, 1. pkt.,  

  

 indsættes to  

 steder efter »produkter«: », tjenesteydelser«, og i  

  

 § 8, stk. 1, 2. pkt.  

, indsættes efter  

 »varen« : », eller i forbindelse med tjenesteydelsen«.
2.  

  

 I  

  

 § 8, stk. 1,  

  

 indsættes som  

  

 3. og 4. pkt  

.: »Ministeren kan ligeledes  

 fastsætte regler om, at de til enhver tid gældende kommissionsbeslutninger om  

 EF-miljømærket og Nordisk Miljømærkenævns regler for det nordiske miljømærke  

 finder anvendelse i Danmark, samt om hvorledes disse regler skal kundgøres.  

 Ministeren kan i den forbindelse fastsætte regler om, at Nordisk  

 Miljømærkenævns regler for det nordiske miljømærke kan kundgøres på norsk  

 eller  

 svensk.« 3.  

  

 I  

  

 § 8, stk. 3,  

  

 indsættes som  

  

 3. pkt.  

  

 : »Ministeren kan fastsætte regler om  

 henlæggelse af beføjelser i forbindelse med fastsættelse af gebyrer til et  

 nævn, en privat organisation eller lignende, ligesom ministeren kan fastsætte  

 regler om administration af og kontrol med gebyrindtægter.« 4.  

  

 I  

  

 § 88, stk. 3,  

  

 indsættes efter »i  

 henhold til«: »§ 8, stk. 3,«.
§ 2 Loven træder i kraft den 1. april 2006.
Bemærkninger til lovforslaget Almindelige bemærkninger 1. Indledning Miljømærker er reguleret i miljøbeskyttelseslovens  

 § 8, § 8 a og § 8 b, der indeholder en række bemyndigelser til  

 miljøministeren.
 I 1991 blev der indsat en bestemmelse i  

 miljøbeskyttelseslovens § 8 som et supplement til den da nyligt indførte  

 hjemmel i kemikalielovens § 10 a med henblik på at åbne mulighed for  

 etablering  

 af en positiv miljømærkeordning for varer og produkter.
 Den gældende § 8, stk. 2-4, fik den nuværende  

 ordlyd ved en lovændring i 1997, hvor også § 8 a og § 8 b blev  

 indsat  

 i loven (Lovforslag nr. 199 fremsat skriftligt den 19. marts 1997, jf.  

 Folketingstidende  

 Tillæg A 4332, Lovforslag fremsat Tillæg A 4326, 1. behandling den 3. april  

 1997, FF 5321, betænkning 7. maj 1997 Tillæg B 899, 2. behandling den 14. maj  

 1997, tillæg B 6941, Tillægsbetænkning af 21. maj 1997, Tillæg B 1086,  

 Ændringsforslag uden for tillægsbetænkning 1368, Tilføjelse til  

 tillægsbetænkning af 28. maj 1997 Tillæg B 1396, 2. del af 3. beh 30. maj  

 1997  

 FF 8251, 3. behandling 28. maj 1997 FF 7931, Lovforslaget som vedtaget Tillæg  

 C  

 708).
Velfungerende miljømærkeordninger er en af forudsætningerne  

 for, at borgere kan tage et personligt ansvar i forbindelse med  

 miljøbelastningen fra produktion og forbrug.
Miljømærker er desuden et  

 vigtigt  

 redskab, når det offentlige skal foretage miljøvenlige indkøb.
Miljømærker  

 kan  

 tildeles produkter, der opfylder nogle konkrete kriterier, der løbende bliver  

 strammet i forbindelse med de regelmæssige revisioner.
Kriteriefastsættelsen  

 og  

 kontrol med opfyldelsen betyder, at miljø- og kvalitetsforhold ved  

 miljømærkede  

 varer er grundigt dokumenteret, og miljømærkede varer gør det dermed nemt og  

 effektivt også for professionelle indkøbere at foretage indkøb, der afvejer  

 hensyn til såvel miljø og kvalitet som pris.
Lovændringen i 1997 blev udmøntet i en bekendtgørelse om  

 det europæiske og nordiske miljømærke (p.t. nr. 700 af 26. juni 2001),  

 herefter  

 miljømærkebekendtgørelsen.
I henhold til denne bekendtgørelse blev der  

 oprettet  

 et Miljømærkenævn, et Miljømærkesekretariat og et Koordinationsudvalg til at  

 varetage administrationen af det europæiske miljømærke Blomsten og det  

 nordiske  

 mærke Svanen.
 Miljømærkenævnet består af repræsentanter for de danske  

 interessenter (industri, handel, forbruger- og miljøorganisationer samt  

 myndigheder). Formanden skal være uafhængig af myndigheder og organisationer.  

 Nævnet træffer afgørelse om principielle spørgsmål om administration af  

 miljømærkeordningerne og fastlægger nævnets mandat for forhandlinger i det  

 Nordiske Miljømærkenævn om kriterier for tildeling og retningslinjer for  

 svanemærket.
Miljømærkesekretariatet varetager den daglige  

 administration af ordningerne, herunder behandling af ansøgninger, opkrævning  

 af gebyrer, udvikling af forslag til kriterier for tildeling af Blomsten og  

 Svanen og markedsføring af ordningerne.
Miljømærkesekretariatets opgaver er  

 ikke omfattet af EU's udbudsregler, men har været i udbud i henhold til  

 cirkulære nr. 159 af 17. december 2002 om udbud og udfordring af statslige  

 drifts- og anlægsopgaver.
Miljømærkesekretariatet drives i dag af Dansk  

 Standard som operatør efter et udbud i 2003. Opgaven er omfattet af  

 virksomhedsoverdragelsesloven, hvilket betyder at alle medarbejdere skal  

 flyttes fysisk til en eventuel ny operatør.
Koordinationsudvalgets opgave er at sørge for, at  

 Miljømærkesekretariatet drives, så Miljømærkenævnets beslutninger kan blive  

 gennemført.
Udvalget består af formanden for Miljømærkenævnet, den daglige  

 leder af Miljømærkesekretariatet og en repræsentant for Miljøministeriet.
Erfaringerne med den  

 hidtidige administration og en evaluering af Miljømærkesekretariatet  

 foretaget  

 i slutningen af 2004 viser, at der er behov for tilpasninger med henblik på  

 en  

 mere smidig og ressourceeffektiv organisering af arbejdet.
Dertil kommer, at  

 det har vist sig, at u  

 dbud af opgaven, den fysiske overflytning af  

 Miljømærkesekretariatets medarbejdere til en ny operatør, samt de  

 administrative tilpasninger i den forbindelse indebærer et stort  

 ressourcetræk,  

 især i Miljømærkesekretariatet.
Det hæmmer udførelsen af de egentlige  

 miljømærkeopgaver og dermed også realiseringen af miljømærkernes potentiale i  

 miljø- og forbrugerpolitikken.
Dertil kommer, at jævnlige udbud er  

 betænkelige  

 i forbindelse med en vidensorganisation som Miljømærkesekretariatet, fordi  

 risikoen for, at medarbejderne vælger at søge væk i forbindelse med et udbud,  

 kan være temmelig høj.
En del af tilpasningen af arbejdet kommer derfor til  

 at  

 bestå i, at sekretariatet vil blive placeret fast hos Dansk Standard, således  

 at Danmark ligesom Sverige og Finland samt en række andre europæiske lande  

 har  

 placeret deres miljømærkearbejde fast sammen med den nationale  

 standardiseringsorganisation for at kunne udnytte de synergier af faglig,  

 økonomisk, administrativ og ledelsesmæssig karakter, som samdrift muliggør.
 En sådan permanent placering kan ske inden for de gældende  

 regler, men der er andre tilpasninger med henblik på en mere smidig og  

 ressourceeffektiv miljømærkeadministration, som der ikke er hjemmel til i  

 dag.  

 Det drejer sig dels om at nedsætte ressourceforbruget til helt mekaniske  

 opgaver i forbindelse med gennemførelse af internationale regler, dels om at  

 give Miljømærkesekretariatet mere kompetence i forbindelse med fastsættelse  

 af  

 gebyrer.
 I lighed med de gældende regler om miljømærkning er det  

 foreliggende forslag hovedsagelig formuleret som bemyndigelser til  

 miljøministeren.
Det drejer sig for det første om en bemyndigelse til at  

 gennemføre kommissionsbeslutninger om Blomsten og regler for Svanen ved en  

 bestemmelse i miljømærkebekendtgørelsen, der henviser til de til enhver tid  

 gældende regler som grundlag for administration af mærkerne, således at de  

 ikke  

 som i dag vil blive gengivet i en bekendtgørelse.
I denne forbindelse  

 foreslås  

 det endvidere, at der etableres en særlig kundgørelsesmåde med henblik på en  

 mere ressourceeffektiv kundgørelse i form af offentliggørelse på  

 Miljømærkesekretariatets  

 hjemmeside, hvor reglerne allerede i dag er tilgængelige på dansk, svensk  

 eller  

 norsk.
 For det andet indeholder lovforslaget en bestemmelse, der  

 bemyndiger miljøministeren til at delegere kompetencen til at fastsætte  

 miljømærkegebyrer til et nævn, en privat organisation eller lignende.
 For det tredje foreslås en bemyndigelse i forbindelse med  

 miljømærkegebyrer, således at ministeren kan fastsætte regler ikke kun om  

 opkrævning, men også om administration af gebyrindtægter.
Forslaget indeholder endvidere to præciseringer af den  

 gældende hjemmel i miljøbeskyttelsesloven.
For det første at tjenesteydelser  

 nævnes som noget, der kan miljømærkes på linje med materialer, produkter og  

 varer.
For det andet, at ministeren kan fastsætte regler om betaling af rente  

 ved manglende eller for sen indbetaling af gebyr.
 Lovforslaget har været i høring i efteråret 2005.
2. Redegørelse for hovedpunkterne i lovforslaget 2.1. Umiddelbar anvendelse i dansk ret af  

 kommissionsbeslutninger om Blomsten og af Nordisk Miljømærkenævns regler om  

 svanemærket 2.1.1 Gældende ret på området Danmark er forpligtet til at administrere det europæiske  

 miljømærke »Blomsten« efter reglerne i Europa Parlamentets og Rådets  

 forordning  

 nr. 1980/2000 af 17. juli 2000 om en revideret ordning for tildeling af et  

 EF-miljømærke og i kommissionsbeslutninger, der vedtages i henhold til  

 forordningen.
Forordningens bestemmelser gælder umiddelbart som lov i  

 Danmark, hvorimod en kommissionsbeslutning kun gælder umiddelbart for den,  

 beslutningen er rettet til.
Der vedtages kommissionsbeslutninger om kriterier  

 for tildeling af Blomsten, om gebyrfastsættelse, om betingelserne i en  

 standardkontrakt for at have miljømærket samt om arbejdsplaner for det  

 europæiske  

 miljømærkenævn.
De gældende beslutninger er - med en enkelt undtagelse -  

 rettet  

 til medlemsstaterne og skal derfor som udgangspunkt gennemføres som national  

 ret i medlemsstaterne, hvis de skal kunne forpligte andre end staten selv.
Danmark tilsluttede sig i 1997 det nordiske samarbejde om  

 miljømærket »Svanen«. (Forespørgselsdebat F 31, torsdag den 16. januar 1997,  

 dagsordensforslag nr.
D 45. Folketingstidende 3134-3171 og lovforslag 199.)  

 Tilslutningen betød, at Danmark forpligtede sig til at administrere Svanen  

 efter Nordisk Miljømærkenævns regler, der udstedes i henhold til Nordisk  

 Ministerråds retningslinjer for Svanen.
For så vidt angår forslag til kommissionsbeslutninger høres  

 både Miljømærkenævnet og Miljøspecialudvalget, før der fastlægges et mandat  

 for  

 dansk stemmeafgivning i et forskriftsudvalg.
De vedtagne  

 kommissionsbeslutninger  

 kundgøres i EU-tidende.
 Regler for Svanen vedtages i det Nordiske Miljømærkenævn,  

 hvor formanden for det danske Miljømærkenævn repræsenterer Danmark og stemmer  

 på basis af et mandat fra det danske nævn.
 Kommissionsbeslutninger om gebyrer og reglerne om svanen er  

 gennemført i miljømærkebekendtgørelsen.
2.1.2 Miljøministeriets overvejelser Alle relevante danske interessenter er ved deres  

 repræsentation i Miljømærkenævnet inddraget i arbejdet med udkast til både  

 Kommissionsbeslutninger om Blomsten og regler for svanemærket.
En  

 efterfølgende  

 gennemførelse i en bekendtgørelse med forudgående høring af danske  

 interessenter vil ikke kunne ændre på indholdet.
 Det er frivilligt, om man vil miljømærke sine produkter, og  

 betingelserne for at få og anvende Blomsten og Svanen er fastsat i en  

 standardkontrakt/aftale, som licenshaveren indgår med  

 Miljømærkesekretariatet.  

 Det betyder, at reglerne primært er adresseret til Miljømærkesekretariaterne  

 og  

 forpligter disse til kun at udstede og opretholde en licens, når  

 betingelserne  

 i standardkontrakten er overholdt (f.eks. at kriterier for tildeling af  

 mærket  

 er opfyldt, mærket er anvendt korrekt, gebyrer er betalt osv.) Reglerne  

 findes  

 i dag på Miljømærkenævnets hjemmeside, hvor kredsen af brugere har en nem  

 adgang til at orientere sig om reglerne for miljømærkning.
Målgruppen for regler om miljømærkning omfatter kun  

 Miljømærkesekretariatet, producenter og importører, der ønsker eller har en  

 miljømærkelicens.
Der er således tale om en snæver målgruppe, der er vant til  

 at læse og forstå reglerne for svanen, også når de er skrevet på norsk og  

 svensk.
Idet der er tale om en meget snæver kreds af brugere, findes det mest  

 hensigtsmæssigt, at disse regler kundgøres på Miljømærkesekretariatets  

 hjemmeside, hvor brugerkredsen er vant til at orientere sig.
Det er derfor  

 Miljøministeriets opfattelse, at der ikke er betænkeligheder ved at  

 rationalisere den løbende opgave med at gennemføre reglerne samt, at det er  

 mest hensigtsmæssigt at kundgøre de internationale regler på  

 Miljømærkesekretariatets hjemmeside uden oversættelse.
2.1.3 Den ordning lovforslaget lægger op til Efter lovforslaget får miljøministeren hjemmel til at  

 fastsætte en bestemmelse i miljømærkebekendtgørelsen, der  

 forhåndsinkorporerer  

 de til enhver tid gældende bestemmelser i kommissionsbeslutninger for  

 Blomsten  

 og i de nordiske regler for svanemærket.
Det foreslås endvidere at give  

 ministeren hjemmel til at fastsætte nærmere bestemmelser om kundgørelse af  

 Kommissionsbeslutninger og Nordisk Miljømærkenævns regler om svanemærket.
Der  

 vil blive fastsat regler om, at reglerne skal kundgøres på  

 miljømærketsekretariatets  

 hjemmeside.
 2.2 Fastsættelse af miljømærkegebyrer i Danmark.
2.2.1 Gældende ret Det er i dag ministeren, der fastsætter gebyrer for ansøgning  

 og anvendelse af både Blomsten og Svanen i miljømærkebekendtgørelsen.
For  

 begge  

 mærker gælder, at anvendelsesgebyret som hovedregel fastsættes som en  

 procentdel af den årlige omsætning.
Blomstens gebyrer skal fastsættes efter anvisninger i  

 kommissionsbeslutninger.
Der er sat rammer, inden for hvilke  

 ansøgningsgebyret  

 skal fastsættes, og anvendelsesgebyret er en fast procentdel af omsætningen  

 dog  

 med et minimums og et maksimumsgebyr.
I forbindelse med fastsættelse af  

 kriterier  

 for tjenesteydelser er der gjort en undtagelse fra hovedreglen om, at  

 anvendelsesgebyret beregnes på grundlag af hele omsætningen, således at  

 gebyret  

 beregnes som en procentdel af halvdelen af omsætningen, Der er i øvrigt  

 muligheder  

 for rabatter for visse virksomheder og herunder små og mellemstore  

 virksomheder.
I forbindelse med svanemærket fastsætter det enkelte  

 medlemsland selv gebyrniveauerne, men gebyrerne bør efter Nordisk  

 Ministerråds  

 retningslinjer fastsættes, så de dækker administrationsomkostningerne samt en  

 del af udgifterne til kriteriearbejdet.
Det forventes dog, at Nordisk  

 Miljømærkenævn i fremtiden også vil fastsætte metoder til beregning af  

 omsætningen for visse tjenesteydelser i forbindelse med  

 kriteriefastsættelsen,  

 ligesom man har gjort i forbindelse med Blomsten.
 Som nævnt ovenfor bliver interessenterne inddraget i  

 arbejdet med forslag til kommissionsbeslutninger og svaneregler, samt i  

 forbindelse med den bekendtgørelse, der gennemfører disse regler i dansk ret.
Ifølge den nævnte evaluering af Miljømærkesekretariatets  

 arbejde (afsnit 1) er den nuværende administrationsmodel ikke dynamisk nok  

 til  

 et markedsorienteret instrument som miljømærker.
F.eks. betyder det forhold,  

 at  

 gebyrændringer forudsætter en ændring af bekendtgørelsen, og at  

 Miljømærkesekretariatet ingen kompetence har, at mulighederne for en hurtig  

 og  

 mere forretningsmæssig tilgang i forbindelse med fastsættelse af svanegebyrer  

 hæmmes, hvilket kan betyde færre licenser og dermed et mindre miljømæssigt  

 udbytte  

 af miljømærkningen.
2.2.2 Miljøministeriets overvejelser Miljøministeriet er enig i evalueringens vurdering af, at  

 der er behov for en mere smidig måde at ændre gebyrer på.
På baggrund af  

 interessenternes indflydelse på fastsættelse af Blomstens gebyrer og de  

 relativt faste rammer omkring svanegebyrer ser ministeriet ikke problemer i  

 at  

 overlade den nærmere fastsættelse af gebyrer til Miljømærkesekretariatet, der  

 under alle omstændigheder har mest fornemmelse for, hvilket gebyrniveau der  

 er  

 optimalt i forhold til den størst mulige omkostningsdækning uden samtidig at  

 udgøre en barriere for producenterne.
2.2.3 Den ordning lovforslaget lægger op til Med henblik på en hurtigere og mere smidig fastsættelse af  

 nye gebyrniveauer indeholder lovforslaget dels en hjemmel til miljøministeren  

 til at delegere beføjelsen til at fastsætte gebyrer til et nævn, en privat  

 organisation eller lignende dels en hjemmel til at fastsætte regler om  

 administration af gebyrindtægter.
Det er tanken at delegere kompetencen til  

 Miljømærkesekretariatet, der dog ikke skal kunne fastsætte gebyrer uden at  

 høre  

 Miljømærkenævnet.
Da miljømærkegebyrer er omfattet af regeringens  

 gebyrpolitik,  

 vil der blive fastsat regler om, at gebyrforhøjelser skal godkendes af  

 miljøministeren, medmindre der er tale om automatisk pris-/lønregulering.
2.3 Administration af gebyrindtægter 2.3.1 Gældende ret.
 Den gældende § 8 a i miljøbeskyttelsesloven indeholder  

 hjemmel til at afholde udgifter til administration af miljømærkeordninger  

 samt  

 yde tilskud til organisationer, der varetager administrationen af en ordning.
Miljømærkesekretariatet bliver i dag finansieret over  

 finansloven med en udgifts- og en indtægtsbevilling til miljømærkegebyrer  

 (konto 23.23.11.20, Miljømærker). Gebyrer bliver opkrævet af  

 Miljømærkesekretariatet, men skal indbetales til en statsinstitution  

 (Miljøministeriet), fordi det er en indtægt på finansloven.
Denne  

 organisering  

 har vist sig at være administrativt tung og mindre ressourceeffektiv, bl.a.  

 fordi den involverer medarbejdere i såvel i Miljømærkesekretariatet som hos  

 operatøren og i Miljøministeriet.
 Hertil kommer, at en af konklusionerne i den nævnte  

 evaluering af Miljømærkesekretariatet, var, at Miljømærkesekretariatet er  

 mindre kundeorienteret end de øvrige nordiske sekretariater, fordi man   

 blandt  

 andet på grund af finansieringsformen  er meget optaget af at betjene  

 Miljøstyrelsen på bekostning af ansøgere og licenshavere.
2.3.2 Miljøministeriets overvejelser Det er Miljøministeriets opfattelse, at man vil kunne  

 imødegå disse problemer ved at lade miljømærkegebyrer være indtægter i  

 Miljømærkesekretariatet og supplere med statslige tilskud.
Herved vil man  

 dels  

 kunne opnå, at Miljømærkesekretariatet får et større ansvar i forbindelse med  

 indtjeningen, samtidig med at Miljøministeriet vil blive lettet for det  

 praktiske arbejde med gebyradministrationen.
 Det forudsætter, at der er fastsat de nødvendige regler for  

 sekretariatets forvaltning af gebyrindtægterne, hvilket  

 miljøbeskyttelsesloven  

 ikke indeholder hjemmel til i dag.
 Der vil fortsat være behov for incitamenter til en effektiv  

 udnyttelse af midlerne, således at behovet for statslige tilskud gradvist kan  

 blive nedsat.
2.3.3 Den ordning lovforslaget lægger op til Det foreslås, at der indsættes en bemyndigelse til  

 miljøministeren til at fastsætte nærmere regler om administration af  

 gebyrindtægter.
Der vil blive tale om regler om forvaltning af gebyrindtægter  

 og om regnskaber, budgetter, revision mv.
3. De økonomiske og administrative konsekvenser for  

 det offentlige Lovforslaget forventes ikke at få økonomiske konsekvenser  

 for hverken stat, amter, de kommende regioner eller kommuner.
 Lovforslaget vil heller ikke få administrative konsekvenser  

 for amter, de kommende regioner eller kommuner, men vil skabe grundlag for et  

 formindsket statsligt ressourceforbrug i forbindelse med gennemførelsen af  

 europæiske og nordiske regler for miljømærkerne Blomsten og Svanen og  

 administration  

 af gebyrindtægter.
4. De økonomiske og administrative konsekvenser for  

 erhvervslivet Forslaget som sådan får ingen økonomiske konsekvenser for  

 erhvervslivet, idet forslaget ikke som udgangspunkt har indflydelse på  

 omkostningerne i forbindelse med erhvervelse af et miljømærke og herunder  

 gebyrernes størrelse.
Forslaget vil imidlertid kunne lette gennemførelsen af  

 gebyrændringer i fremtiden.
5. De administrative konsekvenser for borgerne Miljømærkning er et miljø- og forbrugerpolitisk instrument,  

 samt et markedsføringsinstrument for erhvervslivet, og forslaget får ingen  

 administrative konsekvenser for borgerne.
6. De miljømæssige konsekvenser At et produkt er miljømærket betyder, at det hører til  

 blandt de mindst miljøbelastende inden for produktgruppen set i et  

 livscyklusperspektiv.
Flere miljømærkede produkter på markedet og større  

 omsætning af disse vil medføre en mindre belastning fra produktion og forbrug  

 på områder som f.eks. klima, vand, luft, sundhed og affald.
Dertil kommer  

 indirekte effekter af en miljømærkeordning f.eks. når en producent vælger at  

 følge miljømærkekriterier helt eller delvis uden at benytte sig af muligheden  

 for at få miljømærkelicens.
Omlægningen af miljømærkeadministrationen som den  

 foreslåede vil indebære muligheder for en mere forretningsmæssig drift af  

 Miljømærkesekretariatet inden for de rammer, miljømærkeordningerne sætter.  

 Dette forventes at kunne danne baggrund for et øget antal miljømærkelicenser  

 og  

 en øget omsætning af mærkede produkter og dermed en mindre miljøbelastning  

 fra  

 produktion og forbrug.
Da kriterierne for miljømærkning er baseret på en  

 livscyklustankegang,  

 vil effekterne kunne optræde i såvel det land, hvor varen produceres, som i  

 det  

 land, hvor forbruget sker.
7. Forholdet til EU-retten Lovforslaget vil lette gennemførelsen af  

 Kommissionsbeslutninger vedtaget i henhold til Europa Parlamentets og Rådets  

 forordning nr. 1980/2000 af 17. juli 2000 om en revideret ordning for et  

 EF-miljømærke.
8. Hørte myndigheder og organisationer De hørte myndigheder og organisationer er opført i bilag 2.  

 Herudover har Godkendt Teknologisk Service afgivet et høringssvar.
9. Sammenfattende skema Miljømærkeordningen Positive Konsekvenser/mindreudgifter Negative Konsekvenser/merudgifter Økonomiske konsekvenser  

  

 for stat:
 Kommuner:
 Amtskommuner:
Ingen i en overskuelig fremtid - ingen - ingen Administrative  

  

 konsekvenser for stat:
 Kommuner:
 Amtskommuner:
¼ - ½ årsværk sparet - ingen - ingen - ingen - ingen - ingen Økonomiske konsekvenser for erhvervslivet - ingen - ingen Administrative konsekvenser for erhvervslivet - ingen - ingen Miljømæssige konsekvenser med tiden mindre miljøbelastning fra produktion og  

 forbrug - ingen Administrative konsekvenser for borgerne.
- ingen - ingen Forhold til EU-retten - vil lette gennemførelsen af Kommissionsbeslutninger om  

 Blomsten - ingen Bemærkninger til lovforslagets enkelte bestemmelser.
Til § 1 Til nr. 1.
 Den gældende bestemmelse i miljøbeskyttelseslovens  

 § 8, stk. 1, blev indsat i loven i 1991 som et supplement til den  

 da  

 nyligt indførte bestemmelse i kemikalielovens § 10 a, der gav hjemmel  

 til  

 at etablere en positiv miljømærkeordning af »materialer, produkter eller  

 varer«.
Både den europæiske Blomst og den nordiske Svane har siden  

 indført miljømærkning af tjenesteydelser, hvilket har været gennemført i  

 praksis i Danmark.
Med lovforslaget ajourføres loven i overensstemmelse  

 hermed.
 Til nr. 2.
 Denne bestemmelse giver ministeren mulighed for at bestemme,  

 at de til enhver tid gældende regler i kommissionsbeslutninger for Blomsten  

 og  

 i Nordisk Miljømærkenævns regler for Svanen skal gælde direkte i dansk ret  

 uden  

 yderligere gennemførelsesforanstaltninger.
Da regler om miljømærker under alle omstændigheder vil  

 komme til at ligge på Miljømærkesekretariatets hjemmeside, foreslås det, at  

 der  

 med lovforslaget bliver givet hjemmel til, at reglerne kan kundgøres ved, at  

 de  

 offentliggøres på Miljømærkesekretariatets hjemmeside.
Regler om svanen  

 udarbejdes på enten dansk, norsk eller svensk, der er officielle nordiske  

 sprog.
Det foreslås, at ministeren samtidig får hjemmel til at fastsætte  

 regler  

 om, at Nordisk Miljømærkenævns regler for det nordiske miljømærke også kan  

 kundgøres på svensk og norsk, jf. pkt. 2.1 i de almindelige bemærkninger.
Til nr. 3 Med denne bestemmelse får miljøministeren mulighed for i  

 miljømærkebekendtgørelsen at delegere kompetencen til at fastsætte gebyrer  

 for  

 ansøgning om og anvendelse af et miljømærke.
 Det er hensigten, at bemyndigelsen skal udmøntes ved, at  

 kompetencen delegeres til Miljømærkesekretariatet, fordi kompetencen bør  

 ligge  

 der, hvor det økonomiske ansvar for ordningerne er placeret, men med pligt  

 til  

 at høre Miljømærkenævnet og for gebyrforhøjelser af en vis størrelse betinget  

 af miljøministerens godkendelse.
 For så vidt angår Blomsten er der indtil videre kun  

 overladt et meget lille spillerum til medlemsstaterne i forbindelse med  

 fastsættelse af gebyrer, idet disse i hovedsagen er fastsat ved  

 kommissionsbeslutninger  

 og fælles for alle medlemslande.
Et eksempel er kommissionsbeslutning af 10. november 2000  

 om fastsættelse af gebyrer for behandling af ansøgninger om EF-miljømærke  

 samt  

 de årlige gebyrer.
Efter art. 1 skal der betales et gebyr til dækning  

 af  

 omkostningerne ved ansøgningens behandling på mellem 300 og 1300 Euro.  

 Her  

 anviser beslutningen selv de præmisser, der skal bruges, når man fastlægger  

 størrelsen af ansøgningsgebyrer, nemlig omkostningerne ved behandling af  

 ansøgningen.  

 Et andet eksempel er en kommissionsbeslutning, der giver mulighed for en  

 rabat  

 til den 1., 2. og 3. licensenshaver i en ny produktgruppe.
Et sådant  

 incitament  

 vil ikke altid være nødvendigt i forbindelse med en ny produktgruppe, f.eks.  

 fordi interessen i forvejen vurderes at ville være stor nok.
Efter forslaget  

 vil Miljømærkesekretariatet kunne blive bemyndiget til at fastsætte regler ud  

 fra sådanne konkrete overvejelser.
 Forslaget indebærer endvidere, at kompetencen til at  

 fastsætte gebyrer for Svanemærket også kan delegeres til  

 Miljømærkesekretariatet.  

 Som nævnt fastsætter medlemslandene selv gebyrerne i overensstemmelse med et  

 princip om, at de dækker omkostningerne ved ansøgningsbehandlingen og  

 administrationen i det nationale miljømærkningsorgan samt en del af  

 kriterieudviklingen.
 I en revideret miljømærkebekendtgørelse vil der blive  

 stillet krav om, at Miljømærkesekretariatet fastsætter gebyr inden for  

 rammerne  

 af Kommissionsbeslutninger om gebyr og reglerne for svanemærket og på  

 grundlag  

 af en afvejning af ønsket om størst mulig omkostningsdækning over for  

 udsigten  

 til en positiv effekt i miljøbeskyttelsen (større udbredelse) og mærkets  

 værdi  

 som markedsføringsinstrument.
Med denne bestemmelse får ministeren endvidere hjemmel til  

 at fastsætte nærmere regler i miljømærkebekendtgørelsen om  

 Miljømærkesekretariatets  

 regnskab med og forvaltning af de gebyrindtægter, der fremover skal  

 indbetales  

 direkte til Miljømærkesekretariatet.
Ministeren vil herunder kunne fastsætte  

 regler om forvaltning af gebyrindtægter, afholdelse af  

 administrationsudgifter,  

 udarbejdelse af resultatopgørelse for gebyrindtægter, tilsyn og kontrol med  

 Miljømærkesekretariatet/Dansk Standard, herunder regnskabsinstruks,  

 budgetter,  

 budgetopfølgning, regnskab, beretning samt revision, revisionskontrol og  

 revisors oplysningspligt til myndighederne i henhold til revisionsinstruks  

 fastsat af ministeren.
 Til nr. 4.
Ministeren er i dag bemyndiget til at fastsætte regler om  

 betaling af rente ved for sen betaling for gebyrer, hvis størrelse er fastsat  

 af ministeren.
Det foreslås, at ministeren også skal kunne fastsætte sådanne  

 regler for gebyrer, der er fastsat af Miljømærkesekretariatet.
Til § 2 Det foreslås, at loven træder i kraft den 1. april 2006.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om miljøbeskyttelse, jf. lovbekendtgørelse nr. 753 af 25.  

 august 2001, som ændret ved lov nr. 475 af 7. juni 2001 og senest ved lov nr.  

 572 af 24. juni 2005, foretages følende ændringer:
§ 8.  

  

 Miljø- og  

 energiministeren kan fastsætte regler om retten til at anvende et miljømærke  

 ved salg af materialer, produkter, eller varer, som indeholder genanvendte  

 eller genanvendelige materialer, eller som i øvrigt af miljømæssige grunde er  

 at foretrække frem for andre materialer, produkter eller vare med samme  

 anvendelse.
Ministeren kan herunder fastsætte regler for betingelser for at  

 anvende mærket og om mærkets udformning og anbringelse på materialet,  

 produktet, tjenesteydelsen eller varen.
 1.  

  

 I  

  

 § 8, stk. 1, 1. pkt.  

, indsættes to steder  

 efter »produkter«: », tjenesteydelser«, og i  

  

 §  

 8, stk. 1, 2. pkt  

., indsættes efter »varen« : », eller i forbindelse  

 med tjenesteydelsen«.
2.  

  

 I  

  

 § 8, stk. 1  

, indsættes som  

  

 3. og 4. pkt  

.: »  

 Ministeren kan ligeledes fastsætte regler om, at de til enhver tid gældende  

 kommissionsbeslutninger om EF-miljømærket og Nordisk Miljømærkenævns regler  

 for det nordiske miljømærke finder anvendelse i Danmark, samt om hvorledes  

 disse regler skal kundgøres.
Ministeren kan i den forbindelse fastsætte  

 regler om, at Nordisk Miljømærkenævns regler for det nordiske miljømærke kan  

 kundgøres på norsk eller svensk.« Stk. 2.  

.   .
Stk. 3  

. Ministeren kan  

 fastsætte regler om gebyrer og behandling af ansøgninger og for anvendelsen  

 af miljømærket.
Gebyrerne opkræves efter bestemmelserne i § 88.
3.  

  

 I  

  

 § 8, stk. 3  

, indsættes som  

  

 3. pkt  

. : »Ministeren kan fastsætte regler om  

 henlæggelse af beføjelser i forbindelse med fastsættelse af gebyrer til et  

 nævn, en privat organisation eller lignende, ligesom ministeren kan fastsætte  

 regler om, hvorledes gebyrindtægter skal administreres.« § 88.  

  

   ..
 Stk. 2.  

  

      .
 Stk. 3  

. Ministeren kan  

 fastsætte regler om, at der skal betales rente ved manglende eller for sen  

 betaling af pant og gebyr, der skal indbetales til et selskab mv. efter  

 regler fastsat i henhold til § 9 a, stk. 2, og § 53, stk. 1. Forrentningen  

 sker efter reglerne i stk. 2.
 4.  

  

 I  

  

 § 88, stk. 3  

, indsættes efter »i henhold  

 til«: »§ 8, stk. 3,«.
§ 2 Loven træder i kraft den 1. april 2006.
Bilag 2 Høringsliste i forbindelse med lovforslag om  

 administration af miljømærker Advokatrådet Kronprinsessegade 28 1306 København K Grafisk Arbejdsgiverforening Helgasvej 26 5230 Odense M Amtsrådsforeningen i Danmark Dampfærgevej 22 Postboks 2593 2100 København Ø Greenpeace Danmark Bredgade 20 Baghuset A 4 1260 København K Arbejdstilsynet Landskronagade 33 2200 København Ø Horesta Vodroffsvej 32 1900 Frederiksberg Beskæftigelsesministeriet Holmens Kanal 20 1060 København K HTS Interesseorganisation Att.
Miljøchef Mette Herget Børsen 1217 København K Brancheforeningen for Forbrugerelektronik Christiansborggade 1 1558 København V Håndværksrådet Islands Brygge 26 Postboks 1854 2300 København S Brancheforeningen for lim og fugemasser Nørre Voldgade 48, 4 1358 København K IT  Branche  Kontor og Data Børsen 1217 København K Brancheforeningen SPT Høstvej 3 2800 Kgs.
Lyngby Journalist Knud Vilby, Skyttehøj 46 2770 Kastrup Campingrådet Mosedalvej 15 2500 Valby Journalist Signe Wenneberg Henrik Hertz vej 25 2920 Charlottenlund Coop  

 Danmark A/S Att.  

 Mogens Werge  

  

 Roskildevej 65  

  

 2620 Albertslund Justitsministeriet Slotsholmsgade 10 1216 København K Danmarks Miljøundersøgelser Frederiksborgvej 399 Postboks 358 4000 Roskilde Kommunernes Landsforening Weidekampsgade 10 2300 København S Danmarks Naturfredningsforening Att.
Afd. leder Thomas Færgeman Masnedøgade 20 2100 København Ø Københavns Kommune Miljø- og Forsyningsforvaltningen Rådhuset 1599 København V Dansk Arbejdsgiverforening Vester Voldgade 113 1790 København V Landsplanafdelingen Skov- og Naturstyrelsen Haraldsgade 53 København Ø Dansk Byggeri, Miljøsektionen Nørre Voldgade 106 Postboks 2125 1015 København K Miljøchef Henrik Johansen Matas A/S Rørmosevej 1, 3450 Allerød Dansk Campingunion Gl.
Kongevej 74 D 1805 København V Miljømærkesekretariatet Kollegievej 6, 2920 Charlottenlund Dansk Handel og Service Att.
Konsulent Christian Hjort Hansen Vester Farimagsgade 19 1606 København V Ministeriet for Familie- og Forbrugeranliggende Stormgade 2-6 1470 København K Dansk Industri Att.
Miljøkonsulent Tina Sternest H.C.
Andersens Boulevard 18 1787 København V Ministeriet for Fødevarer, Landbrug og Fiskeri Holbergsgade 2 1057 København K Dansk Skovforening Amalievej 20 1875 Frederiksberg C Ministeriet for Videnskab, Teknologi og Udvikling Bredgade 43 1260 København K Dansk Standard Kollegievej 6 2920 Charlottenlund NOAH Nørrebrogade 39, 1.tv.
2200 København N Dansk Supermarked A/S Bjødstrupvej 18 8270 Højbjerg Nordisk Miljømærkenævn Att.: Bjørn Erik Lönn Kr.  

 Augusts gate 5 N-0164  

 Olso, Norge Dansk Textil Union Svanemøllevej 41 2900 Hellerup Plastindustrien i Danmark Nørre Voldgade 48 1358 København K Dansk Varefakta Nævn Alhambravej 10 1826 Frederiksberg C SFS-Miljømærkning Boks 116 00241 Helsingfors Finland De Samvirkende Købmandsforeninger i Danmark Svanemøllevej 41 2900 Hellerup SIS Miljømærkning Boks 6455 1182 Stockholm Sverige Det Norske Veritas Danmarks A/S Tuborg Parkvej 8 2900 Hellerup Skatteministeriet Nicolai Eigtveds Gade 28 1402 København K Det Økologiske Råd og Selskab Blegdamsvej 4 B 2200 København N Skov- og Naturstyrelsen Haraldsgade 53 2100 København Ø Direktoratet for FødevareErhverv Kampmannsgade 3 1780 København V Statens og Kommunernes Indkøbs Service A/S att.
Miljøkonsulent Rikke Drejer Vestergade 2 1456 København K Elektronik Panelet v/Jesper Testrup In-JeT Aps, Jeppe Åkjærsvej 15 3460 Birkerød Statens og Kommunernes Indkøbs Service A/S att.
Miljøkonsulent Rikke Drejer Vestergade 2 1456 København K Emballageindustrien Nørre Voldgade 48, 1.
