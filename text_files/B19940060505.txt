 I henhold til tekstanmærkning nr. 60 ad § 24.21.31 på finansloven for 1994  

 fastsættes:
Formål og organisation § 1.  Uddannelsen, som udbydes landsdækkende, består  

 af kurser, der afholdes af Landbrugsministeriets Skovskole.
 § 2.  Uddannelsen af skovarbejdere, som er en  

 kompetencegivende uddannelse, udvikles og gennemføres som erhvervsrettet  

 voksen- og efteruddannelse.
Stk. 2.  Uddannelsen har til formål § 3.  Skolerådet, der er nedsat i medfør af lov om  

 uddannelse af skovteknikere § 2, fastsætter hvilke kurser, der udbydes,  

 kursernes varighed, indhold, timeantal, tilrettelæggelse og afholdelse,  

 lærernes kvalifikationer samt retningslinier for skolens produktion af noter  

 til undervisningsbrug.
 Stk. 2.  Skolerådet kan bemyndige Det Faglige Udvalg for  

 Skovbrug, jf. lov om erhvervsuddannelser, eller et efteruddannelsesudvalg jf.  

 lov om arbejdsmarkedsuddannelser, til at udøve Rådets beføjelser efter stk.  

 1.
Uddannelsen § 4.  Kursernes indhold, tilrettelæggelse og  

 afholdelse tager udgangspunkt i skov- og landskabssektorens behov samt den  

 enkeltes erhvervsmæssige og uddannelsesmæssige forudsætninger.
Emner af almen  

 karakter indgår i kurserne.
 § 5.  Kurserne har en varighed fra 3 dage til 3 uger.
 Stk. 2.  Kurserne afholdes normalt som  

 heltidsundervisning.
 § 6.  Kursusdeltagere, der har gennemført et kursus,  

 modtager et kursusbevis.
Adgangsbetingelser § 7.  Adgangen til uddannelsen har alle ansøgere, der  

 har eller ønsker beskæftigelse inden for et område, hvor opgaver inden for  

 skov- og landskabssektoren indgår i arbejdsprocessen.
Stk. 2.  Ansøgere skal være fyldt 18 år for at blive  

 optaget på kurset.
Skolerådet kan dog i særlige tilfælde tillade optagelse af  

 ansøgere under 18 år.
Godtgørelse og tilskud § 8.  Kursusdeltagere kan få udbetalt godtgørelse af  

 Skovskolen for tab af indtægt eller arbejdsmulighed som følge af  

 kursusdeltagelsen.
 Stk. 2.  Godtgørelsen svarer ved heltidsundervisning pr.  

 undervisningsuge til det højeste ugentlige dagpengebeløb for ledige.
 Stk. 3.  Ved deltidsundervisning nedsættes godtgørelsen  

 i forhold til antallet af undervisningstimer.
Stk. 4.  For kursusdeltagere, der har et delvist tab af  

 indtægt eller arbejdsmulighed, nedsættes godtgørelsen forholdsmæssigt.
Det er  

 en betingelse for at oppebære godtgørelsen, at deltagerens tab af indtægt  

 eller arbejdsmulighed vedrører den pågældendes hovedbeskæftigelse.
 § 9.  Kursusdeltagere kan få tilskud til dækning af  

 udgifter til befordring ved deltagelse i kurserne m.m.
 Stk. 2.  Der udbetales tilskud til dækning af udgifter  

 til billigste offentlige befordring.
 Stk. 3.  Kursusdeltagere på virksomhedsforlagte kurser  

 kan ikke få udbetalt befordringstilskud.
 § 10.  Arbejdsgivere, der efter aftale med deltagere i  

 uddannelsen udbetaler sædvanlig løn under kurserne, kan få udbetalt  

 godtgørelse.
 Stk. 2.  Arbejdsgiverens godtgørelse svarer til den  

 godtgørelse, som deltagerne kunne have fået udbetalt efter § 8.
 Stk. 3.  Godtgørelsen kan dog højst udgøre et beløb, der  

 svarer til arbejdsgiverens lønudgifter til deltagerne under uddannelsen.
 § 11.  Kursusdeltagere kan få tilskud til kost og logi  

 i forbindelse med kurset.
 § 12.  En arbejdsgiver skal, på begæring af  

 Skovskolen, afgive oplysninger til brug for administrationen af tildeling af  

 ydelser efter dette kapitel, herunder om bestemte personers løn i nærmere  

 tidsrum.
Afmeldegebyrer § 13.  Afmeldegebyrer betales til Skovskolen og  

 omfatter optagne kursusdeltagere jf. § 7, der er ansat hos arbejdsgiveren på  

 tidspunktet for deltagerens optagelse på kurset.
 Stk. 2.  Hvis kursusdeltageren frameldes senere end 5  

 arbejdsdage inden første kursusdag, skal arbejdsgiveren betale et gebyr på  

 1.000 kr.
 Stk. 3.  Kursusdeltagerens arbejdsgiver betaler et  

 afmeldegebyr på 2.000 kr., såfremt deltageren ikke er fremmødt på første  

 kursusdag.
 Stk. 4.  Hvis arbejdsgiveren dokumenterer, at  

 udeblivelse, jf. stk. 3, eller afmelding, jf. stk. 2 skyldes forhold, der i  

 deltagerens ansættelsesforhold er lovligt forfald, fritages arbejdsgiveren  

 for gebyr.
 Stk. 5.  Hvis en arbejdsgiver erstatter en udeblevet  

 eller frameldt kursusdeltager med en anden kursusberettiget efter § 7,  

 betales ikke gebyr.
Stk. 6.  Hvis et planlagt kursus aflyses på Skovskolens  

 foranledning, betales ikke gebyr.
Skyldes aflysning manglende fremmøde på  

 første kursusdag eller for mange frameldinger, fritages de arbejdsgivere, der  

 er omfattet af stk. 2 og 3, dog ikke for gebyr.
Ikrafttrædelse § 14.  Bekendtgørelsen træder i kraft den 15. juli  

 1994.
