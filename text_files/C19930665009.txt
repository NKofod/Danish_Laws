GENERELLE BEMÆRKNINGER Finansministeriet, Statsansattes Kartel (Tjenestemandssektionen),  

 Statstjenestemændenes Centralorganisation II og Lærernes Centralorganisation  

 har den 10. august 1993 indgået medfølgende aftale om arbejdsbestemte tillæg  

 for tjenestemænd og ansatte på tjenestemandslignende vilkår inden for de  

 nævnte centralorganisationers områder.
 I medfør af aftalens § 13 er der nu åbnet mulighed for at forhøje,  

 nedsætte eller omlægge arbejdsbestemte tillæg, som hidtil er blevet ydet i  

 medfør af aftaler af 16. januar 1989, 9. august 1989 og 31. maj 1991.
 Herudover er der ikke sket ændringer i forhold til de nævnte aftaler om  

 arbejdsbestemte tillæg.
 Der gøres opmærksom på, at personalegrupper, som ikke hidtil har været  

 berettiget til arbejdsbestemte tillæg, heller ikke vil kunne oppebære tillæg  

 i medfør af medfølgende aftale, idet der mellem aftaleparterne er enighed om,  

 at aftalen ikke skal omfatte personalegrupper, som ikke var omfattet af de  

 hidtidige aftaler om arbejdsbestemte tillæg.
 Ønskes yderligere personalegrupper omfattet, kan dette ske ved lokal  

 aftale, hvor omkostningerne finansieres fra lokallønspuljen, jf.  

 Finansministeriets cirkulære om aftale om lokalløn og chefløn (APD.nr.  

 24/93), som giver mulighed for at yde arbejdsbestemte tillæg.
 Finansministeriet har i øvrigt udsendt et cirkulære om aftale om lokalløn  

 og chefløn (APD.nr. 24/93), som giver mulighed for at yde arbejdsbestemte  

 tillæg.
 Endvidere har Finansministeriet udsendt en vejledning om lokalløn, som  

 bl.a. omtaler arbejdsbestemte tillæg.
 Eventuelle tvivlsspørgsmål forelægges for Finansministeriet.
 Dette cirkulære afløser cirkulære af 30. januar 1989 (LP.nr. 10/89) og  

 cirkulære af 19. juni 1991 (APD.nr. 40/91) om arbejdsbestemte tillæg.
Finansministeriet Administrations- og Personaledepartementet Den 25. august 1993 P.M.V.
 E.B.
Hans Peter Philipsen Aftale om arbejdsbestemte tillæg mellem Finansministeriet og Statsansattes Kartel (Tjenestemandssektionen),  

 Lærernes Centralorganisation samt Statstjenestemændenes Centralorganisation  

 II.
 I medfør af tjenestemandslovens § 45, stk. 1, samt § 2, stk. 1, nr. (2), i  

 hovedaftalen af 27. oktober 1969 aftales følgende vedrørende tjenestemænd og  

 ansatte på tjenestemandslignende vilkår:
A.
Spørgsmål vedrørende flere ministerier og styrelser mv.
 § 1.  Til tjenestemandsansatte lastbilchauffører, af  

 hvem der kræves køre-kort til anhænger, ydes for de timer, hvori de  

 pågældende beskæftiges ved kørsel med lastbiler over 3,5 tons, et tillæg på  

 4,60 kr. pr. time (okt. 1984-niveau). Tillægget reguleres som  

 tjenestemændenes særlige tillæg.
 § 2.  Til tjenestemænd, som i henhold til  

 Arbejdsministeriets bekendtgø-relse nr. 136 af 28. marts 1978 om  

 gaffeltruckførercertifikat har certifikat, ydes for de timer, hvori de  

 pågældende kører gaffeltruck, et tillæg på 1,62 kr. pr. time (okt.  

 1984-niveau). Tillægget reguleres som tjenestemændenes særlige tillæg.
 § 3.  Til tjenestemænd, som i henhold til  

 Arbejdsministeriets bekendtgø-relse nr. 509 af 15. oktober 1976 med senere  

 ændringer har kranførercertifikat, ydes for de timer, hvori de pågældende  

 betjener kraner, et tillæg på 1,62 kr. pr. time (okt. 1984-niveau). Tillægget  

 reguleres som tjenestemændenes særlige tillæg.
B.
Spørgsmål vedrørende enkelte ministerier og styrelser mv.
DSB § 4.  Til førere af universalkøretøjer til anvendelse  

 på skinner og vejnet ydes et tillæg på 1,62 kr. pr. time (okt. 1984-niveau),  

 hvori køretøjet betjenes.
Tillægget reguleres som tjenestemændenes særlige  

 tillæg.
§ 5.  Til førere af troljer fra banetjenesten, hvorpå  

 der er monteret kran, ydes et tillæg på 1,62 kr. pr time (okt. 1984-niveau),  

 hvori køretøjet betjenes.
Tillægget reguleres som tjenestemændenes særlige  

 tillæg.
Lufthavne § 6.  Til tjenestemænd i lufthavne, som fører sweeper,  

 sneslynge og friktionsmålevogn, ydes et tillæg på 1,62 kr. pr. time (okt.  

 1984-niveau), hvori køretøjet betjenes.
Tillægget reguleres som  

 tjenestemændenes særlige tillæg.
 § 7.  Til tjenestemænd i Københavns Lufthavn, der fast  

 kører specialbusser, ydes et tillæg på 432,39 kr. pr. måned (okt.  

 1984-niveau). Tillægget reguleres som tjenestemændenes særlige tillæg.
Forsvarsministeriet § 8.  I forbindelse med omlægningen af sejlads med  

 fartøjet »Gerda IV«, Dragør, ydes til en distriktsassistent og en  

 distriktsfyrpasser et kuttertillæg på 6.700 kr. årligt (okt. 1984-niveau).  

 Tillægget ydes endvidere til afløsere i den periode, de gør tjeneste på  

 fartøjet.
Tillægget reguleres som tjenestemændenes særlige tillæg.
 § 9.  Til en overmatros ved Farvandsvæsenets værksted  

 i Korsør ydes et kedelpassertillæg på 1.000 kr. årligt grundbeløb (okt.  

 1984-niveau). Tillægget er personligt og reguleres som tjenestemændenes  

 særlige tillæg.
 § 10.  For meteorologiske observationer udført af  

 ansatte ved Farvandsvæsenets fyrstationer ydes følgende tillæg:
 Tillæggene reguleres som tjenestemændenes særlige tillæg.
 § 11.  Der ydes tillæg for dykkerarbejde i henhold til  

 aftale af 12. september 1989 mellem Forsvarsministeriet og Statsansattes  

 Kartel (Tjeneste-mandssektionen).
§ 12.  Til 4 magasinhåndværkere under Direktoratet for  

 Farvandsvæsenet, der udkommanderes til søs for reparation og vedligeholdelse  

 af fyr opført i havet, ydes et tillæg på 200 kr. pr. dag, hvor sådant arbejde  

 udføres.
Tillægget reguleres ikke.
Ændring af tillæggene ved lokal aftale § 13.  Tillæggene i denne aftale kan ved lokal aftale  

 forhøjes, nedsættes eller omlægges i henhold til lokallønsordningen.  

 Endvidere kan det lokalt aftales, at provenuet ved hidtil ydede tillæg helt  

 eller delvis kan benyttes til sådanne omlægninger.
Ikrafttræden § 14.  Aftalen har virkning fra den 1. april 1993.  

 Samtidig ophæves aftaler af 16. januar 1989 (cirk. af 18.01.1989, LP.nr.  

 10/89), 9. august 1989 og 31. maj 1991 (cirk. af 19. juni 1991, APD.nr.  

 40/91) om arbejdsbestemte tillæg.
København, den 10. august 1993 Statsansattes Kartel Finansministeriet Tjenestemandssektionen P.M.V.
 Johan Overgaard  E.B.
Hans Peter Philipsen Statstjenestemændenes Centralorganisation II Bjørn Wikkelsøe Jensen Lærernes Centralorganisation E.B.
