 Den 20. oktober 1984 undertegnedes i Abu Dhabi en overenskomst mellem  

 Danmark og De forenede arabiske Emirater om økonomisk, industrielt,  

 videnskabeligt og teknisk samarbejde.
 Overenskomsten har følgende ordlyd:
OVERENSKOMST mellem Kongeriget Danmark og De forenede arabiske Emirater om økonomisk,  

 industrielt, videnskabeligt og teknisk samarbejde Kongeriget Danmarks regering og De forenede arabiske Emiraters regering, - som ønsker yderligere at styrke de venskabelige forbindelser mellem de  

 to lande, - som bekræfter deres interesse i at støtte og lette den fortsatte  

 udvikling af det økonomiske, industrielle, videnskabelige og tekniske  

 samarbejde mellem de to lande til gensidig fordel, - som erkender samarbejdets store betydning og ønsker at skabe de bedst  

 mulige betingelser for dets udvikling, er blevet enige om følgende:
Artikel I De kontraherende parter vil fremme og udvikle det økonomiske,  

 industrielle, videnskabelige og tekniske samarbejde mellem de to lande.
Artikel II De kontraherende parter anerkender, at muligheder for samarbejde bør  

 undersøges og udnyttes bl.a. inden for følgende områder:
Artikel III De vilkår, som finder anvendelse på bestemte projekter inden for det  

 økonomiske, industrielle, videnskabelige og tekniske samarbejde, skal aftales  

 mellem de respektive regeringsorganer, organisationer, virksomheder og  

 firmaer i de to lande i overensstemmelse med de i de to lande gældende love  

 og bestemmelser.
Artikel IV De kontraherende parter nedsætter en blandet kommission for økonomisk,  

 industrielt, videnskabeligt og teknisk samarbejde, sammensat af  

 repræsentanter for de to lande.
 Den blandede kommission skal:
- overvåge gennemførelsen af denne overenskomst, - udforske de områder, på hvilke de anser det for nyttigt at udvide  

 samarbejdet, - behandle forslag fra hver af parternes side med det formål at støtte og  

 udvikle det økonomiske, industrielle, videnskabelige og tekniske samarbejde  

 mellem de to lande, - anbefale dispositioner, der kan træffes med henblik på en vellykket  

 gennemførelse af overenskomsten.
 Efter anmodning fra den ene eller den anden part holder kommissionen møder  

 skiftevis i De forenede arabiske Emirater og Danmark.
Artikel V Denne overenskomst træder i kraft på undertegnelsesdatoen.
Den forbliver i  

 kraft, indtil den opsiges af en af de kontraherende parter med seks måneders  

 varsel.
En sådan opsigelse får ingen virkning på opfyldelsen af kontrakter og  

 aftaler, som er indgået i medfør af bestemmelserne i denne overenskomst.
Udfærdiget i Abu Dhabi den 20. oktober 1984 i to originaleksemplarer,  

 hvert på engelsk og arabisk.
I tilfælde af uoverensstemmelse skal den  

 engelske tekst være afgørende.
