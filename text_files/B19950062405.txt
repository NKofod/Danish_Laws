 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som former inden for  

 et af følgende specialer:
 Stk. 2.  Eleven vælger speciale ved indgåelsen af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 § 2.  Det Faglige Udvalg for uddannelsen, jf. § 37 i  

 erhvervsuddannelsesloven, er Det Faglige Udvalg for Smede- og  

 Stålkonstruktioner.
 § 3.  For uddannelsen gælder bekendtgørelse om  

 erhvervsuddannelse (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  For specialet håndformer varer uddannelsen 3 år  

 og 6 måneder og afsluttes med 6. praktikperiode.
 Stk. 2.  For specialet industriformer varer uddannelsen  

 2 år og afsluttes med 4. praktikperiode.
 Stk. 3 .  Uddannelsen indledes i praktikvirksomheden  

 eller med 2. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, den  

 pågældende forud for indgåelse af uddannelsesaftalen har brugt til relevant  

 uddannelse eller har været beskæftiget med arbejde, som i det væsentlige er  

 sammenfaldende med det, som er fastsat for praktikuddannelsen i uddannelsen  

 med det pågældende speciale, jf. bilag 1. Det faglige udvalg træffer  

 afgørelse efter indhentning af udtalelse fra skolen, jf. stk. 3.  

 Uddannelsestiden skal mindst udgøre længden af det afsluttende skoleophold i  

 specialet.
Kursus i henhold til erhvervsuddannelseslovens § 16 kan være  

 omfattet af uddannelsesaftalen, jf. lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen, eventuelt efter § 6, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 7.
 Stk. 4.  Afgørelser efter stk. 1-3, efter § 6, stk. 2,  

 og § 7, stk. 2, skal så vidt muligt træffes inden indgåelsen af  

 uddannelsesaftalen.
§ 6.  For specialet håndformer varer  

 skoleundervisningen 42 uger.
For specialet industriformer varer  

 skoleundervisningen 34 uger.
Skoleundervisningen veksler med  

 praktikuddannelse som vist i figuren og som anført nedenfor, jf. dog stk. 2:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i stk. 1. Det faglige  

 udvalg skal godkende fastsættelsen af praktikperioder.
 Stk. 3.  Uddannelsen afsluttes med eksamen  

 (svendeprøve), der gennemføres i virksomheden.
Fritagelse for dele af uddannelsen § 7.  Elever, der har gennemført 2. skoleperiode i  

 følgende uddannelser, er fritaget for 2. skoleperiode i formeruddannelsen:
 Stk. 2.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 3.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål m.v.
§ 8.  Den uddannede skal kunne udføre alle  

 arbejdsprocesser, der forekommer inden for det område, som uddannelsen med  

 det valgte speciale retter sig imod, under iagttagelse af gældende miljø-,  

 arbejdsmiljø- og sikkerhedsbestemmelser.
Den uddannede kan planlægge,  

 tilrettelægge og udføre arbejdet ud fra et teknisk og hensigtsmæssigt samt  

 økonomisk forløb under hensyntagen til gældende standarder, love og  

 bestemmelser.
Den uddannede skal herunder kunne udføre arbejdet efter  

 skitser, tegninger og forskellige standarder samt under anvendelse af  

 fremmedsproget instruktionsmateriale.
 Stk. 2.  Den uddannede med specialet håndformer  

 skal selvstændigt kunne udføre alle former for manuelle og maskinelle  

 støbeprocesser.
 Stk 3.  Den uddannede med specialet  

industriformer skal selvstændigt kunne udføre alle former for større  

 og mindre maskinelle støberiarbejder.
Skoleundervisningen § 9.  Skoleundervisningen skal på en helhedsorienteret  

 måde omfatte både praktisk og teoretisk undervisning med henblik på at give  

 eleven fornødne generelle og specielle kvalifikationer, herunder  

 forudsætninger for at varetage de funktioner, uddannelsen tager sigte på.
 Stk. 2.  Undervisningen skal give indsigt i og  

 forståelse af miljømæssige forhold, herunder håndtering af miljømæssige  

 problemstillinger i forbindelse med materialeanvendelse.
 Stk. 3.  Undervisningen skal samtidig give  

 forudsætninger for udbygning af kvalifikationerne ved efter- og  

 videreuddannelse og bidrage til elevens personlige udvikling og forståelse af  

 samfundet og dets udvikling.
 § 10.  Skoleundervisningen omfatter grundfag,  

 områdefag, specialefag og valgfag med følgende fordeling på skoleperioder og  

 vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis uddannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 og den fastsatte  

 fordeling af undervisningen på skoleperioder fraviges i fornødent omfang  

 under respekt af de angivne mål for undervisningen.
Undervisningen skal  

 omfatte valgfag.
 Stk. 4.  Skolen fastsætter inden for rammerne i §§ 11-13  

 i overensstemmelse med hovedbekendtgørelsen det nærmere indhold af  

 undervisningen.
 Stk. 5.  Skoleundervisningen i 3.-6. skoleperiode kan  

 foregå på en uddannelsesinstitution i Sverige som led i en tilsvarende svensk  

 uddannelse.
 2. skoleperiode.
§ 11.  Undervisningen i 2. skoleperiode har til  

 formål, at eleven Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Eleven skal opnå begyndende færdigheder i flammeskæring af lige og skrå  

 snit i plade.
Eleven overholder gældende sikkerhedsregler for flammeskæring.
 Eleven skal opnå begyndende færdigheder i klipning med håndsakse,  

 maskinsakse, profilsakse og kurvesakse.
 Eleven skal vælge slibemetode og udstyr ud fra en given opgave og tildanne  

 emner, så tolerancekravet i DS 326 serie B overholdes.
Eleven skal anvende og vedligeholde svejsetransformeren i henhold til  

 gældende sikkerhedsregler.
Eleven skal vælge strømstyrke ud fra oplysninger  

 på elektrodepakningen eller elektrodekatalog.
Svejsningerne, der udføres i  

 stillingerne PA-BW, PA-FW og PB-FW (EN 287-1), skal være ensartede og uden  

 væsentlige fejl.
Eleven skal anvende og vedligeholde MAG-svejseudstyret i henhold til  

 gældende sikkerhedsregler.
Eleven skal indstille udstyret med anvendelige  

 svejseparametre til en given opgave.
Svejsningerne, der udføres i  

 stillingerne PA-BW, PA-FW, PB-FW og PG-BW (EN 287-1), skal være ensartede og  

 uden væsentlige fejl.
Frasvejsning Eleven skal sikkerhedsmæssigt forsvarligt kunne anvende gassvejseudstyr.  

 Eleven skal opnå begyndende færdigheder i at vælge brænder og  

 tilsatsmateriale.
Eleven skal i svejsestillingerne PA-BW i plade og PA-BW i  

 rør (EN 287-1) kunne svejse med jævn overvulst.
Eleven skal kunne vælge limtype og limeudstyr korrekt i henhold til  

 gældende sikkerhedsregler.
De færdige limninger udføres med fuld binding.
Eleven skal betjene loddeudstyret korrekt i henhold til  

 sikkerhedsreglerne.
Eleven skal blødlodde i zinkplade med fuld binding.  

 Eleven skal blødlodde kobberrør.
Lodningerne skal være tætte ved 5 ato.  

 trykprøvning.
Eleven skal hårdlodde i messing, aluminium og stål med fuld  

 binding.
Eleven skal anvende udstyr, værktøj og metoder til bukning af plade-, rør-  

 og profilmaterialer.
Det bearbejdede emne skal overholde tolerancekravet i DS  

 326 serie B.
Eleven skal vælge opvarmnings- og bukkemetode samt anvende udstyr og  

 værktøjer til bukning af rør og profiler.
Det bearbejdede emne skal overholde  

 tolerancekravet i DS 326 serie B.
Eleven skal anvende udstyr, værktøj og metoder til retning af plade-, rør-  

 og profilmaterialer.
Det bearbejdede emne skal overholde tolerancekravet i DS  

 326 serie B.
Eleven skal anvende udstyr, værktøj og metoder til varmretning af plade-,  

 rør- og profilmaterialer.
Det bearbejdede emne skal overholde tolerancekravet  

 i DS 326 serie B.
Eleven skal anvende mekanisk styrede valser og udføre valsearbejde i  

 plader og profiler.
Det bearbejdede emne skal overholde tolerancekravet i DS  

 326 serie C.
Eleven skal anvende gevindskæremaskiner og værktøjer i forbindelse med  

 skæring af gevind i rør.
Gevindene skal overholde tolerancekravet i DS/ISO  

 228/1.
 Eleven skal anvende boremaskiner til udførelse af opgaver i plade, rør og  

 profiler, så tolerancekravet i DS/ISO 2768-1 Mellem overholdes.
Bukning Eleven skal opnå begyndende færdigheder i anvendelse af maskiner til  

 fremstilling af enkle opgaver.
Montage Eleven skal opnå begyndende færdigheder i at kombinere praktiske og  

 teoretiske discipliner samt vælge metode og materiale.
Eleven skal overholde  

 sikkerheds- og arbejdsmiljøreglerne om montagearbejde.
 Eleven skal i forbindelse med konstruktionsarbejde kunne foretage og  

 anvende opmålinger i fremstillingsprocessen, så tolerancekravet i DS 326  

 serie B overholdes.
 Eleven skal opmærke emner ud fra tegninger, diagrammer og styklister, så  

 de færdige emner overholder tolerancekravet i DS 326 serie B.
 Eleven skal opnå begyndende færdigheder i udførelse og aflæsning af  

 tegninger i retvinklet projektion.
 Eleven skal opnå begyndende færdigheder i udførelse og aflæsning af  

 isometriske tegninger.
 Eleven skal opnå begyndende færdigheder i udførelse af udfoldningsopgaver.
3. og 4. skoleperiode § 12.  Undervisningen i 3. og 4. skoleperiode har til  

 formål, at eleven Stk. 2.  Undervisningen i områdefag (deljob) i 3.  

 og 4. skoleperiode har følgende mål og øvrige rammer for indholdet:
Eleven skal kunne fremstille og montere forme og kærner i forbindelse med  

 støbning af kraftige støbekonstruktioner.
Eleven skal kunne justere og  

 kontrollere godstykkelsen under hensyntagen til kravet til det færdige emne.
 Eleven skal kunne opstille og betjene automatiske formeanlæg og maskiner  

 til fremstilling af kærner.
Eleven skal opnå kendskab til fremstilling af træ-, metal- og  

 plastmodeller, herunder kendskab til kærneproblematikken og regler for  

 støbegodskonstruktioner.
Eleven skal opnå kendskab til anvendelsen af CAD/CAM  

 til modelfremstilling.
Eleven skal kunne fremstille en detaljeret tegning af  

 en middelsvær modelkonstruktion.
Eleven skal opnå kendskab til kokille- og pressestøbning, herunder  

 udstyrets opbygning og funktion.
Eleven skal kunne kokille- og pressestøbe  

 samt indstille udstyret.
Eleven skal opnå kendskab til den specifikke værkstedsteknik og beregning  

 ved tegningskonstruktioner, herunder kendskab til kvalitetsstyring og kontrol  

 i henhold til ISO 9000 serien.
Eleven skal kunne fremstille tegninger af  

 værktøjer og modeller.
Eleven skal opnå kendskab til kvalitetskravene ved efterbehandling af  

 støbte emner.
Eleven skal kunne efterbehandle maskinelt og manuelt samt  

 udføre slutkontrol af støbte emner.
 Eleven skal opnå kendskab til de almindeligste støbelegeringers  

 sammensætning, egenskaber og anvendelse samt smelte- og  

 normaliseringstemperatur.
5. og 6. skoleperiode § 13.  Undervisningen i 5. og 6. skoleperiode for  

 specialet håndformer har til formål, at eleven Stk. 2.  Undervisningen i specialefag (deljob) i  

 5. og 6. skoleperiode har følgende mål og øvrige rammer for indholdet:
Eleven skal opnå viden om støbeværktøjets materialer, udformning,  

 fremstilling, hærdning og anvendelse.
Eleven skal selvstændigt kunne anvende  

 støbeværktøjer ved montage- og demontageopgaver.
Eleven skal opnå viden om kokille- og pressestøbning, herunder udstyrets  

 opbygning og funktion.
Eleven skal selvstændigt kunne arbejde med opformning  

 i flerpartede forme, tilberede forme- og kærnemateriale samt klargøre og  

 sværte forme og kærner.
Eleven skal selvstændigt kunne kokille- og  

 pressestøbe samt indstille udstyret, herunder skifte og forvarme værktøjer.
 Eleven skal opnå viden om den specifikke værkstedsteknik og beregning ved  

 tegningskonstruktioner, herunder anvendelse af kvalitetsstyring og kontrol i  

 henhold til ISO 9000. Eleven skal selvstændigt kunne fremstille tegninger af  

 værktøjer og modeller.
Eleven skal opnå viden om kvalitetskravene ved efterbehandling af støbte  

 emner.
Eleven skal selvstændigt kunne efterbehandle og udføre slutkontrol af  

 støbte emner.
 Eleven skal opnå viden om de mest almindelige støbelegeringers  

 sammensætning, egenskaber og anvendelse samt smelte- og  

 normaliseringstemperaturer og kunne analysere de almindeligste  

 pressestøbelegeringer.
Praktikuddannelsen § 14.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden og  

 således, at eleven videreudvikler de færdigheder og rutiner, der er  

 gennemført i den forudgående skoleperiode samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
I øvrigt kan eleven på virksomheden beskæftiges med arbejdsopgaver  

 og discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden og  

 forståelsen af, at miljøkrav og de sikkerhedsregler, der gælder i  

 virksomheden vedrørende personlig sikkerhed og sikkerhed over for udstyr,  

 værktøj og maskiner, efterleves.
 Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
Øvrige bestemmelser vedrørende praktikuddannelsen § 15.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 16.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de erklæringer, som er nævnt i stk. 1 og 2. Skolen  

 udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 17.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence som former med det valgte speciale.
 Stk. 2.  Uddannelsesbeviset udstedes, når skolebevis og  

 afsluttende praktikerklæring er udstedt og svendeprøven er bestået.
 Stk. 3.  I uddannelsesbeviset, der affattes i  

 overensstemmelse med hovedbekendtgørelsen, skal angives uddannelsens og  

 specialets betegnelse samt oplysning om, at 13-skalaen er benyttet og den  

 fastsatte karakter ved svendeprøven, jf. § 25, stk. 2. Både karakterens  

 talværdi og sproglige definition påføres uddannelsesbeviset.
 Stk. 4.  Uddannelsesbeviset suppleres med følgende  

 udtryk for præstationen:
 »Særdeles tilfredsstillende udført«, når eleven har opnået  

 karakteren 13.
 »Meget tilfredsstillende udført«, når eleven har opnået  

 karakteren 10 eller 11.
 »Tilfredsstillende udført«, når eleven har opnået karakteren 7,  

 8 eller 9.
 »Nogenlunde tilfredsstillende udført«, når eleven har opnået  

 karakteren 6.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 18.  Når alle skoleperioder i uddannelsen er  

 gennemført, og betingelsen i stk. 2 er opfyldt, udsteder skolen et skolebevis  

 til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Eleven skal have opnået mindst karakteren 6 ved  

 skolens bedømmelse efter § 22, stk. 3.
 Stk. 3.  Skolebeviset skal indeholde:
 Stk. 4.  Hvis skolebevis ikke kan udstedes, jf. stk. 2,  

 udsteder skolen en skolevejledning, jf. § 20, stk. 4.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendt-gørelsen.
Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
Formålet  

 med skolens bedømmelse i sidste skoleperiode i uddannelsen er endvidere at  

 bidrage til grundlaget for udstedelse af skolebevis.
Skolevejledning § 20.  Ved en skoleperiodes afslutning udsteder skolen  

 en skolevejledning til eleven og til praktikvirksomheden, jf. dog stk. 4 og  

 5.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Skolevejledning for en elev, hvis  

 skoleundervisning følger § 10, stk. 3, skal endvidere indeholde oplysning om  

 den gennemførte undervisning i grundfag samt mål og indhold (herunder deljob  

 og arbejdsdiscipliner) i den gennemførte undervisning i områdefag og  

 specialefag.
Blanket til skolevejledning udarbejdes af skolen efter samråd  

 med det lokale uddannelsesudvalg.
Stk. 4.  Efter sidste skoleperiode udsteder skolen kun  

 en skolevejledning, hvis skolebevis ikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 5.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 21.  Ved karaktergivning anvendes 13-skalaen, jf.  

 eksamensbekendtgørelsen.
Afsluttende bedømmelse § 22.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 4.  For valgfag foretages bedømmelse efter reglerne  

 om disse fag.
Svendeprøve § 23.  I den sidste praktikperiode, når skolebevis er  

 udstedt, afholder det faglige udvalg svendeprøve i virksomheden.
Det skal  

 tilstræbes, at svendeprøven afholdes i uddannelsestidens sidste dage.  

 Opgaverne ved svendeprøven stilles af det faglige udvalg.
Opgaveløsningerne  

 bedømmes af 2 skuemestre, udpeget af det faglige udvalg, jf. stk. 3.
 Stk. 2.  Ved indkaldelsen af elever til den sidste  

 skoleperiode sender skolen en liste over de pågældende elever med angivelse  

 af elevernes praktikvirksomheder til det faglige udvalg.
 Stk. 3.  Det faglige udvalg udpeger herefter de  

 skuemestre, der er nævnt i stk. 1, og giver virksomheden meddelelse om  

 udpegelsen.
Stk. 4.  Praktikvirksomheden afgiver indstilling af  

 eleven til svendeprøve til det faglige udvalg på en blanket, som udformes af  

 det faglige udvalg.
Skolen sender blanketten til virksomheden sammen med kopi  

 af skolebevis.
Stk. 5.  Skuemestrene skal have den fornødne fagkundskab  

 og repræsentere henholdsvis arbejdsgiversiden og arbejdstagersiden i det  

 faglige udvalg.
Skuemestrene skal opfylde de habilitetskrav, som gælder for  

 censorer efter eksamensbekendtgørelsen.
§ 24.  Svendeprøven for specialet  

industriformer varer 16 timer og omfatter opstilling og indkøring til  

 fremstilling af en eller flere emnetyper, hvoraf mindst et emne skal  

 indeholde kærne.
Flest muligt af de arbejdsdicipliner, der er indeholdt i  

 uddannelsen skal indgå i svendeprøven.
 Stk. 2.  Svendeprøven for specialet håndformer  

 varer 24 timer og omfatter fremstilling af et eller flere stykker støbegods i  

 det til rådighed værende formmateriale under følgende betingelser:
Stk. 3.  Tegninger, instruktioner og andet skriftligt  

 materiale skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
 § 25.  Ved bedømmelsen af opgaveløsningerne giver de  

 to skuemestre hver en karakter for henholdsvis:
Stk. 2.  Karakteren for svendeprøven fremkommer som et  

 gennemsnit af de karakterer, som gives efter stk. 3. Karakteren beregnes med  

 1 decimal.
For at bestå svendeprøven kræves, at gennemsnittet af de afgivne  

 karakterer er mindst 6,0. Forinden meddelelse af karakteren foretages  

 afrunding af det endelige resultat til et tal i karakterskalaen, dog således  

 at 6 og 13 ikke kan fremkomme ved forhøjelse og 00 ikke ved nedrunding.
Stk. 3.  Beregningen af karakteren ved svendeprøven  

 foretages af det faglige udvalg.
Skuemestrene indsender oplysning om de  

 karakterer, som er givet efter stk. 1, til det faglige udvalg.
Det faglige  

 udvalg kan udarbejde et skema til dette formål.
§ 26.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse.
Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs bestemmelse.
Ikrafttrædelses- og overgangsbestemmelser § 27.  Bekendtgørelsen træder i kraft den 29. juli  

 1995.
Stk. 2.  Samtidig ophæves bekendtgørelse af 25. maj 1991  

 om formeruddannelsen.(* 1) Stk. 3.  Elever, der inden den 15. august 1995 begynder  

 på 2. skoleperiode i tidsmæssig forlængelse af 1. skoleperiode, kan efter  

 eget valg få medregnet 1. skoleperiode i den samlede uddannelsestid.
 Stk. 4.  Skolen fastsætter i øvrigt efter samråd med det  

 lokale uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 19. juli  

 1995 P.
M.
V.
Sten Grambye / Arne Andreasen Bilag 1 Afkortning af uddannelsestid, jf. § 5, stk. 1, og fritagelse for dele af  

 skoleundervisningen m.v., jf. § 7, stk. 2 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
