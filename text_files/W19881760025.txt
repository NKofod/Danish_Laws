 Da en chinchillafarm efter oplysning fra matrikeldirektoratet er en  

 landbrugsejendom og da opførelsen ikke kræver zonetilladelse, bør der gives  

 dispensation fra adgangsbestemmelserne til at benytte en markoverkørsel som  

 adgang.
 I et brev af 15. juni 1988 har De klaget over, at A amtsråd har afslået en  

 ansøgning om dispensation fra adgangsbestemmelserne for hovedlandevejen X-Y  

 til at benytte en markoverkørsel i st. ca. 2.799 som adgang til etablering af  

 en chinchillafarm.
A amtsråd har i en indstilling til Vejdirektoratet som vejbestyrelse for  

 hovedlandevejen indstillet, at afslaget fastholdes.
Vejdirektoratet har over  

 for ministeriet tiltrådt amtsrådets indstilling.
Det fremgår af sagen bl.a., at årsdøgn- og julidøgntrafikken er på henholdsvis 3.500 og 3.800 enheder  

 det pågældende sted, at der er fri oversigt inden for vejareal på 3 x 270 m regnet fra  

 stoppositionen til højre for overkørslen.
Til venstre ligger en del af  

 oversigten på 3 x 270 m uden for vejarealet på grund af en kurve på  

 hovedlandevejen.
at der i 1971 blev givet dispensation til, at markoverkørslen tillige blev  

 benyttet til en bygning på 135(m2) til opbevaring af avl og maskiner, og at der på den modsatte side eksisterer en række overkørsler til  

 parcelhusgrunde, men at der er ca. 300 m til nærmeste hus i samme vejside.
 Det er Vejdirektoratets opfattelse, at en dispensation vil stride mod  

 intentionerne bag adgangsbegrænsningerne, og at afslaget bør fastholdes af  

 principielle grunde.
 Ministeriet har supplerende fra amtskommunen fået oplyst, at  

 zonelovstilladelse ikke er fornøden, og at der ikke er konkrete vejmæssige  

 problemer det pågældende sted på hovedlandevejen.
 Matrikeldirektoratet har telefonisk oplyst, at en chinchillafarm som den  

 ansøgte må betragtes som en landbrugsejendom.
 Efter de således fremkomne oplysninger kan ministeriet efter  

 omstædnighederne tilslutte sig, at den ansøgte dispensation fra de tinglyste  

 adgangsbegrænsninger til anvendelse af den omhandlede landbrugsoverkørsel til  

 etablering af en chinchillafarm bliver givet efter eventuelle nærmere af  

 vejbestyrelsen fastsatte vilkår.
 Offentliggjort i VEJLOVE udgivet af DAFOLO.
