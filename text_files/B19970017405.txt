 I medfør af § 2, stk. 3-5, § 3, stk. 2, og § 7, stk.1, i lov nr. 1209 af  

 27. december 1996 om Elsparefonden fastsættes:
Elsparefondens formål og bestyrelse § 1.  Elsparefonden har til formål at yde statstilskud  

 til at fremme besparelser i elforbruget i boliger og i offentlige  

 institutioner i overensstemmelse med bestemmelserne i lov nr. 1209 af 27.  

 december 1996 om Elsparefonden og regler, udstedt i medfør af denne lov.
§ 2.  Elsparefondens bestyrelse består af en formand  

 og 8 andre medlemmer, som udpeges af miljø- og energiministeren.
Formanden og  

 2 af medlemmerne skal være uafhængige af de øvrige i bestyrelsen  

 repræsenterede interesser.
De 6 øvrige medlemmer skal repræsentere  

 forsyningsvirksomheder, andre erhvervsvirksomheder, forbrugerne, kommuner og  

 amtskommuner samt energi- og miljøorganisationer.
Stk. 2.  Bestyrelsens medlemmer udpeges for 3 år.
Hvis  

 et nyt medlem udpeges i løbet af en beskikkelsesperiode, gælder udpegningen  

 for resten af perioden.
 Stk. 3.  Formanden udpeger blandt bestyrelsens medlemmer  

 en næstformand, som under formandens forfald fungerer i dennes sted.
 Stk. 4.  Miljø- og energiministeren kan udpege en eller  

 flere tilforordnede til bestyrelsen.
 § 3.  Bestyrelsens formand og næstformand forbereder  

 sagernes tilrettelæggelse for bestyrelsen i samarbejde med sekretariatet.
Stk. 2.  Bestyrelsens møder afholdes på formandens  

 foranledning, så ofte formanden finder det nødvendigt.
Der afholdes endvidere  

 møde, når 4 bestyrelsesmedlemmer fremsætter ønske herom til behandling af  

 nærmere angivne sager.
Stk. 3.  Formanden bestemmer varslet for indkaldelse til  

 bestyrelsesmøde.
Med mødeindkaldelsen følger en dagsorden, der så vidt muligt  

 skal angive de sager, der skal behandles, samt indstilling og de nødvendige  

 oplysninger til bestyrelsens behandling af sagerne.
Sager, der kræver hurtig  

 afgørelse, kan dog forelægges bestyrelsen skriftligt på selve mødet.
§ 4.  Formanden tilrettelægger og leder bestyrelsens  

 møder.
Bestyrelsen er beslutningsdygtig, når mindst halvdelen af medlemmerne  

 er til stede, herunder formanden eller næstformanden.
Sekretariatet er  

 repræsenteret ved bestyrelsesmøderne.
Stk. 2.  Bestyrelsens beslutninger træffes ved  

 stemmeflerhed.
I tilfælde, hvor stemmerne står lige, er formandens stemme  

 afgørende.
 § 5.  På bestyrelsens møder behandles sager, som  

 findes at være af principiel betydning for fondens praksis, eller som er af  

 væsentligt økonomisk omfang, samt andre beslutninger, der ifølge  

 bestemmelserne i denne bekendtgørelse er henlagt til bestyrelsen.
Stk. 2.  Formanden kan uden forelæggelse for bestyrelsen  

 træffe afgørelse i sager, som omhandlet i stk. 1, i overensstemmelse med  

 retningslinier fra bestyrelsen.
Formanden kan endvidere træffe tilsvarende  

 afgørelse, hvis en sag er så påtrængende, at den ikke kan afvente afholdelse  

 af et bestyrelsesmøde.
 Stk. 3.  Sekretariatet for fonden kan uden forelæggelse  

 for bestyrelsen træffe afgørelse i konkrete sager i overensstemmelse med  

 bestyrelsens faste praksis eller retningslinier fra bestyrelsen.
 Stk. 4.  Ved afgørelser, truffet ifølge bestemmelserne i  

 stk. 2 og 3, gives der beretning om afgørelsen på det nærmest følgende  

 bestyrelsesmøde.
 Stk. 5.  De enkelte bestyrelsesmedlemmer og de  

 tilforordnede kan begære en sag behandlet på et bestyrelsesmøde.
 Stk. 6.  Formanden afgør spørgsmålet, hvorvidt et medlem  

 er inhabil ifølge bestemmelserne i lov om forvaltning.
 § 6.  Elsparefondens afgørelser skal meddeles  

 skriftligt og indeholde oplysning om de forhold og hensyn, der har været  

 bestemmende for afgørelsen.
Stk. 2.  Sekretariatet udarbejder referater af  

 bestyrelsesmøderne.
Referaterne skal indeholde oplysning om de forhold og  

 hensyn, der har været bestemmende for afgørelsen.
Referaterne underskrives af  

 formanden på bestyrelsens vegne.
Stk. 3.  Elsparefondens afgørelser kan ikke indbringes  

 for miljø- og energiministeren.
Afgørelser vedrørende udbud kan påklages  

 efter de herom gældende regler.
§ 7.  Elsparefondens Sekretariat varetager fondens  

 daglige virksomhed.
Sekretariatet ledes af en sekretariatschef, som ansættes  

 af bestyrelsen.
Det øvrige personale ansættes af sekretariatschefen.
 Stk. 2.  Bestyrelsen fastsætter nærmere regler for  

 sekretariatets virksomhed.
 Stk. 3.  Efter aftale mellem Elsparefondens formand og  

 Energistyrelsen kan nærmere angivne kategorier af arbejdsopgaver varetages af  

 Energistyrelsen.
 Stk. 4.  Elsparefondens formand og Energistyrelsen  

 aftaler retningslinier for det praktiske samarbejde mellem institutionerne.
Elsparefondens aktiviteter § 8.  Elsparefonden udarbejder hvert år en  

 handlingsplan for fondens tilskudsgivning.
Handlingsplanen udarbejdes i  

 overensstemmelse med fondens formål og de af miljø- og energiministeren  

 fastsatte forudsætninger for tilskudsgivningen, jf. stk. 4-5.
Stk. 2.  Handlingsplanen vedtages af bestyrelsen inden  

 den 1. oktober.
Elsparefonden indsender den vedtagne handlingsplan til  

 Energistyrelsen.
Stk. 3.  Handlingsplanen skal behandle tilskudsgivningen  

 i det følgende år og herunder indeholde en prioritering af fondens  

 indsatsområder og en forholdsvis fordeling af tilskudsmidlerne i hovedtræk.  

 Tilskudsmidler til omstilling af elopvarmede bygninger til kollektiv  

 varmeforsyning skal på tilsvarende måde fordeles mellem særligt prioriterede  

 områder og øvrige tilskudsberettigede områder.
Endelig skal handlingsplanen  

 indeholde en prognose for tilskudsgivningen i de følgende 2 år.
 Stk. 4.  Energistyrelsen kan bestemme, at bestemte  

 forudsætninger skal lægges til grund for udarbejdelsen af handlingsplanen.
 Stk. 5.  Energistyrelsen kan tillige, efter at  

 Elsparefonden har vedtaget en handlingsplan, meddele forudsætninger, som skal  

 lægges til grund for tilskudsgivningen i det pågældende år, hvis særlige  

 forhold taler herfor.
 § 9.  Elsparefonden behandler sager om statstilskud i  

 overensstemmelse med fondens formål samt handlingsplanen og de af  

 Energistyrelsen fastsatte forudsætninger for tilskudsgivningen.
 Stk. 2.  Bestyrelsen kan dog yde tilskud til  

 aktiviteter, som ikke indgår i en handlingsplan, hvis dette efter  

 bestyrelsens vurdering har væsentlig betydning for fondens formål, og disse  

 aktiviteter ligger inden for de fastsatte forudsætninger.
 Stk. 3.  Elsparefonden foretager udbud af opgaver, som  

 skal udbydes, efter de til enhver tid gældende regler for udbud af offentlige  

 arbejder og ydelser.
§ 10.  Elsparefondens bestyrelse vedtager senest den  

 1. oktober hvert år et foreløbigt budget for fondens drift og tilskudsgivning  

 i det følgende år.
Bestyrelsen vedtager senest den 1. februar hvert år et  

 budget for drift og tilskudsgivning i det pågældende år.
Stk. 2.  Elsparefondens bestyrelse afgiver hvert år en  

 beretning til miljø- og energiministeren om sin virksomhed i det foregående  

 kalenderår.
Beretningen indeholder en redegørelse for fondens praksis  

 vedrørende tilskud og udbud samt vurderinger af de opnåede resultater og en  

 prioritering af de fremtidige initiativer.
Endvidere afgiver Elsparefonden en  

 kvartalsvis status for tilskudsgivningen efter Energistyrelsens nærmere  

 bestemmelse.
 Stk. 3.  Elsparefondens bestyrelse kan endvidere  

 fremkomme med redegørelser til miljø- og energiministeren om emner af særlig  

 betydning for fondens virksomhed og gennemførelsen af elbesparelser.
 Stk. 4.  Elsparefonden afgiver årligt regnskab til  

 miljø- og energiministeren for sin virksomhed efter bestemmelserne for  

 statens regnskabsaflæggelse.
Forskellige bestemmelser, ikrafttræden § 11.  Denne bekendtgørelse træder i kraft den 15.  

 marts 1997.
 Stk. 2.  I forbindelse med denne bekendtgørelses  

 ikrafttræden udpeges 4 medlemmer af bestyrelsen efter miljø- og  

 energiministerens afgørelse kun for 2 år uanset det i § 2, stk. 2, anførte.
 Stk. 3.  Elsparefonden vedtager snarest muligt en  

 handlingsplan for tilskudsgivningen i 1997 på grundlag af forudsætninger, som  

 fastsættes af Energistyrelsen efter bestemmelserne i § 8, stk. 4, samt et  

 budget for fondens drift og tilskudsgivning i 1997.
