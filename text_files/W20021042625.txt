Klage  

 over tvangsmedicinering, tvangsernæring, tvangsfiksering og indgivelse af  

 beroligende medicin Nævnet fandt, at betingelserne for at tvangsmedicinere  

 og tvangsernære patienten var opfyldt, idet hun var sindssyg, og idet det  

 ville  

 være uforsvarligt ikke at tvangsbehandle hende, ligesom hun forudgående var  

 blevet motiveret tilstrækkeligt for frivillig behandling.
Nævnet fandt endvidere, at betingelserne for  

 tvangsfiksering, herunder med håndremme, og indgivelse af beroligende medicin  

 var opfyldt.
Nævnet lagde vægt på, at der var en nærliggende fare for, at  

 patienten selv eller andre ville lide skade på legeme eller helbred, ligesom  

 kravet om anvendelse af mindst indgribende foranstaltning var opfyldt.
Dog  

 fandt nævnet, at betingelserne for anlæggelse af håndremme en enkelt gang  

 ikke  

 var opfyldt, idet denne ikke var blevet tiltrådt af en overlæge.
Nævnet  

 oplyste, at det af psykiatrilovens § 15 stk. 2 fremgår, at beslutning om, at  

 der foruden bælte skal anvendes hånd- og fodremme, skal træffes af overlægen.
