Den 13. februar 2000 blev patienten indlagt akut på kirurgisk  

 afdeling på mistanke om blodforgiftning.
Den 16. februar 2000 blev han  

 på grund af aftagende nyrefunktion overflyttet til nyremedicinsk  

 afdeling på et andet sygehus.
Den 17. februar 2000 blev patienten videreflyttet til nyremedicinsk  

 afdeling på et tredje sygehus og behandlet for en særlig tilstand  

 med sprængning af de røde blodlegemer, blodmangel og  

 ophørende nyrefunktion Ved en afsluttende kontrol den 11. april 2000 var patienten velbefindende,  

 og nyrefunktionen var normal.
Der blev klaget over, at den overlæge, der foretog  

 vævsprøveudtagningen den 8. februar 2000 ikke informerede  

 patienten om de komplikationer, som vævsprøveudtagningen fra  

 blærehalsirtlen kunne medføre, og om, at han skulle oplyse  

 lægen om vævsprøveudtagningen, såfremt der tilkom  

 feber.
Der blev endvidere klaget over, at den visiterende vagtlæge den  

 12. februar 2000 vurderede, at der ikke var behov for yderligere  

 undersøgelse af patienten.
Klage over manglende information i forbindelse  

 med vævsprøveudtagning samt vagtlægekontakt Nævnet fandt, at der ikke var grundlag for kritik af den  

 information, som patienten havde modtaget i forbindelse med  

 vævsprøveudtagningen.
Nævnet lagde vægt på, at overlægen havde udtalt,  

 at der normalt blev informeret om risikoen for komplikationer i forbindelse  

 med vævsprøveudtagelser fra blærehalskirtlen.
Nævnet  

 lagde endvidere vægt på, at patienten var bekendt med, at det var  

 et antibiotikum, han havde fået udleveret til indtagelse i forbindelse  

 med vævsprøveudtagelsen og dagen efter.
Nævnet fandt det  

 herefter sandsynliggjort, at overlægen havde givet patienten  

 information vedrørende eventuelle komplikationer.
 Patientklagenævnet fandt dog grundlag for kritik af overlægens  

 journalføring af den information, som han gav patienten i forbindelse  

 med vævsprøveudtagelsen, idet det ikke af journalen den 8.  

 februar 2000 fremgik, at patienten havde fået nogen information.
 Nævnet fandt ikke grundlag for kritik af den visiterende  

 vagtlæges behandling af patienten den 12. februar 2000.
 Nævnet lagde herved vægt på, at patienten tidligere  

 samme dag var blevet undersøgt af en vagtlæge, som havde  

 vurderet, at han havde influenza, og at den visiterende vagtlæge  

 vurderede, at der ikke var sket nogen ændring af hans tilstand siden  

 da.
Nævnet lagde endvidere vægt på, at vagtlægen  

 opfordrede patienten til på ny at rette henvendelse, såfremt han  

 fik det værre.
Endelig lagde nævnet vægt på, at den  

 visiterende vagtlæge ikke blev oplyst om  

 vævsprøveudtagningen.
