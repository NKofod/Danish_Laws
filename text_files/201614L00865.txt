Betænkning afgivet af Erhvervs-, Vækst- og Eksportudvalget den 11. maj 2017 Betænkning over Forslag til lov om kapitalmarkeder [af erhvervsministeren (Brian Mikkelsen)]:
1. Ændringforslag Erhvervsministeren har stillet 41 ændringsforslag til lovforslaget.
2. Udvalgsarbejdet Lovforslaget blev fremsat den 15. marts 2017 og var til 1. behandling den 23. marts 2017. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 3 møder.
Sammenhæng med andre lovforslag Lovforslaget har været sambehandlet med lovforslag nr.
L 156 (Forslag til lov om ændring af lov om finansiel virksomhed, lov om finansielle rådgivere og boligkreditformidlere og forskellige andre love. (Gennemførelse af direktiv om markeder for finansielle instrumenter (MiFID II) og ændringer som følge af forordning om markeder for finansielle instrumenter (MiFIR) m.v.).
Høring Et udkast til lovforslaget har inden fremsættelsen været sendt i høring, og erhvervsministeren sendte den 14. december 2016 dette udkast til udvalget, jf.
ERU alm. del  bilag 71. Den 15. marts 2017 sendte erhvervsministeren de indkomne høringssvar og et notat herom til udvalget.
Teknisk gennemgang Udvalget fik den 20. april 2017 en teknisk gennemgang af lovforslaget ved erhvervsministeren.
Spørgsmål Udvalget har stillet 13 spørgsmål til erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
Enhedslisten stemmer nej til de to lovforslag, nr.
L 155 og L 156, der behandles sammen.
Der er enkelte forbedringer med kontrollen med de finansielle markeder, men der er samtidig en række lempelser, som det fremgår af svar fra ministeren.
Det gælder bl.a. 13 gældende regler, der foreslås ophævet, nye muligheder for finansielle selskaber fra tredjelande til at sælge finansielle produkter i Danmark, ophør af en gældende regel om valutaspekulation (spotforretninger)  og ophævelse af regler i forbindelse med udbud af værdipapirer op til 5 mio. kr.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til kapitel 1 Af erhvervsministeren, tiltrådt af et flertal (udvalget med undtagelse af EL):
 1) Kapiteloverskriften affattes således:
 »Anvendelsesområde og definitioner«.
[Sproglig korrektion] Til § 1 2) I stk. 4, 3. pkt., indsættes efter »udøve stemmerettigheder«: »for udstederne nævnt i 2. pkt.« [Sproglig korrektion] Til § 3 3) I nr. 6 ændres »SMV-vækstmarked:« til: »SMV-vækstmarked (vækstmarked for små og mellemstore virksomheder):«.
[Sproglig korrektion] 4) I nr. 27 og 28 ændres »en central modpart« til: »en central modpart (CCP)«.
[Sproglig korrektion] Til § 15 5) I stk. 3 ændres »rekonstruktionsbehandling af en obligationsejer og en rekonstruktør« til: », at en obligationsejer eller en rekonstruktør tages under rekonstruktionsbehandling«.
[Sproglig korrektion] Til § 19 6) Paragraffen affattes således:
»§ 19. Finanstilsynet fører et offentligt register over repræsentanter registreret for en eller flere konkrete udstedelser af obligationer i henhold til dette kapitel.« [Sproglig korrektion] Til § 21 7) Stk. 3 affattes således:
»Stk. 3. Udstedere af gældsbeviser med en pålydende værdi pr. enhed på 1.000 euro og derover kan vælge Danmark som hjemland, hvis udstederen har registreret hjemsted i Danmark, eller hvis Danmark er blandt de lande, hvor gældsbeviserne er optaget til handel på et reguleret marked.« [Sproglig korrektion] Til § 30 8) I 1. pkt. ændres »meddelelse« til: »en meddelelse om flagning af stemmerettigheder og aktiekapital«.
[Sproglig korrektion] Til § 40 9) I stk. 1 indsættes efter »hvis«: »den«, og efter »besiddelse« indsættes: »af andele«.
[Sproglig korrektion] Til § 56 10) I stk. 2 ændres »udbyder af dataindberetningstjenester, central modpart (CCP) og værdipapircentral (CSD)« til: »en udbyder af dataindberetningstjenester, en central modpart (CCP) og en værdipapircentral (CSD)«.
[Sproglig korrektion] Til § 59 11) I stk. 2, nr. 1, ændres »opfylder kravet i § 70« til: »opfylder kravet i § 70, stk. 1«.
[Korrektion af henvisning] Til § 68 12) I stk. 1 indsættes efter »indehaveren af en operatør«: »af et reguleret marked«.
[Sproglig korrektion] 13) Stk. 2 affattes således:
»Stk. 2. Et medlem af bestyrelsen eller direktionen i en operatør af et reguleret marked skal meddele Finanstilsynet oplysninger om forhold som nævnt i stk. 1 i forbindelse med indtræden i virksomhedens ledelse og om forhold som nævnt i stk. 1, nr. 2-5, hvis forholdene efterfølgende ændres.
En operatør af et reguleret marked, der er en enkeltmandsvirksomhed, skal meddele Finanstilsynet oplysninger om forhold som nævnt i stk. 1 i forbindelse med ansøgning om tilladelse, jf. § 59, og om forhold som nævnt i stk. 1, nr. 2-5, hvis forholdene efterfølgende ændres.« [Sproglig korrektion] Til § 70 14) I stk. 1 ændres »bestyrelseshvervet« til: »hvervet«.
[Sproglig korrektion] 15) Stk. 6 affattes således:
»Stk. 6. Finanstilsynet kan tillade, at et medlem af bestyrelsen varetager yderligere et bestyrelseshverv ud over det antal, der er nævnt i stk. 1, hvis dette findes forsvarligt henset til bestyrelsesmedlemmets øvrige direktørposter og bestyrelseshverv og det arbejde, der er forbundet hermed.
Det samme gælder for indehaveren af en operatør af et reguleret marked, der er en enkeltmandsvirksomhed.« [Opdeling af bestemmelsen i to punktummer] 16) Stk. 8 affattes således:
»Stk. 8. Et medlem af bestyrelsen i en operatør af et reguleret marked, der bliver omfattet af stk. 1, og som på dette tidspunkt varetager flere direktørposter eller bestyrelseshverv end tilladt efter stk. 1, kan fortsat varetage disse poster og hverv indtil udløbet af valgperioden for det bestyrelseshverv i operatøren, som medfører, at bestyrelsesmedlemmet omfattes af stk. 1. Indehaveren af en operatør af et reguleret marked, der er en enkeltmandsvirksomhed, der bliver omfattet af stk. 1, og som på dette tidspunkt varetager flere direktørposter eller bestyrelseshverv end tilladt efter stk. 1, kan fortsat varetage disse poster og hverv indtil 12 måneder efter udløbet af det regnskabsår, hvor indehaveren blev omfattet af stk. 1.« [Ændring af overgangsordningen for en indehaver af en enkeltmandsvirksomhed] Til § 74 17) I stk. 4, 2. pkt., ændres »omfattet af § 2,« til: »omfattet af § 2, stk. 1, nr. 4,«.
[Korrektion af henvisning] Til § 85 18) I nr. 5 udgår »eller som senere er tilføjet tilladelsen,«.
[Materiel korrektion] 19) I nr. 6 ændres »af denne lov eller Kommissionens forordning« til: »af denne lov, påbud i henhold til kapitel 37 eller pligter efter Kommissionens forordning«.
[Materiel korrektion] Til § 103 20) I stk. 2 ændres »de« til: »operatøren«, og »deres« ændres til: »sine«.
[Sproglig korrektion] Til § 115 21) Stk. 1 udgår, og i stedet indsættes:
 »En operatør af en markedsplads skal råde over en skriftlig aftale med ethvert fondsmæglerselskab, der på markedspladsen forfølger en prisstillelsesstrategi, jf. § 138.
Stk. 2. Operatøren skal ligeledes råde over en ordning, hvorefter et tilstrækkeligt antal fondsmæglerselskaber i henhold til de aftaler, som er nævnt i stk. 1, er forpligtet til at afgive bindende prisstillelser til konkurrencedygtige priser, således at markedspladsen tilføres likviditet på et regelmæssigt og forudsigeligt grundlag, når en sådan ordning er hensigtsmæssig i forhold til beskaffenheden og omfanget af handelen på markedspladsen.« Stk. 2-4 bliver herefter stk. 3-5.
[Opdeling af bestemmelsen i to stykker] 22) To steder i stk. 2, der bliver stk. 3, ændres »som nævnt i stk. 1« til: »som nævnt i stk. 2«.
[Konsekvensrettelse] 23) I stk. 3, der bliver stk. 4, ændres »stk. 1, nr. 1,« til: »stk. 1«.
[Korrektion af henvisning] Til § 127 24) I stk. 1, nr. 3, ændres »betingelserne i § 59, stk. 1, og § 86, stk. 1« til: »betingelserne i § 59, stk. 2, og § 86, stk. 2«.
[Korrektion af henvisning] Til § 141 25) I stk. 1, 2. pkt., ændres »oplysninger til brug for offentliggørelse af fondsmæglerselskabet« til: »oplysninger om fondsmæglerselskabet til brug for offentliggørelse«.
[Sproglig korrektion] Til § 142 26) I stk. 3 ændres »om betingelserne i stk. 1« til: »om betingelserne i stk. 2«.
[Korrektion af henvisning] 27) I stk. 5 ændres »stk. 2, nr. 1,« til: »stk. 2«.
[Korrektion af henvisning] Til § 147 28) Stk. 2 affattes således:
»Stk. 2. Et medlem af bestyrelsen eller direktionen i en udbyder af dataindberetningstjenester skal meddele Finanstilsynet oplysninger om forhold som nævnt i stk. 1 i forbindelse med indtræden i virksomhedens ledelse og om forhold som nævnt i stk. 1, nr. 2-5, hvis forholdene efterfølgende ændres.
En udbyder af dataindberetningstjenester, der er en enkeltmandsvirksomhed, skal meddele Finanstilsynet oplysninger om forhold som nævnt i stk. 1 i forbindelse med ansøgning om tilladelse, jf. § 142, og om forhold som nævnt i stk. 1, nr. 2-5, hvis forholdene efterfølgende ændres.« [Opdeling af bestemmelsen i to punktummer] Til § 154 29) I stk. 1 ændres »elektronisk datastrøm« til: »elektronisk livedatastrøm«.
[Sproglig korrektion] Til § 156 30) I stk. 1 ændres »elektronisk datastrøm« til: »elektronisk livedatastrøm«.
[Sproglig korrektion] Til § 170 31) I stk. 3 ændres »kunder til kunder hos et clearingmedlem« til: »kunder hos kunder hos et clearingmedlem«.
[Sproglig korrektion] Til § 171 32) I stk. 1 ændres »samt værdipapirafviklingssystemer og betalingssystemer, der drives af Danmarks Nationalbank« til: »eller tilsvarende virksomhed udøvet af Danmarks Nationalbank«.
[Sproglig korrektion] 33) I stk. 2 ændres »og værdipapirafviklingssystemer samt betalingssystemer, der drives af Danmarks Nationalbank« til: »eller tilsvarende virksomhed udøvet af Danmarks Nationalbank«.
[Sproglig korrektion] Til § 181 34) I stk. 3, 2 pkt., ændres »kreditgivning« til: »kredit«.
[Sproglig korrektion] Til § 221 35) I stk. 9 udgår »for udbyderen«.
[Sproglig korrektion] Til § 225 36) I stk. 1, nr. 11, indsættes efter »lignende procedurer,«: »og«.
[Sproglig korrektion] Til § 227 37) I nr. 2 ændres »myndigheder eller organer,« til: »eller«.
[Sproglig korrektion] Til § 232 38) I stk. 3 ændres »§ 180, stk. 3« til: »§ 180«.
[Korrektion af henvisning] Til § 239 39) I stk. 1, nr. 2, ændres »de juridiske personer« til: »virksomheden«.
[Sproglig korrektion] Til § 247 40) Henvisningen »§ 115, stk. 1-3,« ændres til: »§ 115, stk. 1-4,«.
[Korrektion af henvisning] Til § 254 41) I stk. 3 indsættes efter »emissionskvoter«: », en positionstager, en repræsentant«.
[Indsættelse af pligtsubjekter] Bemærkninger Til nr. 1 Med ændringsforslaget foreslås en sproglig korrektion af overskriften til kapitel 1, således at denne kun kommer til at hedde »Anvendelsesområde og definitioner«, idet kapitel 1 kun indeholder bestemmelser om lovforslagets anvendelsesområde og definitioner.
Bestemmelserne om frister fremgår af lovforslagets kapitel 2, der har overskriften »Frister«.
Til nr. 2 Med ændringsforslaget til § 1, stk. 4, 3. pkt., foreslås en sproglig korrektion, der præciserer, at kravet i 3. pkt. efter lovforslagets § 31 om meddelelse om besiddelse af egne aktier kun omfatter meddelelse om stemmerettigheder, når der er tale om udstedere, som har hjemland i et andet EU-/EØS-land m.v., og hvis omsættelige værdipapirer kun er optaget til handel på et reguleret marked her i Danmark og ikke i udsteders hjemland.
Til nr. 3 Med ændringsforslaget til § 3, nr. 6, foreslås en sproglig korrektion af definitionen af SMV-vækstmarkeder ved at indsætte en parentes, hvoraf det fremgår, at definitionen SMV-vækstmarked er en forkortelse for vækstmarked for små og mellemstore virksomheder.
Til nr. 4 Med ændringsforslaget til § 3, nr. 27 og 28, foreslås en sproglig korrektion, hvorefter »en central modpart« i begge bestemmelser får tilføjet »(CCP)«, således at en central modpart (CCP) står på samme måde som i resten af lovforslaget.
Til nr. 5 Med ændringsforslaget til § 15, stk. 3, foreslås en sproglig korrektion.
Den sproglige korrektion ændrer ikke på, at udpegningen af en repræsentant fortsat er bindende, i tilfælde af at en obligationsejer eller rekonstruktør tages under rekonstruktionsbehandling.
Til nr. 6 Med ændringsforslaget til § 19 sker der en nyaffattelse af bestemmelsen, der består i, at »i henhold til dette kapitel« flyttes hen i slutningen af sætningen. Ændringen er en sproglig korrektion, der foretages for at gøre sætningen mere læsevenlig.
Til nr. 7 Med § 21, stk. 3, i det fremsatte lovforslag foreslås det, at udstedere, der ikke er omfattet af § 21, stk. 1, kan vælge Danmark som hjemland.
Udstedere kan vælge Danmark som hjemland, hvis udstederen har registreret hjemsted i Danmark, eller hvis Danmark er blandt de lande, hvor aktier eller gældsbeviser er optaget til handel på et reguleret marked.
Med ændringsforslaget til § 21, stk. 3, tydeliggøres det, at det alene er udstedere af gældsbeviser med en pålydende værdi pr. enhed på 1.000 euro eller derover, der kan vælge Danmark som hjemland, og at de kun kan det, hvis udstederen har registreret hjemsted i Danmark, eller hvis Danmark er blandt de lande, hvor gældsbeviserne er optaget til handel på et reguleret marked.
Dermed tydeliggøres det, at alle andre udstedere ikke kan vælge hjemland efter bestemmelsen.
Til nr. 8 Med ændringsforslaget foreslås en sproglig korrektion af § 30, 1. pkt., så det fremgår, at det er en meddelelse om flagning af stemmerettigheder og aktiekapital, der henvises til.
Til nr. 9 Med ændringsforslaget foreslås en sproglig korrektion af § 40, stk. 1, så det fremgår, at der er tale om en sammenlægning af de andele, der besiddes af en person, efter både §§ 38 og 39.
Til nr. 10 Med ændringsforslaget foreslås en sproglig korrektion af § 56, stk. 2, hvormed der sættes »en« foran udbyder af dataindberetningstjenester, central modpart (CCP) og værdipapircentral (CSD). Dermed passer oplistningen med resten af bestemmelsen.
Til nr. 11 Med ændringsforslaget foreslås henvisningen i § 59, stk. 2, nr. 1, til § 70 korrigeret, således at der i stedet henvises specifikt til § 70, stk. 1, hvoraf det krav, der henvises til, fremgår.
Kravet i § 70, stk. 1, skal dog læses i sammenhæng med de øvrige stykker i § 70.
Til nr. 12 Med ændringsforslaget til § 68, stk. 1, foreslås det præciseret, at der er tale om indehaveren af en operatør af et reguleret marked.
Til nr. 13 Med ændringsforslaget til § 68, stk. 2, foreslås bestemmelsen opdelt i to punktummer, således at det af 1. pkt. bliver tydeliggjort, hvornår oplysningsforpligtelsen påhviler medlemmer af bestyrelsen og direktionen i en operatør af et reguleret marked.
Ligeledes bliver det i 2. pkt. tydeliggjort, hvornår oplysningsforpligtelsen påhviler en indehaver af en operatør af et reguleret marked, der er en enkeltmandsvirksomhed.
Samtidigt præciseres det, at der er tale om en operatør af et reguleret marked.
Til nr. 14 Med ændringsforslaget til § 70, stk. 1, foreslås en sproglig korrektion, således at »bestyrelseshvervet« ændres til »hvervet«, der både omfatter hvervet som bestyrelsesmedlem og hvervet som indehaver.
Der foretages ingen materielle ændringer i bestemmelsen.
Til nr. 15 Med ændringsforslaget til § 70, stk. 6, foreslås det, at bestemmelsen deles op i to punktummer, hvorefter 1. pkt. vedrører et medlem af bestyrelsen, og 2. pkt. vedrører en indehaver af en enkeltmandsvirksomhed.
Opdelingen sker for at gøre det mere klart, hvad der gælder for et medlem af bestyrelsen og en indehaver. Ændringsforslaget medfører ikke nogen materielle ændringer.
Til nr. 16 Med ændringsforslaget til § 70, stk. 8, foreslås en ændring af bestemmelsen, således at overgangsordningen for en indehaver af en operatør af et reguleret marked, der er enkeltmandsvirksomheder, ændres.
Et bestyrelsesmedlem i en operatør af et reguleret marked, der bliver omfattet af begrænsningen i § 70, stk. 1, og som på dette tidspunkt varetager flere direktørposter eller bestyrelseshverv end tilladt, kan fortsat varetage disse poster og hverv indtil udløbet af valgperioden for det bestyrelseshverv i operatøren, som medfører, at bestyrelsesmedlemmet omfattes af reglerne.
En indehaver af en operatør af et reguleret marked, der er en enkeltmandsvirksomhed, vælges ikke til et bestyrelseshverv, der medfører, at personen bliver omfattet af § 70, stk. 1. En overgangsordning for indehavere kan dermed ikke knyttes til valgperioder.
 Det foreslås derfor, at stk. 8 ændres således, at det fremgår af 2. pkt. i bestemmelsen, at en indehaver af en operatør af et reguleret marked, der er en enkeltmandsvirksomhed, som bliver omfattet af begrænsningen i stk. 1, og som på dette tidspunkt varetager flere direktørposter eller bestyrelseshverv end tilladt efter bestemmelsen, fortsat kan varetage disse poster og hverv indtil 12 måneder efter udløbet af regnskabsåret, hvori indehaveren blev omfattet af reglerne i stk. 1.
 Ændringen indebærer således, at begrænsningen i antallet af direktionsposter og bestyrelseshverv for indehavere af en operatør af et reguleret marked, som er en enkeltmandsvirksomhed, senest skal være opfyldt 12 måneder efter udløbet af det regnskabsår, hvori indehaveren blev omfattet af begrænsningen i stk. 1. Det er således i denne overgangsperiode muligt for en indehaver omfattet af stk. 1 at bibeholde en kombination af direktionsposter og bestyrelseshverv, der overskrider begrænsningen i stk. 1.
 Overgangsperioden giver indehaveren af en operatør af et reguleret marked, der er en enkeltmandsvirksomhed, og de virksomheder, hvori indehaveren besidder direktørposter eller bestyrelseshverv, mulighed for at træffe nødvendige foranstaltninger til efterlevelse af begrænsningen i stk. 1.
Til nr. 17 Med ændringsforslaget foreslås henvisningen i § 74, stk. 4, 2. pkt., til § 2, korrigeret, således at der henvises specifikt til § 2, stk. 1, nr. 4. Med forslaget tydeliggøres det, at hvis der ikke er tale om et kreditinstitut eller et investeringsselskab, der er meddelt tilladelse i et land uden for EU-/EØS-landene, og som lovligt udøver handel med finansielle instrumenter enten gennem en filial eller ved at yde tjenesteydelser her i landet, jf. § 1, stk. 3, og § 33 i lov om finansiel virksomhed, kræver optagelse på et reguleret marked her i landet tilladelse fra Finanstilsynet.
Dette svarer til den gældende bestemmelse i § 20, stk. 4, i lov om værdipapirhandel m.v., som lovforslagets § 74, stk. 4, er en videreførelse af.
Til nr. 18 Med ændringsforslaget til § 85, nr. 5, udgår »eller som senere er tilføjet tilladelsen«, da det ikke er hensigten, at der skal være hjemmel i lovforslaget til at tilføje yderligere vilkår til en tilladelse.
Det fremgår af bemærkningerne til lovforslagets § 85, at reglerne om inddragelse af tilladelse for CO2-auktioneringsplatforme svarer til reglerne for inddragelse af tilladelse til regulerede markeder i lovforslagets § 60. Med ændringsforslaget vil bestemmelsen få samme ordlyd som den identiske bestemmelse i lovforslagets § 60, stk. 1, nr. 5.
Til nr. 19 Med ændringsforslaget til § 85, nr. 6, vil der ligeledes blive henvist til påbud i henhold til kapitel 37. Hermed vil Finanstilsynet også få mulighed for at trække en tilladelse, såfremt en operatør af en markedsplads groft eller gentagne gange tilsidesætter sine pligter i henhold til et påbud givet i medfør af kapitel 37. Dette svarer til de øvrige bestemmelser i lovforslaget om inddragelse af tilladelser.
Til nr. 20 Med ændringsforslaget til § 103, stk. 2, sker der en sproglig korrektion, ved at det fremgår klart, at der henvises tilbage til operatøren af den organiserede handelsfacilitet (OHFen). Som følge heraf ændres »deres« også til »sine«, da operatøren står i ental.
Til nr. 21 Med ændringsforslaget til § 115, stk. 1, deles bestemmelsen op i to stykker for at gøre indholdet mere overskueligt.
På denne måde kommer kravet om skriftlige aftaler med fondsmæglerselskaber og kravet om at råde over en ordning til at fremgå af hvert sit stykke. Ændringsforslaget medfører ikke nogen materielle ændringer.
Til nr. 22 Med ændringsforslaget til § 115, stk. 3, foretages der en konsekvensrettelse, som følge af at stk. 1 bliver opdelt i to stykker.
Til nr. 23 Med ændringsforslaget til § 115, stk. 4, ændres henvisningen til stk. 1, nr. 1, rettelig til stk. 1.
Til nr. 24 Med ændringsforslaget i § 127, stk. 1, nr. 3, foreslås henvisningen til § 59, stk. 1, og § 86, stk. 1, ændret, således at denne rettelig bliver til § 59, stk. 2, og § 86, stk. 2, der opremser betingelserne for at opnå tilladelse til drift af henholdsvis et reguleret marked og en multilateral handelsfacilitet (MHF) eller en organiseret handelsfacilitet (OHF). Dette svarer til den gældende bestemmelse i § 8 b, stk. 2, i lov om værdipapirhandel m.v., som lovforslagets § 127, stk. 1, er en videreførelse af med sproglige ændringer og den tilføjelse, at § 127, stk. 1, som følge af Europa-Parlamentets og Rådets direktiv 2014/65/EU af 15. maj 2014 om markeder for finansielle instrumenter også vedrører tilladelse til drift af en organiseret handelsfacilitet (OHF) her i landet.
Til nr. 25 Med ændringsforslaget foreslås § 141, stk. 1, 2. pkt., sprogligt korrigeret, så det fremgår, at der skal gives de oplysninger om det pågældende fondsmæglerselskab, der er nødvendige til brug for den offentliggørelse, der sker gennem ESMA.
Til nr. 26 Med ændringsforslaget til § 142, stk. 3, ændres henvisningen til stk. 1 rettelig til stk. 2, da betingelserne for at opnå tilladelse som udbyder af dataindberetningstjenester fremgår af stk. 2.
Til nr. 27 Med ændringsforslaget til § 142, stk. 5, ændres henvisningen til stk. 2, nr. 1, rettelig til stk. 2, da der ikke er et nr. 1 i stk. 2.
Til nr. 28 Med ændringsforslaget til § 147, stk. 2, foreslås bestemmelsen opdelt, således at det af 1. pkt. bliver tydeliggjort, hvornår oplysningsforpligtelsen påhviler medlemmer af bestyrelsen og direktionen i en udbyder af dataindberetningstjenester.
Ligeledes bliver det i 2. pkt. tydeliggjort, hvornår oplysningsforpligtelsen påhviler en indehaver af en udbyder af dataindberetningstjenester, der er en enkeltmandsvirksomhed.
Til nr. 29 Med ændringsforslaget foreslås »elektronisk datastrøm« i § 154, stk. 1, ændret til »elektronisk livedatastrøm«, således at bestemmelsens ordlyd svarer til definitionen af en CTP i lovforslagets § 3, nr. 15.
Til nr. 30 Med ændringsforslaget foreslås »elektronisk datastrøm« i § 156, stk. 1, ændret til »elektronisk livedatastrøm«, således at bestemmelsens ordlyd svarer til definitionen af en CTP i lovforslagets § 3, nr. 15.
Til nr. 31 Med ændringsforslaget til § 170, stk. 3, foreslås en sproglig korrektion ved at »til« erstattes af »hos«.
Til nr. 32 og 33 Med ændringsforslaget til § 171, stk. 1 og 2, foreslås en sproglig korrektion, hvormed »værdipapirafviklingssystemer og betalingssystemer, der drives af Danmarks Nationalbank« erstattes af »tilsvarende virksomhed udøvet af Danmarks Nationalbank«.
Med ændringen bringes formuleringen i overensstemmelse med lovforslagets § 174, for så vidt angår opremsningen af værdipapirafviklingssystemer og betalingssystemer.
Til nr. 34 Med ændringsforslaget til § 181, stk. 3, 2 pkt., foreslås en sproglig korrektion, ved at »kreditgivning« ændres til »kredit«.
Til nr. 35 Med ændringsforslaget til § 221, stk. 9, vil det fremgå klart, at der både er tale om ledelsesansvarlige for en operatør af et reguleret marked og en udbyder af dataindberetningstjenester.
Til nr. 36 Med ændringsforslaget til § 225, stk. 1, nr. 11, foreslås der indsat et »og« inden kurator, da der er tale om en opremsning.
Dermed kommer bestemmelsen til at svare til § 83, stk. 6, nr. 11, i lov om værdipapirhandel m.v., som lovforslagets § 225, stk. 1, nr. 11, viderefører.
Til nr. 37 Med ændringsforslaget til § 227, nr. 2, foreslås det at slette »myndigheder eller organer«.
Med ændringsforslaget tydeliggøres det, at der er tale om to typer af myndigheder og organer i lande uden for Den Europæiske Union, som Unionen ikke har indgået aftale med på det finansielle område, der enten er ansvarlige for at opretholde den finansielle stabilitet gennem makroprudentiel regulering, eller som har til formål at sikre den finansielle stabilitet, jf. dog § 228.
Til nr. 38 Med ændringsforslaget til § 232, stk. 3, sker der en korrektion af henvisningen til § 180, stk. 3, således at denne rettelig bliver § 180, da bestemmelsen kun består af et stykke.
Til nr. 39 Med ændringsforslaget foreslås »de juridiske personer« i § 239, stk. 1, nr. 2, ændret til »virksomheden« for at ensarte sprogbrugen med resten af kapitel 40.
Til nr. 40 Med ændringsforslaget til § 247 sker der en korrektion af henvisningen til § 115, stk. 1-3, således at denne bliver til § 115, stk. 1-4, som følge af ændringsforslaget til § 115, stk. 1.
Til nr. 41 Med ændringsforslaget til § 254, stk. 3, ensrettes de omfattede personer med bestemmelsens stk. 1, hvorefter bestemmelsen også omfatter personer, der er knyttet til en positionstager eller en repræsentant.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Lise Bech (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Eva Kjer Hansen (V) Jacob Jensen (V) Erling Bonnesen (V) Jane Heitmann (V) Villum Christensen (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Rasmus Horn Langhoff (S) Thomas Jensen (S) Pelle Dragsted (EL) Henning Hyllested (EL) René Gade (ALT) Christian Poll (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
