Optjening af feriedage, løbende ansættelse, vikaransættelse De har under Deres ansættelse hos xxx optjent 9,51 feriedage i optjeningsåret 2007.
 Ankenævnet tiltræder således direktoratets afgørelse af 3. april 2008 for så vidt angår Deres ansættelse ved xxx.
B E G R U N D E L S E Ankenævnet har lagt til grund, at  De alene har klaget over, at direktoratet vedrørende Deres ansættelse ved xxx har fundet, at De optjente ret til 2,08 dages betalt ferie hver måneds lønnet ansættelse i et kalenderår,  det fremgår af arbejdsgivererklæring  underskrevet af både Dem og xxx  at ansættelsesforholdets første dag var den 15. august 2007, at ansættelsesforholdet ikke på forhånd var af begrænset varighed, samt at der var aftalt et fast timetal på 2 timer pr. uge, og  De finder, at der ved ansættelsen ved xxx alene har været tale om, at De var ansat som løs vikar eller freelance, da De stod til rådighed for fuldtidsarbejde.
Derfor havde De også fået frigørelsesattest.
Det følger af ferielovens § 7 og § 3 i bekendtgørelse om ferie, at en lønmodtager optjener ret til 2,08 dages betalt ferie for hver måneds beskæftigelse i et kalenderår.
Dette gælder uanset om der har været tale om deltidsbeskæftigelse og uanset omfanget heraf.
 Ankenævnet har ikke mulighed for at dispensere fra reglerne.
 Ankenævnet er opmærksom på, at De har anført, at De alene var ansat som løs vikar ved xxx, at De var fuldt arbejdssøgende, samt at der forelå frigørelsesattest.
Ankenævnet finder ikke, at dette kan begrunde en ændret vurdering.
Ankenævnet har herved lagt vægt på, at man efter reglerne optjener 2,08 dages betalt ferie pr. måned man er ansat, uanset hvilken indtjening man har, og uanset om der foreligger et opsigelsesvarsel eller ej.
 Ankenævnet skal henvise Dem til at henvende Dem til Deres a-kasse med henblik på at få vejledning om, hvorvidt der er mulighed for at få udbetalt feriedagpenge.
R E G L E R Ankenævnet henviser til  §§ 7 og 22 i lov om ferie, jf. lovbekendtgørelse nr. 407 af 28. maj 2004,  § 3 i Arbejdsdirektoratets bekendtgørelse nr. 1285 af 14. december 2004 om ferie.
O P L Y S N I N G E R N E I S A G E N Sagen er afgjort på grundlag af de akter som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet Regler Ferielov, lovbekendtgørelse nr. 407 af 28. maj 2004 Optjening af ferie § 7. En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). For ansættelsesperioder af under 1 måneds varighed optjenes ferien i forhold til ansættelsens længde.
 Stk. 2. I følgende perioder optjenes der ikke ret til betalt ferie under ansættelsen:
 1) Sygdomsperioder, hvor arbejdsgiveren ikke skal betale fuld eller delvis løn, eller for hvilke der ikke optjenes ret til sygeferiegodtgørelse, jf. § 25.
 2) Barselperioder, andre orlovsperioder eller tjenestefrihedsperioder, hvor arbejdsgiveren ikke skal betale fuld eller delvis løn.
 Stk. 3. Der optjenes ikke ret til betalt ferie i perioder, hvor lønmodtageren deltager i strejke eller lockout.
 Stk. 4. Der optjenes ikke ret til betalt ferie i perioder, hvor lønmodtageren i henhold til en kollektiv overenskomst eller faglig kutyme er hjemsendt f.eks. på grund af vejrmæssige forhold eller materialemangel, medmindre arbejdsgiveren betaler fuld eller delvis løn.
 § 22. Direktøren for Arbejdsdirektoratet fastsætter regler om afholdelse af ferie for en lønmodtager, der ikke arbejder 5 dage om ugen, og om afholdelse af ferie for en lønmodtager, der ikke begynder ferien som følge af sygdom eller arbejdskonflikt, jf. § 13, stk. 2 og 3.
Arbejdsdirektoratets bekendtgørelse nr. 1285 af 14. december 2004 om ferie § 3. En lønmodtager, der ikke er ansat i en hel kalendermåned, optjener ret til 0,07 dages betalt ferie for hver dags ansættelse.
Lønmodtageren kan dog højst optjene ret til 2,08 dages betalt ferie pr. kalendermåned.
 Stk. 2. Stk. 1 finder tilsvarende anvendelse, hvis der i en kalendermåned er dage, hvor en lønmodtager ikke optjener ret til betalt ferie efter lovens § 7, stk. 2-4. Antallet af sådanne dage skal dog trækkes fra antallet af dage i ansættelsesperioden i den pågældende måned.
Stk. 3. Det kan ved kollektiv overenskomst, der fraviger reglen om indbetaling til FerieKonto, jf. lovens § 28, aftales, at stk. 1 og 2 kan fraviges således, at lønmodtageren optjener ret til betalt ferie i timer.
En lønmodtager, der har været ansat et helt optjeningsår, har dog optjent ret til mindst 20 dages betalt ferie.
 Stk. 4. En lønmodtager skal holde ferie, der er optjent efter stk. 1-3, forud for ikke optjent ferie efter lovens § 8.
