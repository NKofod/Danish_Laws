Bekendtgørelse om udligning af  

 prioriteret elektricitet produceret på vedvarende energianlæg I medfør af § 8 a, stk. 2, og § 78, stk. 3, 1. pkt., i lov nr. 375  

 af 2. juni 1999 om elforsyning, som ændret ved lov nr. 448 af 31. maj  

 2000, fastsættes:
Kapitel 1 Generelle bestemmelser § 1. De systemansvarlige virksomheder har pligt  

 til at sørge for, at alle elforbrugere, i forhold til deres elforbrug,  

 aftager samme andel af den prioriterede elektricitet produceret på  

 vedvarende energianlæg (prioriteret VE-elektricitet).
 § 2. Ved VE-elektricitet forstås  

 elektricitet, der fremstilles ved vindkraft, biogas, biomasse, solenergi og  

 bølgeenergi samt elektricitet, der fremstilles på  

 vandkraftanlæg under 10 MW.
 Stk. 2. Ved prioriteret VE-elektricitet forstås  

 VE-elektricitet, der er omfattet af aftageforpligtelsen i medfør af  

 elforsyningslovens § 57, stk. 1.
 Stk. 3. Ved udligning forstås en fysisk udveksling  

 af prioriteret VE-elektricitet mellem de systemansvarlige virksomheder, der  

 opfylder forpligtelserne i medfør af § 1.
 § 3. Den fysiske udligning af prioriteret  

 VE-elektricitet skal ske via handel på den nordiske elbørs Nord  

 Pools spotmarked.
 Stk. 2. I 2001 skal halvdelen af den prioriterede  

 VE-elektricitet udlignes mellem de to bevillingsområder.
 Stk. 3. Fra den 1. januar 2002 skal hele den prioriterede  

 VE-elektricitet udlignes mellem de to bevillingsområder.
Kapitel 2 Prognoser for produktion af prioriteret VE-elektricitet  

 og det samlede energiforbrug i hvert bevillingsområde § 4. De systemansvarlige virksomheder skal forud  

 for driftsåret udveksle prognoser for den månedlige produktion af  

 prioriteret VE-elektricitet og det samlede elforbrug på årsbasis  

 i hver deres bevillingsområde.
Prognoserne skal anvendes til  

 fastsættelse af den forventede månedlige overførsel af  

 prioriteret VE-elektricitet mellem de to bevillingsområder.
 Stk. 2. Den forventede månedlige overførsel  

 af prioriteret VE-elektricitet som nævnt i stk. 1 indgår i  

 beregningen af de andele af den prioriterede elproduktion, som elforbrugerne  

 i de to bevillingsområder er forpligtet til at aftage.
§ 5. I løbet af driftsåret skal de  

 systemansvarlige virksomheder månedligt udveksle opgørelser over  

 hidtidig faktisk produktion af prioriteret VE-elektricitet samt de seneste  

 prognoser for produktion af prioriteret VE-elektricitet på  

 månedsbasis.
Ud fra disse prognoser skal de systemansvarlige  

 virksomheder justere den mængde prioriteret VE-elektricitet, der skal  

 overføres mellem de to bevillingsområder.
Kapitel 3 Afregning § 6. De systemansvarlige virksomheder har pligt  

 til at sørge for, at alle elforbrugere, i forhold til deres elforbrug,  

 afholder omkostningerne i forbindelse med den i § 1 nævnte udligning,  

 jf. dog elforsyningslovens § 8, stk. 5.
 Stk. 2. Omkostningerne som nævnt i stk. 1 omfatter  

 udgifter til køb af prioriteret VE-elektricitet hos elproducenterne,  

 herunder pristillægget som nævnt i elforsyningslovens § 59, stk.  

 1, samt de nettoomkostninger i forbindelse med køb og salg på  

 henholdsvis Nord Pools spotmarked og balancekraftmarkedet, der er relateret  

 til den udvekslede mængde af prioriteret VE-elektricitet.
 Stk. 3. Med henblik på at fordele omkostningerne  

 mellem elforbrugerne i de to bevillingsområder, skal de  

 systemansvarlige virksomheder gennemføre en månedlig  

 acontoafregning af udgifterne relateret til den udvekslede mængde af  

 prioriteret VE-elektricitet.
Stk. 4. I afregningen indgår et fast beløb  

 per udvekslet kWh til dækning af de omkostninger ved handel på  

 balancekraftmarkedet, der er relateret til køb og salg af den  

 prioriterede VE-elektricitet.
Beløbet aftales mellem de  

 systemansvarlige virksomheder forud for driftsåret og genforhandles  

 hvert kvartal.
 Stk. 5. Kan de systemansvarlige virksomheder ikke  

 opnå enighed om et fast beløb, jf. stk. 4, fastsættes  

 dette beløb af Energitilsynet.
 Stk. 6. Senest to måneder efter afslutningen af  

 hvert driftsår skal de systemansvarlige virksomheder gennemføre  

 den i bilag 1 beskrevne årsafregning af de i stk. 2 nævnte  

 omkostninger.
Kapitel 4 Ikrafttrædelsesbestemmelse § 7. Bekendtgørelsen træder i kraft  

 den 1. januar 2001.
Miljø- og Energiministeriet, den 15.  

 december 2000 Svend Auken /Knud Pedersen Bilag 1 Principper for årsafregning Den udvekslede mængde prioriteret VE-elektricitet mellem  

 bevillingsområderne per time udgør per definition:
U(h)=A(ø)*[VE(v,h)+VE(ø,h)]-VE(ø,h) Hvor -	U(h) er den udvekslede mængde prioriteret VE-elektricitet i  

 time h, -	A(ø) er den østdanske andel af det samlede årlige  

 elforbrug i Danmark, og -	VE(v,h) og VE(ø,h) er faktisk produktion af prioriteret  

 VE-elektricitet i bevillingsområderne i time h.
 Ved årsafregningen betaler Elkraft System følgende  

 beløb til Eltra i time h:
U(h)* [O(v,m)-p(ø,h)]- U(h) *A(ø)*  

[p(v,h)-p(ø,h)] Hvor -	O(v.m) er Eltras gennemsnitlige omkostning per MWh til køb af  

 prioriteret VE-elektricitet hos elproducenterne i den pågældende  

 måned tillagt et fast beløb til dækning af omkostninger  

 ved handel på balancekraftmarkedet, og -	p(v,h) og p(ø,h) er områdepriserne per MWh i de to  

 bevillingsområder i den pågældende time.
