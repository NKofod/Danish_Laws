Cirkulære om genoptagelse  

 af skatteansættelse vedrørende  

 fratrædelsesgodtgørelse mv. udbetalt/beskattet over flere  

 år1) 1.	Efter ligningslovens § 7 O beskattes årets samlede  

 indkomster, der kan henregnes under denne bestemmelse med 85 % af den del,  

 der overstiger et årligt reguleret bundfradrag.
Indtil 1. januar 2000  

 var denne regel også gældende vedrørende  

 fratrædelsesgodtgørelse og jubilæumsgratiale mv. jf. den  

 dagældende bestemmelse i ligningslovens § 7 O, stk. 1, nr. 2.  

 Told- og Skattestyrelsen har i sine vejledninger bl.a. i  

 Ligningsvejledningens afsnit A.B.1.4.1 givet udtryk for det synspunkt, at der  

 efter denne regel kun kunne opnås ét bundfradrag for én  

 begivenhed uanset, hvornår udbetalingen sker, og dermed om den fordeles  

 over flere år.
2.	Landsskatteretten har den 12. april 2000 afsagt kendelse  

 (offentliggjort i TfS 2000, 612), hvorefter klageren er berettiget til  

 bundfradrag efter ligningslovens § 7 O, stk. 3 i hvert af de  

 indkomstår, hvori beløb, som hun har modtaget af den i  

 ligningslovens § 7 O nævnte art, er henført til beskatning.  

 Der var konkret tale om en person, der havde fratrådt sin stilling i  

 1996, og havde fået fratrædelsesgodtgørelse efter  

 funktionærlovens § 2 a.
Hun fik ved forlig i 1997 tillagt  

 erstatning for uberettiget afskedigelse efter funktionærlovens § 2  

 b, og procederede ved Landsskatteretten på, at beskatningen af dette  

 beløb skulle ske i det år (1997), hvor indtægten var  

 retserhvervet, og at der skulle gives bundfradrag efter ligningslovens  

 § 7 O i hvert af de to indkomstår.
3.	Skatteministeriet har besluttet ikke at indbringe Landsskatterettens  

 kendelse for domstolene.
Det er således nu Skatteministeriets  

 opfattelse, at den praksis, hvorefter der kun gives ét bundfradrag for  

 én begivenhed, ikke længere kan opretholdes i relation til  

 ligningslovens § 7 O.
Den skattepligtige har efter ligningslovens  

 § 7 O, ret til ét bundfradrag i hvert indkomstår for den  

 samlede indkomst, der henføres til beskatning efter denne  

 bestemmelse.
4.	Den ændrede praksis har tilsvarende virkning for indkomster,  

 der beskattes efter den nye bestemmelse i ligningslovens § 7 U.
D.v.s.  

 der opnås ét bundfradrag for årets samlede indtægter  

 efter denne bestemmelse.
Der er således mulighed for mere end ét  

 bundfradrag også efter ligningslovens § 7 U ved fordeling af  

 udbetalinger over flere år.
Det afgørende er om udbetalingen er  

 sket i indkomståret, eller om der er erhvervet endelig ret til ydelsen  

 senest 6 måneder inden årets udløb jf. kildeskattelovens  

 § 46 gældende regler herom.
Ved indkomster, der er omfattet af  

 henholdsvis ligningslovens §§ 7 O og 7 U, ydes bundfradrag  

 uafhængig af hinanden efter begge bestemmelser.
 5.	I henhold til skattestyrelseslovens § 34, stk. 2, kan der  

 ske genoptagelse, hvis anmodning herom fremsættes inden 3 år fra  

 udløbet af det pågældende indkomstår.
 Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som  

 indkomståret træder i stedet for, jf. skattestyrelseslovens  

 § 34, stk. 5.
6.	Hvis fristen i skattestyrelseslovens § 34, stk. 2, er  

 udløbet, kan der i henhold til skattestyrelseslovens § 35,  

 stk. 1, nr. 7, endvidere efter anmodning ske ekstraordinær  

 genoptagelse fra og med det indkomstår, der har været til  

 prøvelse, eller fra og med det indkomstår, der er  

 påbegyndt, men endnu ikke udløbet 5 år forud for  

 underkendelse af praksis.
Det vil i det pågældende tilfælde  

 sige for skatteansættelser for indkomståret 1995 eller senere  

 indkomstår, hvor genoptagelse ikke kan ske efter punkt 5.
 Ekstraordinær genoptagelse kan dog kun ske, hvis den  

 indebærer en indkomstændring på mindst 5.000 kr. for det  

 enkelte indkomstår, jf. skattestyrelseslovens § 35,  

 stk. 2.
Anmodning om ekstraordinær genoptagelse skal fremsættes  

 under iagttagelse af fristbestemmelsen i skattestyrelseslovens § 35,  

 stk. 3, det vil sige inden rimelig tid efter det tidspunkt, hvor den  

 skattepligtige har erhvervet kendskab til de omstændigheder, der  

 begrunder genoptagelsen.
Hvad der forstås ved rimelig tid beror  

 på en konkret vurdering, men det vil normalt være 6 måneder  

 jf. cirkulære nr. 116 af 1. juli 1999, punkt 4.3.
 7.	Anmodning om genoptagelse af skatteansættelserne efter punkt  

 5-6 skal indgives til den skatteansættende myndighed, jf.  

 skattestyrelseslovens § 35, stk. 4.
 8.	Cirkulæret bortfalder med udgangen af 2001.
