Bekendtgørelse om ændring af bekendtgørelse om vejafmærkning § 1 I bekendtgørelse nr. 802 af 4. juli 2012 om vejafmærkning, som ændret ved bekendtgørelse nr. 234 af 7. marts 2013 og bekendtgørelse nr. 845 af 14. juni 2013, foretages følgende ændringer:
 1. Indledningen affattes således:
»I medfør af § 87, stk. 3, § 90, stk. 2, § 95, stk. 1 og 3, og § 118, stk. 7, i færdselsloven, jf. lovbekendtgørelse nr. 1386 af 11. december 2013 og efter forhandling med Justitsministeriet i henhold til § 40 fastsættes efter bemyndigelse i henhold til § 134 a, stk. 1:« 2. I § 23 indsættes efter E 69:
Tavlen viser et sted, hvor parkeringsrestriktioner for en zone er oplyst.
Alle restriktionerne i zonen skal anføres på selve tavlen eller på en undertavle.
Ud over disse informationer må der under tavlen opsættes yderligere informationer om trafikforhold til service for trafikanterne.
Retning og afstand til stedet med informationerne kan angives enten på selve tavlen eller på undertavle.« 3. § 50, stk. 1, affattes således:
»Afmærkning på kørebane, cykelsti m.m. er hvid.
Gul afmærkning anvendes dog til at angive midlertidig regulering, f.eks. vejarbejde eller vejforlægning og skal efterkommes forud for hvid afmærkning.
Gul afmærkning anvendes endvidere til T 61 Standsningsforbud, T 62 Parkeringsforbud og T 63 Markering af ophør af standsning og parkering, jf. § 56. Blå afmærkning kan anvendes ved S 21 Cykelfelt.« 4. I § 56 indsættes efter T 62:
Gul trekant på kantsten eller ved kørebanekant.
Symbolet angiver afslutningen af standsnings- og parkeringsforbud ved kryds som anført i færdselslovens § 29, stk. 1, nr. 2.« § 2 Bekendtgørelsen træder i kraft den 10. marts 2014.
