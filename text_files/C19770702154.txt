 Efter aftale med Veterinærdirektoratet, afdelingen for  

 levnedsmiddelkontrol, fremsendes vedlagt direktoratets cirkulæreskrivelse af  

 1. august 1977 vedrørende ommærkning af færdigpakkede levnedsmidler, hvorved  

 der på nærmere angivne vilkår meddeles generel dispensation fra bestemmelsen  

 i levnedsmiddellovens § 26 om, at færdigpakkede levnedsmidler, der er  

 forsynet med en salgs- eller holdbarhedsfrist, ikke må ommærkes med forlænget  

 frist.
 Opmærksomheden henledes på, at den meddelte dispensation ikke omfatter  

 færdigpakkede ferske fisk og fiskevarer i lukket detailpakning, idet der for  

 disse varer er fastsat salgsfrister i fiskeriministeriets bekendtgørelse nr.  

 305 af 13. august 1968 (med ændring af 22. januar 1970).
