Landskatteretskendelse af 25. november 2002 vedr.
Tidspunkt  

 for selskabs indeholdelse af A-skat i forbindelse med ferie Klagen skyldes, at told- og skatteregionen har anset A ApS  

 (herefter selskabet) for fremover at være pligtig at indeholde A-skat af  

 feriegodtgørelse i takt med, at den ansatte optjener godtgørelsen.
 Det fremgår af sagen, at selskabet er stiftet den 2. januar 1991  

 med samtidig overtagelse af den af fabrikant B drevne fremstillingsvirksomhed  

 for standseforme til brug ved fabrikation af kartonnage og selvklæbende  

 etiketter.
Samtlige ansatte i virksomheden var ved stiftelsen ansat på  

 timelønsbasis med udbetaling hver 14. dag.
Der blev beregnet feriepenge hvert  

 kvartal efter de gældende regler og A-skatten af feriepengene blev indbetalt  

 i  

 den efterfølgende måned.
 Som en delvis følge af virksomhedsomdannelsen blev omtrent  

 halvdelen af medarbejderne tilbudt ansættelse på funktionærvilkår med  

 månedsvis  

 udbetaling af lønnen.
Den eneste i selskabet, som modtog fast månedsløn, der er  

 upåvirket af antallet af arbejdstimer, var direktøren B.
Der blev ikke  

 beregnet  

 og udbetalt feriepenge eller ferietillæg for B.
 Ved udgangen af år 2000 var 5 personer udover B ansat på  

 funktionærvilkår med månedsvis lønudbetaling og 4 personer på timelønsbasis  

 med  

 udbetaling hver 14. dag.
 For de 4 personer på timelønsbasis beregnes der feriepenge med  

 12½ pct. ved hver lønudbetaling med samtidig beregning af A-skat m.v., og med  

 indbetaling af A-skatten m.v. hver måned samtidig med den normale A-skat.  

 Nettobeløbet af feriepengene indbetales hvert kvartal til feriekontosystemet.
Ifølge klageskrivelsen modtager de 5 personer ansat på  

 funktionærvilkår løn under ferie beregnet som 13 pct. af alt arbejde inklusiv  

 overarbejde og betaling under sygdom i det foregående år.
Dette giver ifølge  

 selskabet de pågældende en større udbetaling som løn i ferien end de ellers  

 ville have fået ved normal timebaseret beregning.
Merudbetalingen af løn i  

 ferien er som lavest 5 pct. mere og som højest 32 pct. mere, end den ellers  

 ville have været.
Denne større udbetaling er netop selskabets sigte, idet  

 selskabet således ikke snyder sine ansatte ved kun at udbetale den nøgne  

 timeløn i ferien.
For 3 af de omhandlede 5 medarbejdere har selskabet overfor  

 Landsskatteretten fremlagt kopi af ansættelsesaftalerne.
Det fremgår af  

 disse,  

 at funktionærlovens regler om opsigelse gælder for disse ansættelsesforhold.  

 Det fremgår ikke af aftalerne, at der oppebæres løn under sygdom.
Selskabet har endvidere fremlagt dokumentation for lønrefusion  

 grundet sygdom i februar 2002 fra hjemstedskommunerne for 4 af de omhandlede  

 5  

 medarbejdere.
Der er desuden fremlagt kopi af disse 4 medarbejderes lønsedler  

 for samme periode, hvoraf det fremgår, at medarbejderne har oppebåret  

 sædvanlig  

 løn.
Ifølge selskabets repræsentant beregnes ferieløns-forpligtelsen  

 hver måned på baggrund af den udbetalte løn.
Beløbet udgør 13 % af den  

 udbetalte løn, og bogføres som gæld på beregningstidspunktet.
Når  

 udbetalingen  

 finder sted, nedskrives gælden tilsvarende.
For de ansatte, der modtager  

 feriegodtgørelse beregnes den optjente feriegodtgørelse hver 14. dag samtidig  

 med lønberegningen, men denne indbetales til feriekontosystemet, og er  

 således  

 sikret, hvis selskabet skulle gå konkurs.
Ifølge told- og skatteregionens sagsfremstilling aflønnes de  

 ansatte månedsvis efter antal timer.
Når ferie holdes, udbetales der løn for  

 antallet af arbejdede timer i måneden.
Oven i lønnen lægges en  

 feriegodtgørelse.
Selskabet foretager ikke indeholdelse af A-skat m.v. af  

 feriegodtgørelsen i forbindelse med optjeningen, men først i forbindelse med  

 udbetalingen.
 Told- og skatteregionen har ved den påklagede afgørelse pålagt  

 selskabet fremover at  

    

 indeholde A-skat  

 af optjent feriebetaling i takt med, at den optjenes.
 Told- og skatteregionen har som begrundelse anført, at  

 indeholdelsestidspunktet fremgår af kildeskattelovens bekendtgørelse nr. 734  

 af  

 10. oktober 1998, stk. 2 og 3, samt af arbejdsmarkedsfondslovens  

 bekendtgørelse  

 nr. 1250 af 16. december 1996, § 10, stk. 2, som indsat ved bekendtgørelse  

 nr.  

 164 af 24. februar 1997, hvorefter lønmodtagere uden ret til ferie med løn  

 skal  

 beskattes af feriegodtgørelsen i optjeningsåret.
 Selskabets repræsentant har overfor Landsskatteretten nedlagt  

 påstand om, at selskabet ikke skal indeholde A-skat af optjent feriebetaling  

 i  

 takt med, at den optjenes.
Repræsentanten har til støtte for sin påstand anført, at de  

 omhandlede ansatte i henhold til ferielovens § 14, stk. 1, ikke modtager  

 feriegodtgørelse, men derimod løn under ferie.
Lønnen er beregnet som 13 pct.  

 af alt arbejde inklusiv overarbejde og betaling under sygdom i det foregående  

 år.
Efter Told- og Skats vejledning kaldet Løn 2000 trækkes A-skat  

 m.v. for en ansat med ret til ferie med løn på helt samme måde som i de andre  

 måneder af året.
A-skatten m.v. skal derfor først indeholdes i forbindelse  

 med  

 udbetalingen og ikke i forbindelse med optjeningen.
 Landsskatteretten skal  

 udtale:
Retten finder, at de omhandlede medarbejdere må anses for at  

 modtage løn under ferie.
Retten har herved lagt vægt på, at medarbejderne i  

 henhold til ferielovens regler må anses for berettigede til at oppebære løn  

 under ferie, og at der ikke ses at være indgået aftale om, at medarbejderne i  

 stedet modtager feriegodtgørelse.
 Retten finder således, at selskabet er pligtig at indeholde  

 A-skat m.v. i forbindelse med udbetalingen af ferielønnen, hvorfor der gives  

 selskabet medhold i dets påstand.
