 Den 29. april 1985 undertegnedes i Beijing følgende protokol om  

 videnskabeligt og teknologisk samarbejde mellem Danmark og Folkerepublikken  

 Kina:
PROTOKOL om videnskabeligt og teknologisk samarbejde mellem Kongeriget Danmarks  

 regering og Folkerepublikken Kinas regering.
Kongeriget Danmarks regering og Folkerepublikken Kinas regering (herefter  

 benævnt de kontraherende parter), - som har til hensigt yderligere at fremme det venskabelige forhold mellem  

 de to lande, - som tager overenskomsten af 14. september 1979 om økonomisk og teknisk  

 samarbejde mellem de kontraherende parter til efterretning og som, med  

 henblik på at styrke de økonomiske forbindelser, - ønsker at fremme det videnskabelige og teknologiske samarbejde mellem de  

 to lande, er blevet enige om følgende:
Artikel 1 De kontraherende parter skal i overensstemmelse med deres muligheder og  

 fælles interesser og inden for rammerne af deres respektive love og  

 bestemmelser opmuntre til og udvikle videnskabeligt og teknologisk samarbejde  

 mellem de to lande på grundlag af ligestilling og til gensidig fordel.
Artikel 2 De kontraherende parter skal i gensidighed og ved egnede midler fremme  

 følgende:
Artikel 3 De kontraherende parter skal gennemføre denne protokol i henhold til  

 princippet om gensidighed.
Artikel 4 1. I overensstemmelse med artikel 1 i denne protokol  

 skal de kontraherende parter opmuntre til og støtte oprettelsen af direkte  

 forbindelser mellem deres videnskabelige institutioner,  

 forskningsorganisationer, firmaer og virksomheder samt indgåelsen af  

 enkeltaftaler eller -kontrakter.
 2. I overensstemmelse med deres respektive  

 administrative og organisatoriske opbygning skal de kontraherende parter  

 eller de af dem udpegede organisationer eller repræsentanter efter samråd  

 træffe beslutning om de samarbejdsprogrammer og fælles forskningsprojekter,  

 der er omtalt inden for rammerne af denne protokol, idet sådant samarbejde  

 skal finde sted på områder, om hvilke der er opnået gensidig enighed inden  

 for forskning, grundvidenskab og anvendt videnskab og teknologi.
Artikel 5 1. Repræsentanterne for de kontraherende parter skal  

 med henblik på at overvåge gennemførelsen af denne protokol og aftale  

 yderligere emner for samarbejde mødes på samme tid som den blandede  

 dansk-kinesiske komite, der er omtalt i artikel 7 i overenskomsten af 14.  

 september 1979 om økonomisk og teknisk samarbejde mellem de kontraherende  

 parter.
Om nødvendigt kan der efter aftale mellem de kontraherende parter  

 også afholdes særskilte møder.
 2. De myndigheder, der er ansvarlige for at koordinere  

 gennemførelsen af denne protokol, er på dansk side udenrigsministeriet og på  

 kinesisk side statskommissionen for videnskab og teknologi.
Artikel 6 1. De finansielle ordninger, der er forbundet med  

 gennemførelsen af denne protokol, skal aftales særskilt i forbindelse med de  

 samarbejdsprogrammer og fælles forskningsprojekter, parterne bliver enige om,  

 eller i konkrete aftaler og kontrakter undertegnet af de pågældende  

 institutioner og firmaer og virksomheder samt, hvor det er relevant, være  

 betinget af sådanne arrangementers godkendelse af de repræsentanter for de  

 kontraherende parter, der er ansvarlige for at finansiere de pågældende  

 programmer eller projekter 2. Med hensyn til udgifter til udveksling af besøg er  

 de kontraherende parter, medmindre andet besluttes, enige om, at den  

 udsendende part skal dække de internationale rejseudgifter og aflønning af  

 sit personale, og at den modtagende part skal afholde udgifter til kost,  

 logi, transport og lægehjælp inden for sit territorium.
Artikel 7 Hver kontraherende part skal overlade til sin ambassade i det andet land  

 at opretholde kontakt med de organisationer, der er udpeget af den anden  

 part, med henblik på effektiv gennemførelse af protokollen.
Artikel 8 1. Denne protokol skal træde i kraft på datoen for  

 undertegnelsen og skal have gyldighed i samme periode som overenskomsten om  

 økonomisk og teknisk samarbejde mellem de kontraherende parter, som blev  

 undertegnet i Beijing den 14. september 1979.
 2. I tilfælde af ophør af denne protokol skal de  

 særlige aktiviteter, aftaler eller kontakter, der ikke er blevet gennemført i  

 dens gyldigheds periode, fortsættes ind til deres færdiggørelse.
 3. Denne protokol kan ændres og udbygges når som helst  

 efter aftale mellem de kontraherende parter.
 Udfærdiget i Beijing den 29. april 1985 in duplo på dansk, kinesisk og  

 engelsk, idet alle teksterne har samme gyldighed.
