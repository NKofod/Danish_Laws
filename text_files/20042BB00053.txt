Fremsat den 1. april 2005 af  

 Elsebeth Gerner  

 Nielsen  

 (RV), Marianne Jelved (RV),  

 Morten  

 Østergaard  

 (RV), Anne-Marie Meldgaard (S),  

 Lotte  

 Bundsgaard  

 (S), Karen J.
Klint (S),  

 Steen  

 Gade  

 (SF) og  

 Jørgen Arbo-Bæhr  

 (EL) Forslag til folketingsbeslutning om etablering af uafhængigt klagenævn for  

 familiesammenføringer Folketinget opfordrer regeringen til i løbet af 2005 at etablere  

 et uafhængigt klagenævn, som kan behandle og afgøre klager over afgørelser  

 truffet af Udlændingestyrelsen vedrørende ansøgninger om familiesammenføring.
 Et uafhængigt klagenævn kan bidrage til at sikre en større grad  

 af gennemskuelighed og offentlig indsigt i administrationen af  

 udlændingelovgivningen  i modsætning til i dag, hvor klager over afslag  

 på  

 familiesammenføring m.v. behandles af Ministeriet for Flygtninge, Indvandrere  

 og Integration.
Det nye nævn bør  ligesom Flygtningenævnet  udgive en årlig  

 redegørelse  

 om sin virksomhed, herunder grundlaget for nævnets afgørelser.
Det vil skabe  

 åbenhed om udviklingen af praksis og styrke retssikkerheden, og det vil frem  

 for alt give Folketinget bedre mulighed for at følge med i og få indsigt i  

 administrationen af lovgivningen.
 Forslagsstillerne vil gerne positivt overveje en model med et  

 samlet nævn, der behandler alle klager over afgørelser truffet af  

 Udlændingestyrelsen, som det er kendt fra tilsvarende instanser i Sverige og  

 Norge.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 90 fra folketingsåret 2004-05, 1. samling (se Folketingstidende  

 2004-05,  

 1. samling, tillæg A side 4200 og 4202).
 Forslagsstillerne ønsker, at der etableres en større grad af  

 gennemskuelighed og offentlig indsigt i behandlingen af klager over  

 afgørelser  

 truffet af Udlændingestyrelsen vedrørende ansøgninger om familiesammenføring.
Udlændingelovgivningen er blevet ændret næsten hvert år siden  

 1983, og med få års mellemrum gennemføres der markante ændringer.
Samtidig er  

 de forskellige bestemmelser vokset i både antal og detaljeringsgrad.
Mange  

 borgere har svært ved at overskue reglerne og forstår ikke myndighedernes  

 begrundelse, når der gives afslag på f.eks. en ansøgning om  

 familiesammenføring.
Presseomtale af enkeltsager, hvor der allerede var givet afslag  

 på familiesammenføring af både Udlændingestyrelsen og  

 Integrationsministeriet,  

 har i flere tilfælde ført til fornyet sagsbehandling.
Det fremmer ikke den  

 enkelte borgers retssikkerhed, at tilfældig presseomtale kan føre til en  

 positiv tilladelse efter to afslag, mens sager af lignende karakter uden  

 presseomtale ikke bliver genstand for yderligere sagsbehandling.
Hver uge bliver forslagsstillerne kontaktet af borgere, som ikke  

 forstår begrundelsen for et afslag på familiesammenføring.
Borgerne fortæller  

 om meget langvarig sagsbehandling først i Udlændingestyrelsen og derefter i  

 Integrationsministeriet og om kun meget ringe muligheder for at komme i  

 kontakt  

 med de relevante myndigheder.
Forslagsstillerne mener, at klager over afgørelser truffet af  

 Udlændingestyrelsen især vedrørende familiesammenføring af ægtefælle og  

 mindreårige  

 børn bør behandles af en uafhængig instans for at sikre den enkelte borger  

 størst mulig grad af retssikkerhed.
I dag er det kun klager over afgørelser  

 på  

 flygtningeområdet, som bliver behandlet af et uafhængigt klagenævn, nemlig  

 Flygtningenævnet.
Flygtningenævnet har siden 1983 behandlet og afgjort sager, hvor  

 udlændinge har klaget over afgørelser truffet af Udlændingestyrelsen i  

 forbindelse med asyl- og flygtningelovgivningen.
Der er generelt stor respekt  

 om Flygtningenævnets arbejde og dets uafhængige status.
Nævnet udgiver hvert  

 år  

 en redegørelse for sin virksomhed med en detaljeret fremstilling af  

 afgørelserne i de forskellige typer af sager.
 I Sverige har en uafhængig instans  Utlänningsnämnden (UN)   

 siden 1992 behandlet alle typer af klager over afgørelser truffet af  

 udlændingemyndighederne i første instans (Migrationsverket). Denne uafhængige  

 instans behandler f.eks. klager over afslag på asyl og familiesammenføring.
 På samme måde har det såkaldte Utlendingsnemnda (UNE) i Norge  

 siden den 1. januar 2001 behandlet klager over afgørelser truffet af  

 Utlendingsdirektoratet (UDI).
 I både Sverige og Norge bliver der redegjort for afgørelserne i  

 årlige publikationer.
 En etablering af et uafhængigt klagenævn for familiesammenføring  

 kan i stort omfang finansieres ved, at der overføres ressourcer fra  

 Integrationsministeriets departement, som i dag håndterer behandlingen af  

 klager.
Skriftlig fremsættelse Elsebeth  

 Gerner Nielsen  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af uafhængigt klagenævn for  

 familiesammenføringer.
(Beslutningsforslag nr.
B 53).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
