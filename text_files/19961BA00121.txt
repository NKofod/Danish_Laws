Nr BSF 121 Forslag til folketingsbeslutning om forbud mod kommunal støtte til  

 Tvindskoler eller tidligere Tvindskoler, der er omdannet til nye skoler Fremsat af Kirsten Jacobsen (FP) Kim Behnke (FP) Tom Behnke (FP) Aage  

 Brusgaard (FP) Jan Køpke Christensen (FP) Niels Højland (FP) Annette Just  

 (FP) den 15. april 1997 Folketinget pålægger regeringen så snart som muligt at fremsætte forslag,  

 der forbyder kommuner at yde støtte til Tvindskoler eller tidligere  

 Tvindskoler, der er omdannet til nye skoler og ikke er berettiget til at  

 modtage offentlig støtte i henhold til vedkommende skolelovgivning.
Bemærkninger til forslaget I Skolesamvirket Tvind indgik følgende skoletyper: Folkehøjskoler,  

 efterskoler, husholdningsskoler, håndarbejdsskoler, friskoler samt småskoler.  

 Endvidere var der ved vedtagelsen af lovforslag nr.
L 268 den 31. maj 1996  

 (Folketingets forhandlinger, side 6218, 6571-6617, 7093-7112 og 7385-7393,  

 till.
A 5232, till.
B 1050, 1114 og 1168 samt till.
C 918) et hf- og  

 studenterkursus under etablering.
I henhold til de i lov nr. 506 af 12. juni 1996 vedtagne ændringer i lov  

 om folkehøjskoler, efterskoler, husholdningsskoler og håndarbejdsskoler, lov  

 om friskoler og private grundskoler m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. ydes der fra 1. januar 1997 ikke statslige eller kommunale  

 tilskud til en række navngivne skoler med tilknytning til Skolesamvirket  

 Tvind.
Skolerne har altså mistet alle offentlige tilskud, men er ikke blevet  

 lukket som sådan.
Denne lovgivning omfatter ikke småskolerne.
Folketinget har vedtaget en lov, der klart fratager kommunerne muligheden  

 for at yde kommunale tilskud i henhold til skolelovgivningen til de  

 Tvindskoler, der har fortsat deres drift efter 1. januar 1997. Men kommunerne  

 har stadig mulighed for via bistandsloven at dække forældrebetalingen  

 i forbindelse med efterskoleophold.
Herved kan kommunerne tilsidesætte  

 Folketingets beslutning om at stoppe for tilskud til disse skoler.
De tidligere Tvindskoler har efter omdannelse med hensyn til vedtægter og  

 bestyrelse m.v. søgt om godkendelse og tilskud.
Undervisningsministeriet har  

 nægtet at godkende disse omdannede skoler, og dermed kan der ikke ydes  

 statslige eller kommunale tilskud til dem.
Uanset at Danmark har tre forvaltningsgrene, stat, amt og kommune, er der  

 kun et rum i skatteborgernes tegnebog.
Derfor vil det være helt uacceptabelt,  

 hvis kommunerne fortsat via bistandslovens bestemmelser kan yde økonomisk  

 støtte til skoler, som efter Folketingets beslutning ikke må modtage  

 offentlige tilskud.
Det er ren kassetænkning.
 Forslagsstillerne vil straks efter, at Socialministeriet har  

 krydsrevideret Tvindsmåskolerne, som er omtalt i bistandslovens § 66, tage  

 stilling til, om det også skal forbydes kommuner at betale for børns ophold  

 på disse skoler.
 Hvis kommunerne herefter finder, at der er behov for institutioner som  

 dem, Skolesamvirket Tvind har tilbudt, står det kommunerne frit for selv at  

 oprette sådanne institutioner.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om forbud mod kommunal støtte til  

 Tvindskoler eller tidligere Tvindskoler, der er omdannet til nye skoler.
(Beslutningsforslag nr.
B 121).
 Idet jeg henviser til de bemærkninger, der ledsager forslaget, henviser  

 jeg det til Tingets velvillige behandling.
