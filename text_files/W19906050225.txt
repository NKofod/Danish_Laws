I forbindelse med en vejforlægning fremsatte ejeren af en  

 landbrugsejendom krav om erstatning for de driftsmæssige ulemper, som  

 anlæggelsen af den nye vej ville påføre ejendommen.
Et flertal af  

 kommissionens medlemmer fandt, at der ikke kunne tilkendes ejeren erstatning,  

 idet de driftsmæssige ulemper som det nye vejanlæg medførte, ikke kunne anses  

 som så væsentlige, at de oversteg hvad enhver ejer af en fast ejendom måtte  

 affinde sig med uden erstatning.
 År 1990 den 9. januar kl. 15.00 afsagde taksationskommissionen for Århus  

 amts sydlige kreds i sag nr.
Taks. 5/89/ Lb. nr. 12 Taksation efter begæring af Århus Amtskommune vedr. ejendommen, matr. nr.  

 10-a Tåstrup By, Harlev, beliggende ved Stillingvej og Tarskovvej i Tåstrup,  

 tilhørende Vagn Juhl Larsen og Lone Hindø, »Enghaven«, Stillingvej  

 501, Tåstrup, 8462 Harlev J, sålydende K E N D E L S E:
Den 14. juni 1989 besluttede Århus Amtsråds udvalg for teknik og miljø  

 efter bemyndigelse af 13. juni 1989 fra amtsrådet efter reglerne i  

 lovbekendtgørelse om offentlige veje § 43 ved ekspropriation at erhverve  

 ejendomsret til 650 (m2) vejareal, der er en del af kommunevejen Tarskovvej  

 i Tåstrup, der er en del af matr. nr. 10-a Tåstrup By, Harlev.
Ejendommen  

 tilhører Vagn Juhl Larsen og Lone Hindø, Tåstrup.
Ekspropriationen skete som  

 et led i ombygning og forlægning af landevej 511, Randers - Hadsten -  

 Skanderborg, øst om Tåstrup.
 Ved skrivelse af 1. november 1989 har Århus Amtskommune i medfør af  

 lovbekendtgørelsen om offentlige veje § 52 indbragt erstatningsspørgsmålet  

 for taksationskommissionen.
Ejendommen Ejendommen er en landbrugsejendom, beliggende i landzone.
Ejendommens  

 areal er 7 ha 7641 (m2), heraf er 3700 (m2) vej.
Vejarealet er anlagt som  

 kommunevej, Tarskovvej. Århus Amtskommunes vejkontor har til brug for  

 taksationssagen udarbejdet to skitser, der viser placeringen af ejendommens  

 jorder, ekspropriationens amfang og placeringen af den forlagte landevej i  

 forhold til ejendommens jorder.
 Det bemærkes, at der ud over forlægningen af landevej 511 sker en mindre  

 forlægning af Tarskovvej på en strækning vest for den kommende landvej,  

 idet Tarskovvej, som det fremgår af skitsen »efter«, flyttes mod  

 syd, medens Tarskovvejs hidtidige forløb bliver til en offentlig sti, hvor  

 der opstilles tværgående forskudte bomme ved denne kommende offentlige stis  

 udmunding i den forlagte landevej.
 Ejendommen var ved den offentlige vurdering pr. 1. januar 1988 vurderet  

 således:
 Ejendomsværdi 620.000 kr.
 heraf stuehusværdi 378.000 kr.
 Grundværdi 139.200 kr.
 heraf stuehusgrundværdi 1.900 kr.
 Grundværdien er specificeret således:
 3 ha 1900 (m2) a 1,94 kr.
 4 ha 2041 (m2) a 1,84 kr.
 3700 (m2) (vejarealet) 0,00 kr.
Ekspropriationen Ved ekspropriationen afstås 650 (m2) vejareal, nemlig af Tarskovvej, der  

 er anlagt som kommunevej.
Parternes påstande Ejerne har nedlagt påstand om, at der tilkendes dem fuld erstatning efter  

 gældende lovregler, kutymer og retspraksis.
 Århus Amtskommune har nedlagt påstand om, at der ikke tilkendes ejerne  

 erstatning.
Parternes anbringender I en skrivelse af 11. november 1989 til amtskommunen har  

 ejeren Vagn Juhl Larsen bl.a. skrevet: ».......
 1) Jeg kan acceptere, at der ikke ydes arealerstatning, idet det  

 eksproprierede areal henligger som offentlig vej.
 2) Jeg kan derimod ikke acceptere, at der fra amtets side bliver nægtet  

 erstatning i forbindelse med de gener, som opstår ved, at den største del af  

 vores jord bliver afskåret fra gården.
For det første fremgår det af den lovgivning, som er mig bekendt (lov om  

 offentlige veje), at der skal ydes erstatning ved afskæring af arealer,  

 såfremt dette medfører driftsmæssige gener.
Og ingen kan vist være i tvivl  

 om, at der i vores tilfælde vil være tale om driftsmæssige gener i  

 forbindelse med anlæggelsen af den nye vej.
Vi driver for tiden gården med travheste (på nuværende tidspunkt tre  

 hopper, to tre-årige og en fire-årig), som skal trænes på det jordstykke, der  

 skæres fra.
Det betyder, at hestene, når vejen er anlagt, skal trækkes over  

 den befærdede omfartsvej, hvor de i dag kan trækkes over broen og hen langs  

 den lidet befærdede Tarskovvej.
For ældre trafiksikre heste vil det være  

 forsvarligt at trække dem over den nye vej, selv om det vil tage mere tid.  

 Men for yngre heste vil det være nødvendigt at køre dem til træningsbanen i  

 trailer, hvilket både vil medføre et øget tidsforbrug og øgede udgifter.  

 Tilsvarende forhold vil være gældende, såfremt vi senere måtte ønske at drive  

 en anden form for animalsk landbrug.
Der følger heraf, at gårdens fremtidige  

 anvendelse som animalsk brug vil blive forringet i væsentlig grad.
 For det andet fremgår det ................ at der tidligere faktisk er  

 blevet givet ulempeerstatninger i tilsvarende sager .... ».
Ejerne har herudover anført, at de, da de købte gården, vidste, at der var  

 planer om en forlægning af vejen.
Ved forhandlingerne om prisfastsættelsen  

 ved købet forudsatte ejerne imidlertid, at de efter overtagelsen havde samme  

 ret til at kræve erstatning, som den tidligere ejer havde.
De har derfor  

 indrettet deres købstilbud efter denne forudsætning.
Ejendommen drives for  

 tiden med travheste, men da der er tale om en landbrugsejendom, må det ved  

 erstatningsfastsættelsen tages i betragtning, at ejendommens drift senere kan  

 eller kunne blive omlagt, f.eks. til kvægbrug.
 Ejerne har ikke ønsket at nedlægge påstand om, at ulempeerstatning  

 tilkendes med et bestemt beløb, men har anført, at et udgangspunkt for  

 erstatningsfastsættelsen kunne være prisen på en hestetrailer, idet  

 forlægningen af vejen givet medførere, at de er nødt til at indkøbe en sådan.  

 Prisen for en sådan er måske 30.000 kr.
Amtskommunen har til støtte for sin påstand anført, at ikke alle tab, der  

 følger af et vejprojekt, medfører krav om erstatning.
I denne sag er det ikke  

 vejanlægget, der medfører, at ejendommens jorder adskilles fra ejendommens  

 bygninger.
Dette var allerede tilfældet inden vejanlægget.
Der er offentlig  

 vejforbindelse til ejendommens østlige lod, og nedklassificeringen af den del  

 af Tarskovvej, der er vest for den forlagte landevej fra offentlig vej til  

 offentlig sti udløser ikke erstatning, jfr. lovbekendtgørelsen om offentlige  

 veje kapitel 9. Når ekspropriationen i denne sag sammenholdes med indholdet  

 af og formålet med vejlovens § 69, stk. 2, bør taksationskommissionen lægge  

 til grund, at ekspropriationen alene skal bedømmes som en erstatningsfri  

 omlægning af det offentlige vejnet.
Taksationskommissionen udtaler Det afståede areal er anlagt som kommunevejen Tarskovvej.
Ejer af et  

 sådant offentligt vejareal er reelt vedkommende vejmyndighed, uanset om  

 vejarealet stadig matrikulært hører under den ejendom, vejen blev anlagt på.  

 På denne baggrund er der i overensstemmelse med parternes påstande ikke  

 grundlag for at tilkende ejerne erstatning for arealafståelse.
Efter det, der er anført vedrørende spørgsmålet om  

 arealafståelseserstatning, lægges det ved vurderingen af, om der er grundlag  

 for at tilkende ulempeerstatning, til grund, at landevejens kommende forløb  

 ikke gennemskærer ejernes landbrugsejendom, men derimod dels naboejendommen,  

 dels Tarskovvejs hidtidige forløb.
Ejerne har oplyst, at de driver ejendommen  

 med travheste, og at de hidtil har kunnet trække travheste dels  

 ad Tarskovvejs hidtidige forløb, dels langs Tåstrup Bæk efter aftale med en  

 nabo, når hestene skulle til ejendommens østlige lod, f.eks. til træning.  

 Landevejens nye forløb berører ikke direkte ejernes ejendom, men ejernes  

 adgang til den østlige lod berøres på den måde, at de ikke mere eller i hvert  

 fald kun i det omfang, ejerne har anført, kan trække travheste til den  

 østlige lod.
Ekspropriationen medfører således visse driftsmæssige ulemper,  

 når ejerne for fremtiden skal passere landevejens nye forløb med travheste,  

 eller såfremt driftsformen ændres, da i øvrigt når ejerne skal passere  

 landevejen med besætning og/eller landbrugsmaskiner.
Taksationskommissionen  

 bemærker i denne forbindelse, at den ikke har fundet ejendommen - heller ikke  

 forud for vejanlægget - som særlig velegnet til animalsk produktion henset  

 ejendommens eksisterende bygninger og ejendommens udformning.
 Kommissionsmedlemmerne Hans Lunde og Frede Mortensen udtaler herefter:
Da ejerne erhvervede landbrugsejendommen, kendte de det vejprojekt, denne  

 sag angår.
Hertil kommer, at ejerne ikke har anlagt - men alene har haft  

 planer om at anlægge - en travtræningsbane på den østlige lod, som indtil nu  

 er blevet drevet med markafgrøder.
På denne baggrund finder de voterende  

 ikke, at de driftsmæssige ulemper, det nye vejanlæg medfører, kan anses som  

 så væsentlige, at de overstiger, hvad enhver ejer af en fast ejendom må  

 affinde sig med uden erstatning.
Disse voterende finder derfor ikke,at der er  

 grundlag for at tilkende ejerne erstatning.
Kommissionsformanden, dommer B.
Breum, bemærker:
Det nye vejanlæg medfører, at landbrugsbygningerne i højere grad, end de  

 allerede var, bliver adskilt fra den østlige lod.
Vejen var og bliver ret  

 stærkt befærdet, og forlægning af vejen medfører derfor ret betydelige  

 driftsmæssige ulemper for ejerne, når de skal bringe f.eks. travheste til den  

 østlige lod.
Selv om disse ulemper næppe medfører en væsentlig  

 værdiforringelse af ejendommen, som det var tilfældet i den dom, der er  

 gengivet i Ugeskrift for Retsvæsen 1971, side 211, finder denne voterende, at  

 de driftsmæssige ulemper dog har et sådant omfang, at ejerne er berettiget  

 til en vis erstatning for ulemper.
Denne voterende stemmer derfor for, at  

 ejerne tilkendes erstatning for varige driftsmæssige ulemper, og at  

 erstatningen efter et skøn fastsættes til 15.000 kr.
 Der afsiges kendelse efter voteringens udfald.
 The bestemmes:
 Århus Amtskommune skal ikke betale erstatning til Vagn Juhl Larsen  

 og Lone Hindø som ejere af ovennævnte ejendom.
 Omkostningerne ved taksationssagens behandling betales af Århus  

 Amtskommune efter opgørelse fra taksationskommissionens formand.
