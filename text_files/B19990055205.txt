Bekendtgørelse om forretningsorden for  

 Repræsentantskabet for Rådet for Etniske Minoriteter I medfør af § 43, stk. 4, i lov nr. 474 af 1. juli 1998  

 om integration af udlændinge i Danmark (integrationslov)  

 fastsættes:
Kapitel 1 Repræsentantskabets formål og opgaver § 1. Repræsentantskabet for Rådet for  

 Etniske Minoriteter har til opgave at vælge Rådet for Etniske  

 Minoriteter.
 Stk. 2. Repræsentantskabet orienteres endvidere af  

 rådet om dettes arbejde og om emner af betydning for flygtninge og  

 indvandrere på et årligt møde.
Kapitel 2 Repræsentantskabets sammensætning og  

 konstitution § 2. Repræsentantskabet består af de  

 af integrationsrådene i medfør af integrationsloven § 43,  

 stk. 2, 1. pkt. valgte medlemmer, jf. bekendtgørelse om valg af  

 Repræsentantskabet for Rådet for Etniske Minoriteter og valg af  

 Rådet for Etniske Minoriteter.
 § 3. Indenrigsministeriet indkalder til  

 konstituerende repræsentantskabsmøde senest den 1. marts i  

 året efter det år, hvori valg til kommunalbestyrelsen  

 afholdes.
Kapitel 3 Repræsentantskabets virksomhed § 4. Rådet for Etniske Minoriteter indkalder  

 til møde i repræsentantskabet en gang årligt.
 Stk. 2. Rådet for Etniske Minoriteter kan indkalde  

 repræsentantskabet til ekstraordinære møder, hvis der er  

 særligt behov for drøftelse af emner af betydning for flygtninge  

 og indvandrere.
 § 5. Indkaldelse til møder i  

 repræsentantskabet sker med 14 dages varsel.
Stk. 2. Rådet for Etniske Minoriteter udarbejder til  

 brug for møder i repræsentantskabet en fortegnelse over  

 repræsentanterne for de integrationsråd, der deltager i  

 repræsentantskabet.
Fortegnelsen udsendes sammen med indkaldelsen.
 § 6. Rådet for Etniske Minoriteter  

 udarbejder forslag til dagsorden.
 Stk. 2. Et medlem af repræsentantskabet kan få  

 optaget en sag på dagsordenen ved skriftlig henvendelse til Rådet  

 for Etniske Minoriteter senest 10 dage før mødets  

 afholdelse.
 Stk. 3. Rådet for Etniske Minoriteter udsender dagsorden  

 og de relevante bilag senest syv dage før mødets  

 afholdelse.
 § 7. Repræsentantskabets møder ledes  

 af en af Indenrigsministeriet udpeget mødeleder, jf.  

 integrationslovens § 43, stk. 3.
 § 8. Kan et repræsentantskabsmedlem ikke  

 deltage i et møde, deltager suppleanten.
Stk. 2. Det påhviler det repræsentantskabsmedlem,  

 der ikke kan deltage i et møde, at anmode suppleanten om at deltage i  

 mødet i medlemmets sted.
Det påhviler endvidere  

 repræsentantskabsmedlemmet at underrette repræsentantskabets  

 sekretariat om, at suppleanten er indkaldt.
Det påhviler herefter  

 suppleanten at underrette sekretariatet, hvis vedkommende ikke kan deltage i  

 mødet.
 § 9. Repræsentantskabets møder er  

 ikke offentlige.
 Stk. 2. Repræsentantskabet kan beslutte, at andre  

 personer end repræsentantskabets medlemmer kan deltage i et møde  

 i repræsentantskabet i det omfang, der er behov herfor.
Kapitel 4 Sekretariatsbetjeningen af repræsentantskabet § 10. Indenrigsministeren drager omsorg for  

 sekretariatsbetjeningen af repræsentantskabet.
Kapitel 5 Økonomiske forhold vedrørende  

 repræsentantskabets virksomhed § 11. Repræsentantskabets medlemmer modtager  

 i forbindelse med deltagelse i møder i repræsentantskabet eller  

 i udvalg, hvori de deltager efter anmodning fra rådet, erstatning for  

 dokumenteret tabt arbejdsfortjeneste efter reglerne i § 16 a, stk. 4, i lov  

 om kommunernes styrelse.
Indenrigsministeriet afgør, om  

 erstatningskravet er berettiget.
 Stk. 2. I forbindelse med deltagelse i møder i  

 repræsentantskabet eller for rådet ydes medlemmerne  

 godtgørelse for udgifter efter bestemmelserne i cirkulære af 8.  

 marts 1999 om tjenesterejseaftalen.
Kapitel 6 Ikrafttræden § 12. Bekendtgørelsen træder i kraft den 1.  

 august 1999 og finder anvendelse for det repræsentantskab, der  

 nedsættes i henhold til reglerne i bekendtgørelse om valg af  

 Repræsentantskabet for Rådet for Etniske Minoriteter og valg af  

 Rådet for Etniske Minoriteter.
