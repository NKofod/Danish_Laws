 Under 7. Februar d.A. er Ratifikationsdokumenterne til den under 16.  

 November 1927 mellem Danmark og Argentina afsluttede Overenskomst om gensidig  

 Ligebehandling af de to Landes Arbejdere med hensyn til Erstatningsydelser  

 for Ulykkestilfælde under Arbejdet blevet udvekslet i det argentinske  

 Udenrigsministerium.
 Overenskomsten er saalydende:
 Hans Majestæt Kongen af Danmark og Island og Hans Excellence den  

 argentinske Nations Præsident, besjælet af Ønsket om i en Overenskomst at  

 fastsætte Regler for de to Landes Arbejdere, som paa deres respektive  

 Territorier rammes af Ulykkestilfælde under deres Arbejde, samt at sikre dem  

 Fordelene ved Gensidighedsbehandling med hensyn til de Erstatningsydelser,  

 hvortil de har Ret, har udnævnt til deres Befuldmægtigede:
Hans Majestæt Kongen af Danmark og Island: Hr.
Knud Monrad-Hansen,  

 Danmarks Gesandt hos den argentinske Regering; Hans Excellence Præsidenten for Republikken Argentina: Hans Excellence  

 Justits- og Undervisningsminister Dr.
Antonio Sagarna, fungerende Udenrigs-  

 og Kultusminister; Hvilke efter at have meddelt hinanden deres Fuldmagter, der befandtes i  

 god og rigtig Form, er kommet overens om følgende:
 Art. 1.
 Argentinske Statsborgere, som rammes af Ulykkestilfælde under deres  

 Arbejde i Danmark, ligesom deres Efterladte, skal have Adgang til de samme  

 Erstatningsydelser og Garantier, som tilkommer danske Undersaatter i Henhold  

 til den gældende Lovgivning angaaende Erstatning for Skade, som opstaar som  

 Følge af Ulykkestilfælde under Arbejdet.
 Til Gengæld skal danske Undersaatter, som rammes af Ulykkestilfælde under  

 deres Arbejde paa Republikken Argentinas Territorium, ligesom deres  

 Efterladte, have Adgang til de samme Erstatningsydelser og Garantier, som  

 tilkommer argentinske Undersaatter i Henhold til den gældende Lovgivning  

 angaaende Ansvaret for Ulykkestilfælde under Arbejdet.
 Art. 2.
Den ovennænvte Gensidigheds-Bestemmelse skal have Retsvirkning, selv om  

 den tilskadekomne eller hans Efterladte efter Ulykkestilfældet maatte forlade  

 Territoriet, det være sig Danmarks eller Republikken Argentinas.
Det samme  

 gælder i det Tilfælde, hvor de Efterladte maatte opholde sig i et andet Land  

 end det, hvor Ulykkestilfældet er sket.
 Art. 3.
 De danske og argentinske Myndigheder skal gensidig bistaa hinanden for at  

 lette Gennemførelsen af Lovbestemmelserne vedrørende de under Arbejde  

 indtrædende Ulykkestilfælde, særlig med Hensyn til behørig Underretning til  

 Arvingerne.
 Art. 4.
 Nærværende Overenskomst skal ratificeres og Ratifikationerne udveksles saa  

 snart som muligt.
 Den træder i Kraft i Danmark og i Argentina en Maaned efter, at den er  

 blevet offentliggjort i de to Lande i Overensstemmelse med de ved deres  

 respektive Lovgivning foreskrevne Regler.
 Den skal forblive i Kraft indtil Udløbet af et Aar efter den Dato, paa  

 hvilken den er blevet opsagt af den ene eller den anden af de to  

 kontraherende Parter.
 Til Bekræftelse heraf har de i dette Øjemed udnævnte Befuldmægtigede  

 undertegnet nærværende paa Fransk affattede Overenskomst i to Eksemplarer og  

 forsynet den med deres Segl i Buenos Aires, Republikken Argentinas Hovedstad,  

 den 16. November 1927.
(sign.) K.
Monrad-Hansen.
 (sign.) Antonio Sagarna.
 Hvilket herved bringes til almindelig Kundskab med Tilføjende, at  

 Overenskomsten i Henhold til dens Art. 4 træder i Kraft en Maaned efter dens  

 Offentliggørelse her i Landet.
 Socialministeriet, den 9. Marts 1935.
 Steincke.
/G.
Bardenfleth.
 Særlig noter:
