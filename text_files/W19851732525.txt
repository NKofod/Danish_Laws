Et vandværk lejede i 1947 et areal af en jernbane, hvorpå der opførtes  

 en vandværksbygning.
Lejemålet kunne opsiges erstatningsfrit med 6 mdr.  

 varsel, såfremt jernbanens tarv gjorde det påkrævet.
I 1957 blev ejendommen  

 overdraget til en amtskommune, der indtrådte i banens rettigheder og  

 forpligtelser.
Efter ejendommens ekspropriation til hovedlandevejsanlæg blev  

 lejeaftalen opsagt.
Antaget, at fjernelsesklausulen i den oprindelige  

 overenskomst indebar en betydelig mindre risiko for vandværket end vejformål  

 og kunne herefter ikke gøres gældende, En i 1977 opført tilbygning kunne  

 derimod fjernes uden erstatning, da der som lagt til grund af  

 taksationskommissionen var tilgået vandværket fornøden underretning om, at  

 tilladelsen var givet på fjernelsesvilkår.
 Udskrift af forhandlings- og kendelsesprotokollen for  

 taksationskommissionen for Fyn og det sydlige Jylland.
 (Lov nr. 186 af 4. juni 1964).
Sag nr.
Ta.
II 8/84 .
 Matr.nr. 6, Haraldskær Hovedgård, Skibet.
 (lb.nr. 68 og lb.nr. 27 c).
Vejdirektoratet ved Vejle amtskommune (ved afdelingsingeniør J.
Zeuthen)  

 mod Skibet Vandværk (ved landinspektør Hans Faarup).
 Kendelse den 29. maj 1985 .
 Vejle amtskommune har ønsket at efterprøve den erstatning, der ved  

 kendelse af 13. november 1984 af ekspropriationskommissionen vedrørende  

 hovedlandevejsanlæg i Jylland er tillagt Skibet Vandværk som burger af  

 ovennævnte ejendom i anledning af stedfunden ekspropriation til forlægning af  

 hovedlandevej 363, Vejle- Grindsted.
 Der fremlagdes udskrift af forhandlingsprotokollen for  

 ekspropriationskommissionen, hæfte 13 og 14, skrivelse af 27. december 1984  

 fra kommissarius ved statens ekspropirationer i Jylland, arealfortegnelse nr.  

 3, arealerhvervelsesplaner samt ankebegæring.
 Endvidere fremlagdes brev af 20. maj 1985 fra Vejle amtskommune bilagt  

 anlægsmyndighedens erstatningspåstand i sagen.
 Endelig fremlagdes brev af 20. maj 1985 fra landinspektør Hans Faarup,  

 bilagt opgørelse af Vandværkets tab med tilhørende bilagssamling, bilag 1-25  

 samt tegning af 29. maj 1985 med angivelse af den ændrede linieføring for  

 vandledningen.
 Taksationskommissionen besigtigede forholdene på stedet, og parterne havde  

 lejlighed til at forelægge deres synspunkter og fremkomme med deres  

 bemærkninger.
 Ved ekspropriationsforretningen den 12. april 1984 blev hele ejendommen  

 matr.nr. 6, Haraldskær Hovedgård, tilhørende Vejle amtskommune eksproprieret,  

 og brugeren, Skibet Vandværk, blev forpligtet til inden 1. januar 1985 at  

 fjerne vandværksbygningen til fundament.
 Det blev samtidig fastlagt, at vandværket som et led i  

 erstatningsfastsættelsen overtager et ca. 350 (m2) stort areal af matr.nr. 1  

 k, ibd (lb.nr. 52).
 Vandværket nedlagde under ekspropriationsforretningen påstand om en  

 erstatning på principalt 536.000,00 kr. subsidiært 425.000,00 kr., begge tal  

 eksklusive moms.
 I den skriftlige erstatningspåstand er bl.a. følgende nærmere anført:
 Vedrørende posterne 1-3 henvises til opgørelse fra VVS-installatør Finn  

 Buhl Jensen, Billund, 16, marts 1984. (Bilag A).
 Posterne 4 og 5 er skønnede minimumsbeløb blandt andet under indtryk af de  

 omkostninger, som Skibet Vandværk har afholdt ved ombygningen i 1977. (Bilag  

 B).
Der fremsattes følgende subsidiære erstatningsopgørelse under hensyntagen  

 til at Skibet vandværk opnår en forbedring, når der etableres en ny  

 vandværksbygning. (Nyt for gammel).
at rentvandbeholderen under Agar-fabrikkens affaldsbeholder er beliggende  

 på delvise fjernelsesvilkår, idet dog bemærkes, at der også er  

 rentvandsbeholder under vandværksbygningen og at tilbygningen i 1977 på 8,5 (m2) blev tilladt på delvise  

 fjernelsesvilkår.
 Anlægsmyndigheden påstod under forretningen den 12. april 1984, at der  

 ikke skulle ydes erstatning for opsigelse af lejemålet under henvisning til  

 den oprindelige lejeoverenskomsts opsigelsesbetingelser.
 Den oprindelige lejeoverenskomst mellem Skibet Vandværk  

 og Vejle- Vandel- Grindsted Jernbane er indgået i juli 1947 og omfatter et  

 ca. 100 (m2) stort areal i det nordøstre hjørne af matr.nr. 6, hvorpå  

 vandværket opførte en ca. 29 (m2) stor bygning.
 Efter overenskomsten kan banen opsige lejemålet med 6 måneders varsel,  

 såfremt jernbanens tarv gør det påkrævet, uden at vandværket kan gøre  

 erstatningskrav gældende.
 Efter aftale af 2. juli 1957 mellem Vejle- Vandel Grindsted-banen i  

 likvidation og Vejle amtskommune købte amtskommunen bl.a. ejendommen matr.nr.  

 6 og indtrådte i banens rettigheder og forpligtelser i henhold til den  

 oprindelige lejeoverenskomst.
 Overdragelsen blev meddelt Skibet Vandværk ved fremsendelse af en  

 protokoludskrift, og vandværket har siden 1. januar 1958 betalt leje til  

 amtskommunen, men der blev ikke indgået en ny lejekontrakt.
 Vandværket har siden ved en række henvendelser anmodet amtskommunen om at  

 kunne købe det lejede areal og et tilstødende areal, men amtskommunen har  

 ikke villet tage stilling til spørgsmålet, før linieføringen for en  

 forlægning af hovedlandevej 363 var endelig fastlagt, idet man netop havde  

 erhvervet de nedlagte banearealer inkl. matr.nr. 6 til brug for en sådan  

 vejforlægning.
 Under forretningen den 12. april 1984 afviste ekspropriationskommissionen  

 anlægsmyndighedens påstand og udsatte efterfølgende  

 erstatningsforhandlingerne til forretningen den 24. august 1984.
 Ekspropriationskommissionens afvisning af anlægsmyndighedens påstand om,  

 at lejemålet kunne opsiges erstatningsfrit, er bl.a. begrundet med, at den  

 oprindelige betingelse: »såfremt jernbanens tarv gør det påkrævet«,  

 indebærer en betydelig mindre risiko, end hvis jernbanens tarv erstattes med  

 vejformål, som amtskommunen har påberåbt sig efter at være indtrådt i banens  

 rettigheder og forpligtelser, og at det var amtskommunen, der som den  

 stærkere part havde ansvaret for, at lejeoverenskomstens bestemmelser blev  

 ajourført til den nye situation.
 Anlægsmyndigheden har taget ekspropriationskommissionens afvisning til  

 efterretning og har herefter for ekspropriationskommissionen nedlagt påstand  

 om, at der alene tillægges vandværket en erstatning på 25.000,00 - 50.000,00  

 kr., idet der heri bør ske modregning af købesummen for det tillagte areal.
 I et for ekspropriationskommissionen fremlagt notat har anlægsmyndigheden  

 nærmere anført:
 »Idet kommissionens afvisning tages til efterretning, må det lægges  

 til grund, at der skal ydes erstatning for den ca. 28 (m2) store og ca. 37 år  

 gamle vandværksbygning med installationer, som var omfattet af den  

 oprindelige overenskomst med banen.
 Ved amtskommunens overtagelse af ejendommen matr.nr. 6 var der også et  

 lejemål med firmaet Skandinavisk Agar Industri vedrørende et ca. 700 (m2)  

 stort areal, der lå ved siden af vandværekt.
 Mellem dette firma og amtskommunen blev der indgået en fornyet  

 lejekontrakt, som fastsatte, at amtskommunen erstatningsfrit kunne opsige  

 lejemålet, såfremt arealer skulle bruges til offentlige formål, herunder  

 vejformål.
 Vandværket disponerer over en rentvandsbeholder, som det efter aftale  

 med Skandinavisk Agar Industri har etableret under nogle betonkummer til  

 agarfremstilling beliggende på det af fabrikken lejede areal.
 Da lejemålet med Skandinavisk Agar Industri kan opsiges erstatningsfrit i  

 den foreliggende situation, gøres det gældende, at vandværkets tab af brugen  

 af denne rentvandsbeholder ikke skal erstattes.
Vandværket har ved et rådgivende ingeniørfirma i april 1977 ansøgt  

 amtskommunen om tilladelse til at udvide vandværksbygningen med 8,5 (m2) i  

 forbindelse med en ændring af filtersystemet.
Samtidg ansøgtes bl.a. om  

 tilladelse til at nedlægge en ny hovedvandledning i naturstiens areal og en  

 vandledning fra borestedet syd for åen til vandværket.
 Amtskommunens tilladelser på nærmere anførte vilkår blev meddelt det  

 rådgivende ingeniørfirma ved fremsendelse - uden særlig følgeskrivelse, men  

 efter telefonisk aftale - af en genpart af intern skrivelse fra  

 amtsvejinspektoratet til amtsvandinspektoratet, der behandlede disse  

 ansøgninger sammen med en ansøgning om tilladelse til at udvide vandboringen  

 på sydsiden af åen.
 Den nævnte genpart er stemplet indgået hos ingeniørfirmaet den 30.  

 november 1977.
 Som det fremgår af det af vandværket fremlagte bilag 14, blev udvidelsen  

 af vandværket tilladt »under forudsætning af, at lejemålet fortsat kan  

 opsiges med (det i den oprindelige overenskomst) nævnte varsel og med krav om  

 bortfjernelse af bygninger«, og nedlægning af vandledningerne blev  

 tilladt på fjernelsesvilkår, forstået som bekostning af nødvendige ændringer,  

 der er affødt af vejanlæggets tarv.
 På tidspunktet for vandværksudvidelsen m.v. i 1977 har vandværket i 19 år  

 været vidende om, at det er vejanlæggets tarv, som vil være afgørende for, om  

 det kan forblive på det lejede areal, og det gøres gældende, at vandværket  

 har forstået og accepteret de anførte vilkår, som de også var ment af  

 amtskommunen, nemlig fjernelsesvilkår betinget af vejanlæggets tarv.
 Det gøres videre gældende, at vandværket efter det foreliggende må bære  

 risikoen for, at de nye investeringer kunne gå tabt, og at der følgelig ikke  

 kan gøres erstatningskrav gældende for vandværksudvidelsen, det nye filter og  

 de nævnte ledninger.
 Hvis amtskommunen ikke havde givet tilladelse til udvidelsen m.v. i 1977,  

 og hvis amtskommunen derved blev fastholdt på en erstatningspligt for  

 opsigelse af lejemålet, så skulle erstatningen fastsættes for den 28 (m2)  

 store og dengang 30 år gamle vandværksbygning med installationer, herunder  

 nogle åbne filtre, som var modne til udskiftning, men ikke for den del af  

 rentvandsbeholderen, som ligger under agarkummerne.
 Det gøres gældende, at et sådant erstatningsbeløb i 1977 ville have været  

 i størrelsesordenen 20-40.000,00 kr., svarende til ca. 1.000,00 kr./(m2).
Det gøres endvidere gældende, at ekspropriationserstatningen nu skal  

 fastsættes for det tab, som efter foranstående påstand er anslået til  

 20-40.000,00 kr. i 1977, idet vandværket efter de fjernelsesvilkår, der var  

 knyttet til de meddelte tilladelser og accepteret af vandværket, selv bærer  

 risikoen for, at investeringerne i 1977 kunne gå tabt.' De for vandværket mødte gjorde for ekspropriationskommissionen gældende,  

 at det nævnte bilag 14 ikke var et brev til vandværket, men alene et internt  

 brev fra amtsvejinspektoratet til amtsvandinspektoratet i Vejle amt.  

 Vandværket kunne derfor ikke være bundet af de betingelser, der var angivet i  

 den interne brevveksling inden for amtskommunens tekniske forvaltning.
 Ekspropriationskommissionen har ikke mod vandværkets protest ment at kunne  

 lægge vægt på de betingelser, der er angivet i amtsvejinsepktoratets brev  

 (bilag 14) til amtsvandinspektoratet.
 Ekspropriationskommissionen har herefter udtalt følgende:
Der skal alene ydes erstatning for hele den eksisterende vandværksbygning  

 og for omkostningerne ved at flytte diverse installationer.
Efter  

 kommissionens skøn har den nuværende bygning en værdi af 185.000,00 kr.  

 Kommissionen har herved set bort fra værdien af rentvandsbeholderen på det  

 af Skandinavisk Agar Industri lejede areal.
Kommissionen kan tiltræde  

 erstatningsposterne 2-4 i vandværkets subsidiære påstand, hvorefter der  

 fremkommer en samlet erstatning på 400.000,00 kr.
I dette beløb fragår  

 købesummen for det ca. 350 (m2) store, overdragne areal af lb.nr. 52. Under  

 hensyn til den på stedet gældende pris for arealer af tilsvarende beliggenhed  

 og til arealets retlige og faktiske beskaffenhed har kommissionen fastsat  

 købesummen til ialt 21.000,00 kr.
Resterstatningen, der således udgør  

 379.000,00 kr., forrentes med 8 % p.a. fra den 1. juni 1984.
 For udgifter til sagkyndig bistand har ekspropriationskommissionen under  

 hensyn til sagens karakter om omfang tillagt et beløb af 2.400,00 kr.
 Anlægsmyndigheden har for taksationskommissionen nedlagt påstand om, at  

 den af ekspropriationskommissionen fastsatte erstatning for ulemper ved  

 flytning af vandværksbygning m.v. nedsættes til et beløb af ikke over 120.000  

 kr., og at ekspropriationskommissionens afgørelse med hensyn til købesummen  

 for det til vandværket overdragne areal på 21.000 kr. stadfæstes.
 Anlægsmyndigheden har i sin begrundelse for påstanden taget udgangspunktet  

 i Skibet Vandværks subsidiære erstatningspåstand (ovenfor s. 3), der også er  

 lagt til grund af ekspropriationskommissionen:
 1. Erstatningen for tab af bygning med rentvandsbeholder og maskinrum, der  

 af ekspropriationskommissionen var ansat til 185.000 kr., bør nedsættes til  

 et beløb af 2.000 kr. pr. (m2), og således at der kun betales for den  

 oprindelige vandværksbygning på 29 (m2).
 2. Erstatning for udgifter til etablering af ny vandledning til og fra  

 vandværket bør efter anlæggets opfattelse ansættes til 0 kr.
 3. Erstatningen for flytning af eksisterende vandværk inkl. rør og fitting  

 påstås nedsat til et beløb ikke over 35.000 kr.
 4. Erstatning for nødvendige udgifter til el-installationer påstås nedsat  

 til et beløb ikke over 15.000 kr.
 5. Erstatning for nødvendige udgifter til projektering og tilsyn påstås  

 nedsat til et beløb ikke over 10.000 kr.
 Hver af disse punkter er af anlægsmyndigheden uddybet nærmere således:
 ad punkt 1.
 I et for taksationskommissionen fremlagt bilag hedder det:
»Den oprindelige vandværksbygning i lejemålet var 29 (m2) stor.
I det  

 sydøstre hjørne var der under gulvet en 3 x 3 = 9 (m2) stor og knap 2 m dyb  

 rentvandsbeholder.
Langs vestvæggen var der åbne sandfiltre.
 Den senere etablerede udvidelse af rentvandsbeholderen på det  

 af Skandinavisk Agar Industri lejede areal var ca. 86 (m2) med ca. 1,5 m  

 dybde.
 I 1977 blev vandværksbygningen udvidet mod vest fra 29 (m2) til 37 (m2).  

 Derved blev der skaffet plads til 2 nye sandfiltre af lukket type, men der  

 blev ikke etableret rentvandsbeholder under tilbygningen.
 Om den omstridte tilladelse til udvidelse af vandværksbygningen m.v. i  

 1977 har ekspropriationskommissionen i kendelsen udtalt, at den ikke mod  

 vandværkets protest har ment at kunne lægge vægt på de betingelser, der er  

 angivet i amtsvejinspektoratets brev (bilag 14) til amtsvandinspektoratet.
Protesten er refereret med, at de for vandværket mødte gjorde gældende, at  

 det nævnte bilag 14 ikke var et brev til vandværket, men alene et internt  

 brev fra amtsvejinspektoratet til amtsvandinspektoratet.
Vandværket kunne  

 derfor ikke være bundet af de betingelser, der var angivet i den interne  

 brevveksling inden for amtskommunens tekniske forvaltning.
 Heroverfor ønsker anlægsmyndigheden at gøre gældende, at der bør tages  

 hensyn til de nævnte betingelser under henvisning til:
at vandværket i sin subsidiære erstatningspåstand - som er anført i  

 nærværende kendelse side 3 - har henvist til, at tilbygningen blev tilladt på  

 delvise fjernelsesvilkår.
Der er således ikke tale om en protest imod dette  

 hensyn i den subsidiære påstand, som ekspropriationskommissionen har lagt til  

 grund i sin kendelse, at sagsgangen ved ansøgning og meddelese af tilladelse, jfr. nærværende  

 kendelse side 5, var som følger: Det rådgivende ingeniørfirma H.  

 Schmidt-Rasmussen, Vejle, fremsendte på vandværkets vegne ansøgninger om  

 tilladelse til:
- udvidelse af vandindvindingsretten, herunder lægning af ny trykledning  

 fra borested til vandværk.
Ansøgning af 11/3 1977, - lægning af ny hovedvandledning i naturstiens areal (den nedlagte  

 banestrækning) med krydsning under hovedlandevejen i km 6,4. Ansøgning af  

 25/4 1977, - udvidelse af vandværksbygning med 8,5 (m2) for at få plads til ændring  

 af filtersystem fra åben til lukket.
Ansøgning af 25/4 1977, og - nedgravning af el-kabel under å-bunden.
Ansøgning af 26/4 1977.
 Ingeniørfirmaet modtog med brev af 28/11 1977 tilladelse til nedgravning  

 af el-kabel på nærmere anførte vilkår, og med brev af samme dato tilladelse  

 på nærmere anførte vilkår til underføring af ny vandledning under  

 hovedlandevejen.
 Det fremgår af et notat på sidstnævnte af ingeniørfirmaet modtagne  

 tilladelse, at der telefonisk træffes aftale om, at amtskommunen fremsender  

 den som bilag 14 fremlagte skrivelse fra amtsvejinspektoratet til  

 amtsvandinspektoratet med tilladelser på nærmere angivne vilkår til udvidelse  

 af vandbærksbygningen, lægning af ny trykledning fra borested til vandværk og  

 lægning af ny hovedledning i naturstiens areal.
 Som det fremgår, er bilag 14 stemplet indgået hos ingeniørfirmaet den  

 30/11 1977.
Ingeniørfirmaet har ansøgt tilladelserne på vandværkets vegne, og det har  

 truffet aftale om at modtage dem på den beskrevne måde.
Disse tilladelser var  

 nødvendige for, at vandværket lovligt kunne udføre de omhandlede anlæg, og  

 vandværket har gjort brug af dem uden nogen bemærkninger.
De må derfor regnes  

 for at være accepteret, hvilket også har været amtskommunens forudsætning for  

 at fremsende til vandværket den af Vejle kommune udstedte ibrugtagningsattest  

 med brev af 9/12 1977.
 Det er anlægsmyndighedens påstand, at der ikke under de beskrevne  

 omstændigheder kan ses bort fra tilladelserne med de tilknyttede vilkår i  

 bilag 14, og det gøres gældende, at vandværket selv må bære risikoen for, at  

 investeringerne i bygningsudvidelse og nye sandfiltre m.v. kunne gå tabt,  

 hvis hovedlandevejsforlægningen medfører, at det eksisterende vandværk skal  

 flyttes.
 I konsekvens heraf påstås det, at der kun skal ydes erstatning for tab af  

 den oprindelige vandværksbygning på 29 (m2), og ikke for den 8 (m2) store  

 udvidelse med de nye sandfiltre.
 Ekspropriationskommissionen har udtalt, at der alene skal ydes erstatning  

 for hele den eksisterende vandværksbygning (d.v.s. 37 (m2) inklusive  

 udvidelse), og for omkostningerne ved at flytte diverse installationer.
 For vandværksbygningen er der ansat en erstatning på 185.000 kr., svarende  

 til 5.000 kr./(m2).
 Det fremgår af vandværkets primære erstatningspåstand, at den nye  

 vandværksbygning er tilbudt opført for 306.000 kr.
 Den er næsten fire gange så stor som den oprindelige bygning, nemlig 15,4  

 x 6,6 = 101,6 (m2). Tilbuddet svarer dermed til en (m2)-pris på 3.000  

 kr.(m2), hvilket må anses at være en rimelig pris for nyt industribyggeri af  

 denne type uden indregning af installationer og grundpris.
 Det gøres gældende, at der ikke efter fast praksis fuldt ud skal erstattes  

 gammelt med nyt, og denne regel har vandværket også henvist til i sin  

 subsidiære erstatningspåstand.
Anlægsmyndigheden påstår herefter erstatningen for post 1, tab af bygning  

 med rentvandsbeholder og maskinrum, ansat som tab af en 29 (m2) stor bygning  

 på grundlag af en (m2)-pris efter taksationskommissionens skøn ikke over  

 2.000 kr./(m2).« ad pkt. 2.
 Anlægsmyndigheden gør gældende, at de omhandlede ledninger ikke er  

 omfattet af det i forbindelse med ekspropriationen opsagte lejemål, at de i  

 1977 blev lagt i et offentligt umatrikuleret areal erhvervet til vejformål,  

 og at omlægningen nødvendiggøres af hovedvejsforlægningen, og at det allerede  

 i medfør af § 106 i lov om offentlige veje kan forlanges, at ledningerne  

 omlægges på ledningsejerens bekostning.
 ad pkt. 3-5.
Som følge af anlægsmyndighedens hovedsynspunkt vedrørende pkt. 1, nemlig  

 at tilladelsen til udvidelse af vandværket i 1977 er givet på vilkår om  

 fjernelse, bør de nævnte udgifter deles mellem parterne, idet vandværket selv  

 må bære risikoen for tab af investeringen i den skete udvidelse af  

 vandværksbygningerne.
Herudover bør ske yderligere fradrag som følge af de  

 med flytningen forbundne forbedringer.
 Skibet Vandværk har for taksationskommissionen med henvisning til  

 statsekspropriationslovens § 10, indledningsvis rejst spørgsmål om, hvorvidt  

 de af Vejle amtsråd valgte medlemmer af kommissionen burde fratræde  

 kommissionen ved behandlingen af erstatningsspørgsmålet i sagen.
 Vandværket har iøvrigt for taksationskommissionen opgjort sit  

 erstatningskrav således:
 (stadfæstelse af ekspropriationskommissionens kendelse).
 I alle tre beløb fragår købesummen for et ca.
 Ad 1. Vandværkets udgifter i forbindelse med ekspropriationen fremkommer  

 således:
 Ad 2. Den subsidiære påstand fremkommer efter følgende opgørelse:
Post A er det beløb, ekspropriationskommissionen fastsatte værdien af den  

 eksisterende vandværksbygning til.
Beløbet er lavt sat, fordi brugsværdien  

 ikke er dækket af dette beløb.
Vedrørende posterne B - H bemærkes, at ekspropriationskommissionen  

 anerkender, at vandværkets faktiske udgifter i anledning af ekspropriation af  

 lejemålet skal dækkes.
Posterne B - D var kendte på  

 ekspropriationstidspunktet.
Posterne E - H er faktiske udgifter, der er  

 fremkommet i forbindelse med opførelsen af det nye vandværk.
Dækningen af de faktiske udgifter ved ekspropriationen er helt i  

 overensstemmelse med taksationspraksis, jfr.
KFE 1983, p. 118, bilag 25.
Skibet Vandværk anmodede om at få den ekspropriationskommissionen  

 tilkendte erstatning udbetalt.
Denne anmodning er blevet afslået.
Det gøres  

 derfor gældende, at den merrenteudgift, som vandværket er blevet tvunget til  

 at afholde ved optagelse af byggelån for at overholde tidsfristen den 1.  

 januar 1985, skal erstattes.
 Den subsidiære erstatningspåstand skal betragtes som en ajourføring af  

 ekspropriationskommissionens etstatningsbeløb, idet de 400.000,- kr. er  

 blevet forhøjet med 34.000,- kr., der består af en ekstraudgift ved ændret  

 rørføring ved den nye bygning (post F) på 20.000,- kr. og en renteudgift på  

 14.000,- kr., der alene skyldes, at erstatningssagen er trukket i langdrag.
 Til det af anlægsmyndigheden for taksationskommissionen anførte vedrørende  

 opgørelsen af erstatningen for tab af bygning m.v. blev det af vandværket  

 henvist til, at ekspropriationskommissionen ved sin etstatningsfastsættelse  

 ikke havde taget udgangspunkt i udgifterne til den ny bygning, men derimod i  

 værdien af den eksisterende, ligesom ekspropriationskommissionen ved sin  

 afgørelse havde lagt til grund, at vandværket mistede 29 (m2) bygning og ikke  

 37 (m2).
Med hensyn til det af anlægsmyndigheden anførte om en deling af udgifterne  

 til flytning af installationer m.v. blev det af vandværket gjort gældende, at  

 vandværket måtte anses for berettiget til at få samtlige udgifter hertil  

 dækket, idet der var tale om faktiske udgifter afholdt til flytning af  

 samtlige anlæg fra det tidligere vandværk.
Vandværket oplyste i denne  

 forbindelse, at den tilkendte erstatning for udgifter til etablering af ny  

 vandledning udelukkende angik flytning af ledning udenfor naturstiens område.
 Vandværket gjorde endelig gældende, at der eftr dets opfattelse ikke af  

 anlægsmyndigheden kunne støttes nogen ret på det i sagen omhandlede bilag 14.  

 Tilladelsen burde i givet fald have været stilet til vandværket, og det  

 foreliggende dokument kunne således ikke betragtes som en bindende  

 forvaltningsakt.
 Taksationskommissionen skal med hensyn til det af vandværket rejste  

 spørgsmål om de amtsrådsvalgte kommissionesmedlemmers habilitet bemærke, at  

 der efter kommissionens opfattelse ikke foreligger omstændigheder, der kan  

 begrunde, at de pågældende kommissionsmedlemmer fratræder kommissionen under  

 dennes behandling af sagen, idet der herved er henset til, at Vejle  

 amtskommune alene forestår ekspropriationsanlæggets gennemførelse på  

 vejdirektoratets vegne, og således er uden økonomisk interesse i sagens  

 afgørelse.
Med hensyn til erstatningsfastsættelsen finder taksationskommissionen  

 vedrørende pkt. 1 (nærværende kendelse side 3), erstatning for tab af  

 vandværksbygning, at det i overensstemmelse med det af  

 ekspropriationskommissionen anførte, må lægges til grund, at  

 fjernelsesklausulen i den oprindelige mellem Skibet Vandværk  

 og Vejle- Vandel- Grindsted jernbane indgåede overenskomst ikke kan gøres  

 gældende.
Derimod står det efter parternes forklaring for  

 taksationskommissionen fast, at Vandværket har modtaget de dokumenter, der  

 indeholder fjernelsesklausul vedrørende tilbygningen i 1977. Erstatning for  

 tabet af den oprindelige 29 (m2) store vandværksbygning, kan efter  

 taksationskommissionens opfattelse passende ansættes til 150.000 kr.
 For så vidt angår posterne 2-4 i erstatningsopgørelsen (ovenfor side 3)  

 finder taksationskommissionen det ikke tilstrækkeligt godtgjort, at der er en  

 sådan forbindelse mellem fjernelsesklausulen fra 1977 og de investeringer,  

 der erstattes under disse poster, at der bør ske en fordeling af udgifterne.  

 Taksationskommissionen finder derfor, at der til dækning af disse poster bør  

 tilkendes Vandværket en erstatning på 195.000 kr., der fordeler sig med  

 50.000 kr. til dækning af udgifter til ny vandledning m.v., 105.000 kr. til  

 dækning af udgifter til flytning af eksisterende vandværk og 40.000 kr. til  

 dækning af udgifter til el-installationer m.v.
 Taksationskommissionen har ikke kunnet anerkende post 5, allerede fordi  

 der af vandværket ikke har været fremlagt dokumentation for afholdte udgifter  

 til projektering i forbindelse med udførelsen af det nye anlæg.
 Med hensyn til den af vandværket nedlagte påstand om tilkendelse af et  

 beløb til dækning af udgifter til forrentning af byggelån, finder  

 taksationskommissionen ikke, at den omstændighed, at der som følge af en  

 tvist om erstatningens størrelse parterne imellem, indtræder en suspension  

 med hensyn til erstatningens udbetaling, kan begrunde krav om dækning af en  

 eventuel faktisk merudgift.
 Taksationskommissionen har herved iøvrigt henset til, at erstatningen  

 forrentes fra ekspropriationstidspunktet.
 Til dækning af udgifter til sagkyndig bistand i forbindelse med sagens  

 behandling for ekspropriationskommissionen og taksationskommissionen finder  

 taksatiosnkommissionen, at der passende kan tillægges vandværket et beløb af  

 ialt 6.000 kr.
 Erstatningsspørgsmålet vil herefter være at opgøre således:
 Erstatningen forrentes med 8 % p.a. fra den 1. juni 1984.
 For udgifter til sagkyndig bistand for ekspropriationskommissionen og ved  

 taksationskommissionen tillægges der ejeren et beløb af ialt 6.000 kr.
Bent Christensen /J.
Fryd.
