 I medfør af §§ 14, 15, 25, 43 og 63 samt § 66 i lov nr. 310 af 6. juni  

 1973 om levnedsmidler m.m. fastsættes følgende:
§ 1.  Bekendtgørelsen omfatter tilsætningsstoffer til  

 levnedsmidler, jfr. levnedsmiddellovens § 3, og anvendelsen af  

 tilsætningsstoffer i alle levnedsmidler, der sælges her i landet, herunder  

 levnedsmidler der fra frilager eller transitoplag her i landet som forsyning  

 føres til danske skibe eller fly.
Stk. 2. Bekendtgørelsen omfatter ikke  

 anvendelsen af næringsstoffer såsom vitaminer, mineraler og aminosyrer i  

 næringsstofpræparater, der sælges som tilskud til sædvanlig kost.
 §2.
 Direktøren for statens levnedsmiddelinstitut udfærdiger en fortegnelse  

 over godkendte tilsætningsstoffer og deres anvendelse med angivelse af  

 eventuelle krav til stoffernes identitet og renhed.
 Stk. 2.  Fortegnelsen deles i afsnit A om anvendelsen af  

 tilsætningsstoffer i de enkelte levnedsmidler eller grupper af levnedsmidler  

 og afsnit B, hvor tilsætningsstofferne opføres i grupper efter deres  

 funktion.
Stk. 3.  I fortegnelsen opføres tilsætningsstofferne med  

 deres kemiske betegnelse.
Direktøren kan dog bestemme at tilsætningsstoffer  

 opføres med en anden betegnelse eller i særlige tilfælde ikke opføres i  

 fortegnelsen.
Stk. 4.  Medmindre ministeren for forureningsbekæmpelse  

 bestemmer andet, udfærdiger direktøren en ny fortegnelse årligt inden  

 udgangen af oktober måned med virkning for det følgende kalenderår.
I den ny  

 fortegnelse indføres de i medfør af § 4 trufne bestemmelser.
 Stk. 5.  Fortegnelsen optages ikke i Lovtidende.
 Stk. 6.  Direktøren indrykker i Statstidende meddelelse  

 om udfærdigelsen af en ny fortegnelse og om tidspunktet for dens  

 ikrafttrædelse med oplysning om, hvor fortegnelsen kan erhverves.
 § 3.  De i afsnit A og B i den i § 2 nævnte  

 fortegnelse opførte tilsætningsstoffer er godkendt til anvendelse i  

 levnedsmidler.
Stk. 2.  Til de enkelte levnedsmidler må kun anvendes de  

 i fortegnelsens afsnit A under vedkommende levnedsmiddel eller gruppe af  

 levnedsmidler opførte tilsætningsstoffer på de i fortegnelsen fastsatte  

 vilkår.
Tilsætningsstoffer må kun anvendes i overensstemmelse med god  

 tilvirkningsmæssig praksis.
Hvor en talværdi er angivet for det højeste  

 indhold af tilsætningsstoffet i levnedsmidlet, må denne ikke overskrides.
 Stk. 3.  Til brug ved madlavning i private husholdninger  

 må kun sælges de tilsætningsstoffer, der i fortegnelsen er godkendt hertil.
 Stk. 4.  Tilsætningsstoffer, der er nævnt i  

 fortegnelsens afsnit B, men som ikke findes opført i afsnit A, kan anvendes  

 efter indhentet godkendelse fra direktøren for statens levnedsmiddelinstitut.
 Stk. 5.  Tilsætningsstoffer skal opfylde de i  

 fortegnelsen angivne krav til identitet og renhed.
§ 4.  Direktøren for statens levnedsmiddelinstitut kan  

 godkende tilsætningsstoffer, der ikke er opført i afsnit A og B i den i § 2  

 nævnte fortegnelse, til anvendelse i levnedsmidler.
Han fastsætter eventuelle  

 krav til stoffernes identitet og renhed.
 Stk. 2.  Direktøren kan udvide adgangen efter  

 fortegnelsens afsnit A til at anvende tilsætningsstoffer i de enkelte  

 levnedsmidler eller grupper heraf.
 Stk. 3.  Direktøren kan ved udfærdigelse af en ny  

 fortegnelse, jfr. § 2, indskrænke anvendelsen af et tilsætningsstof i de  

 enkelte levnedsmidler eller grupper heraf eller udtage det af fortegnelsen,  

 når tilsætningsstoffet i fortegnelsens afsnit B eller de pågældende  

 anvendelser af tilsætningsstoffet i fortegnelsens afsnit A er mærket med  

 stjerne i det foregående års fortegnelse.
 § 5.  Følgende tilsætningsstoffer kan tages i  

 anvendelse, hvis de senest 6 måneder før de tages i brug er anmeldt til  

 direktøren for statens levnedsmiddelinstitut, og der ikke forinden af denne  

 er nedlagt forbud mod den påtænkte anvendelse af tilsætningsstoffet:
 Stk. 2.  Direktøren kan godkende, at anvendelse sker  

 tidligere end 6 måneder efter anmeldelsen.
 Stk. 3.  Anmeldelsen skal indeholde de af direktøren i  

 medfør af § 6, krævede oplysninger.
 Stk. 4.  Anmeldte tilsætningsstoffer må kun anvendes i  

 overensstemmelse med oplysningerne i anmeldelsen, herunder om stoffernes  

 identitet og renhed samt om indhold af tilsætningsstofferne i de enkelte  

 levnedsmidler, og kun i overensstemmelse med god tilvirkningsmæssig praksis.  

 De må ikke anvendes i strid med forbud eller vilkår fastsat af direktøren,  

 jfr. stk. 1.
 Stk. 5.  Direktøren kan i et særligt afsnit af den i § 2  

 nævnte fortegnelse give oplysning om anmeldte tilsætningsstoffer, der kan  

 anvendes, jfr. stk. 1, og om forbud mod anvendelse af sådanne stoffer.
 § 6.  Direktøren for statens levnedsmiddelinstitut  

 træffer bestemmelse om, hvilke oplysninger ansøgninger om godkendelse af  

 tilsætningsstoffer, jfr. § 4, eller anmeldelser, jfr. § 5, skal indeholde.  

 Direktøren kan udfærdige en vejledning til brug herfor.
 § 7.  Direktøren for statens levnedsmiddelinstitut kan  

 i den i § 2 nævnte fortegnelse bestemme, at reglerne i § 5 og § 6 også skal  

 finde anvendelse på hjælpestoffer, der anvendes ved behandling af  

 levnedsmidler, men som normalt kun forekommer som eventuelle restindhold i  

 det færdige levnedsmiddel, såsom ekstraktionsmidler, filterhjælpemidler,  

 klaringsmidler, kontaktfrysemidler og drivmidler.
 § 8.  Tilsætningsstoffer til levnedsmidler må kun  

 sælges i pakninger eller beholdere, der er mærket med følgende oplysninger:
 Stk. 2.  Hvor særlige hensyn taler derfor, kan  

 direktøren for statens levnedsmiddelinstitut tillade, at  

 tilsætningsstofblandinger, der sælges under bestemt handelsnavn, ikke mærkes  

 med det procentiske blandingsforhold.
 Stk. 3.  Tilsætningsstofblandinger, for hvilke det  

 procentiske blandingsforhold ikke er deklareret, må kun sælges, når deres  

 handelsnavn og sammensætning er registreret hos direktøren for statens  

 levnedsmiddelinstitut, der i fornødent omfang kan underrette andre  

 kontrollerende myndigheder.
 Direktøren kan fastsætte vilkår for salg af sådanne  

 tilsætningsstofblandinger.
Stk.4.  Hvis tilsætningsstoffer er anvendt i et  

 levnedsmiddel, skal levnedsmidlets detailemballage mærkes med ordene  

 »Tilsætningsstoffer anvendt«.
Hvis det efter detailemballagens  

 størrelse er praktisk muligt, skal mærkningen med anvendte tilsætningsstoffer  

 i øvrigt mindst omfatte nedennævnte betegnelse for tilsætningsstofgruppen:
 § 9.  Direktøren for statens levnedsmiddelinstitut kan  

 i særlige tilfælde, når forholdene taler derfor, dispensere fra § 3, stk. 2,  

 3, og 5 samt § 8, stk. 1, 3 og 4.
 § 10.  Medmindre højere straf er forskyldt efter den  

 øvrige lovgivning, straffes med bøde, hæfte eller fængsel indtil et år den,  

 der sælger eller behandler levnedsmidler eller tilsætningsstoffer i strid med  

 § 3, § 4, § 5 og § 8 eller i strid med bestemmelser, vilkår eller forbud  

 fastsat af direktøren for statens levnedsmiddelinstitut i medfør heraf eller  

 i medfør af § 7 for så vidt angår hjælpestoffer.
 § 11.  I lov af 6. juni 1973 om levnedsmidler m.m.  

 træder § 1, § 3, §§5, 6, 7, 8, 9 og 10, § 14, § 15, § 25, § 43, §§ 59, 60,  

 61, 62, 63, 64, 65 og 66, § 69 og § 71 i kraft den 1. juli 1973 i det omfang,  

 disse bestemmelser indeholder regler vedrørende tilsætningsstoffer til  

 levnedsmidler.
 § 12.  Bekendtgørelsen træder i kraft den 1. juli  

 1973.
 Stk. 2.  Levnedsmidler og tilsætningsstoffer, der  

 opfylder de hidtil gældende regler, kan fortsat tilvirkes eller indføres  

 indtil den 30. juni 1974. De kan derefter sælges indtil den 30. juni 1975.
Stk. 3.  Bestemmelsen i stk. 2 gælder ikke farvestoffer,  

 konserveringsstoffer og antioxidanter samt levnedsmidler tilsat disse  

 stoffer.
Sådanne tilsætningsstoffer og levnedsmidler, der er tilvirket eller  

 indført inden den 1. juli 1973, og som opfylder de hidtil gældende regler,  

 kan dog fortsat sælges indtil den 30. juni 1974. Levnedsmidler, der er  

 tilvirket eller indført inden den 1. juli 1974, hvortil alene farvestoffer,  

 konserveringsstoffer og antioxidanter opført i afsnit B i den i § 2 nævnte  

 fortegnelse er anvendt, og som i øvrigt opfylder hidtil gældende regler, kan  

 sælges indtil den 30. juni 1975, Stk. 4.  Uanset bestemmelsen i § 2, stk. 4, revideres  

 den i § 2 nævnte fortegnelse første gang inden udgangen af april 1974 med  

 virkning for tiden 1. juli 1974 til 31. december 1975. Ved den nævnte  

 revision kan direktøren for statens levnedsmiddelinstitut foretage ændringer  

 i fortegnelsens afsnit A uanset bestemmelsen i § 4, stk. 3.
 § 13.  Følgende bestemmelser ophæves(*1):
 Stk. 2.  Følgende bestemmelser ophæves med virkning fra  

 1. juli 1974:
 Stk. 3.  Endvidere ophæves med virkning fra 1. juli 1974  

 bestemmelser om tilsætningsstoffer i:
 Ministeriet for forureningsbekæmpelse,  

 den 8. juni 1973.
 Kampmann.
/Niels Borre (* 1) Opmærksomheden henledes på, at indenrigsministeriets vejledende  

 cirkulære nr. 161 af 3. august 1967 om anvendelse af farvestoffer i  

 levnedsmidler tilbagekaldes med virkning fra den 1. juli 1973.
