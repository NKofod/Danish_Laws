(Lugano-konventionen m.v.) I medfør af § 15 i lov nr. 325 af 4. juni 1986 om EF-domskonventionen  

 m.v., som ændret ved lov nr. 209 af 29. marts 1995, fastsættes:
 § 1.  Lov om EF-domskonventionen m.v. finder  

 tilsvarende anvendelse på sager, der er omfattet af konventionen af 16.  

 september 1988 om retternes kompetence og om fuldbyrdelse af retsafgørelser i  

 borgerlige sager, herunder handelssager, og de til denne konvention knyttede  

 protokoller m.v. (Lugano-konventionen m.v.), jf. dog stk. 2-4.
 Stk. 2.  § 3, stk. 1, og § 6, stk. 2, 1. pkt., i lov om  

 EF-domskonventionen m.v. anvendes på sager, der er omfattet af  

 Lugano-konventionen m.v. med de begrænsninger, der følger af  

 Luganokonventionens artikel 27-28 og artikel II, stk. 2, i den 1. protokol  

 til Lugano-konventionen.
 Stk. 3.  § 6, stk. 2, 2. pkt., i lov om  

 EF-domskonventionen m.v. anvendes på sager, der er omfattet af  

 Lugano-konventionen m.v., således at fuldbyrdelse kun kan nægtes under de i  

 Lugano-konventionens artikel 50-51 nævnte betingelser.
 Stk. 4.  § 11, 2. pkt., i lov om EF-domskonventionen  

 m.v. anvendes på sager, der er omfattet af Lugano-konventionen m.v., således  

 at Lugano-konventionens artikel 20, stk. 2 og 3, finder tilsvarende  

 anvendelse.
 § 2.  Lugano-konventionen m.v. har virkning fra den 1.  

 marts 1996 mellem Danmark, Finland, Forbundsrepublikken Tyskland, Frankrig,  

 Italien, Irland, Luxembourg, Nederlandene, Norge, Portugal, Schweiz, Spanien,  

 Storbritanien og Nordirland, Island samt Sverige.
 Stk. 2.  Lugano-konventionen m.v. finder anvendelse som  

 angivet i konventionens afsnit VI og VII.
 § 3.  Bekendtgørelsen træder i kraft den 1. marts  

 1996.
