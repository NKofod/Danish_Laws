Lægens journal vedrørende den pågældende patient  

 bestod af journalkontinuationer samt diverse prøvesvar og  

 udskrivningsbreve.
Dette materiale fik patienten aktindsigt i.
Herudover var  

 lægen i besiddelse af diverse korrespondance med patienten,  

 Sygesikringen, kommunen, Den Almindelige Danske Lægeforening  

 m.v.
Aktindsigt i breve i patientens journal Patientklagenævnet fandt, at en anmodning om  

 aktindsigt i journalen skal forstås som en anmodning om aktindsigt i  

 alt foreliggende materiale i journalen.
Nævnet fandt, at når en sundhedsperson selv  

 har anset det for relevant at tilføre patientjournalen diverse  

 korrespondance som bilag og fysisk har lagt den pågældende  

 korrespondance på patientjournalen, så bliver korrespondancen en  

 del af journalen, som der kan opnås aktindsigt i.
Dette gælder  

 dog ikke, hvis det er en åbenbar fejl, at bilaget eller oplysningen er  

 tilført patientjournalen som bilag.
 Nævnet lagde ved afgørelsen vægt  

 på, at det af den af lægen fremsendte bilagsoversigt fremgik, at  

 den af patienten nævnte korrespondance var tilført  

 journalen.
 Nævnet fandt herefter, at lægen burde have  

 sendt kopi af korrespondancen til patienten eller have oplyst ham, at der i  

 journalen tillige forelå en del korrespondance, som var til  

 rådighed, og at patienten kunne opnå aktindsigt heri, hvis han  

 ønskede det.
 Nævnet kunne således ikke tiltræde  

 lægens afgørelse om aktindsigt i forbindelse med patientens  

 anmodning om aktindsigt i sin journal.
