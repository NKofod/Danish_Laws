 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte  

 praktikvirksomheder, kan der gennemføres en uddannelse til metalsmed.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er det faglige udvalg for Ædelsmede.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som metalsmed inden  

 for det valgte speciale.
 Uddannelsens varighed og struktur m.v.
 § 4.  For specialerne kobbersmed, gørtler og gørtler  

 (armatur) varer uddannelsen 4 år og afsluttes efter 6. skoleperiode.
 Stk. 2.  For specialet metaltrykker varer uddannelsen 3  

 år og afsluttes efter 4. skoleperiode.
 Stk. 3.  For specialet jern- og metalsliber varer  

 uddannelsen 2 år og 6 måneder og afsluttes efter 2. skoleperiode.
Stk. 4.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 5.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  For specialerne kobbersmed, gørtler og gørtler  

 (armatur) varer skoleundervisningen 65 uger inklusiv 1. skoleperiode.
For  

 specialet metaltrykker varer skoleundervisningen 60 uger inklusiv 1.  

 skoleperiode.
For specialet jern- og metalsliber varer skoleundervisningen 40  

 uger inklusiv 1. skoleperiode.
Skoleundervisningen veksler med  

 praktikuddannelse som vist i figuren og som anført nedenfor:
1) 1. skoleperiode (20 uger) eller 1.  

 praktikperiode. 2) 2. skoleperiode, 20 uger. 3) 2. praktikperiode, ca. 20  

 uger.
For specialet jern- og metalsliber indtil udløbet af den fastsatte  

 uddannelsestid. 4) 3. skoleperiode, 10 uger. 5) 3. praktikperiode, ca. 30  

 uger. 6) 4. skoleperiode, 5 uger for specialerne kobbersmed, gørtler og  

 gørtler (armatur). 7) 4. skoleperiode, 10 uger for specialet metaltrykker. 8)  

 4. praktikperiode, ca. 30 uger for specialet metaltrykker indtil udløbet af  

 den fastsatte uddannelsestid. 9) 5. skoleperiode, 5 uger.
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.  

 Specialet jern- og metalsliber afsluttes dog uden afsluttende eksamen  

 (svendeprøve).
Fritagelse for dele af uddannelsen § 6.  Gennemførelse af 2., henholdsvis 3.,  

 skoleperiode i ædelsmedeuddannelsen giver fritagelse for 2., henholdsvis 3.,  

 skoleperiode i metalsmedeuddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisnings- og Forskningsministeriet efter indstilling fra det faglige  

 udvalg og Erhvervsuddannelsesrådet hvert år inden 31. december gældende for  

 det følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
Hvis  

 der er flere ansøgere uden uddannelsesaftale, end der kan optages ifølge stk.  

 2, træffer skolen afgørelse om, hvem der skal optages, ud fra en vurdering af  

 ansøgerens egnethed for uddannelsen på grundlag af Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  I 1991 beregnes skolens pladsantal i henhold  

 til stk. 2 på grundlag af det antal elever med uddannelsesaftale, som skolen  

 optog i 1990 inden for uddannelserne til kobbersmed, gørtler, gørtler  

 (armatur), metaltrykker og jern- og metalsliber.
 Stk. 7.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
 Uddannelsens mål m.v.
 § 8.  Den uddannede metalsmed skal kunne udføre alle  

 arbejdsprocesser, der forekommer inden for uddannelsen under iagttagelse af  

 gældende sikkerheds- og miljøbestemmelser.
 Stk. 2.  Den uddannede med specialet kobbersmed  

 skal kunne:
 Stk. 3.  Den uddannede med specialerne gørtler og  

gørtler (armatur) skal kunne:
 Stk. 4.  Den uddannede med specialet metaltrykker  

 skal kunne:
 Stk. 5.  Den uddannede med specialet jern- og  

 metalsliber skal kunne forarbejde metaller til brugs- og kunstgenstande  

 og udføre arbejdet maskinelt ved slibning og polering.
Skoleundervisningen § 9.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give eleven forudsætninger for, at  

 varetage de funktioner, uddannelsen tager sigte på.
Undervisningen skal  

 samtidig give forudsætninger for, at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevernes personlige udvikling og forståelse af  

 samfundet og dets udvikling.
 § 10.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
----------------------------------------------------- ---------------------------------------------------- Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 11-14  

 i overensstemmelse med § 15 i hovedbekendtgørelsen det nærmere indhold af  

 undervisningen.
2. skoleperiode § 11.  Undervisningen i 2. skoleperiode har følgende  

 formål:
 Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Tegning Eleven skal have begyndende færdigheder i at udføre og aflæse tegninger,  

 skitser og modeller som oplæg til arbejdsopgaver, herunder brugs- og  

 kunstgenstande.
 Eleven skal selvstændigt kunne udføre borearbejde i ædelmetal og andre  

 materialer efter design, konstruktion og optegning med 5/100 millimeters  

 nøjagtighed.
 Eleven skal selvstændigt kunne udføre savearbejde i ædelmetal og andre  

 materialer efter design, konstruktion og optegning med 5/100 millimeters  

 nøjagtighed.
 Eleven skal selvstændigt kunne udføre filearbejde i ædelmetal og andre  

 materialer i geometriske og organiske former efter design, konstruktion og  

 optegning med 5/100 millimeters nøjagtighed.
 Eleven skal selvstændigt kunne udføre fræsearbejde i ædelmetal og andre  

 materialer i geometriske og organiske former efter design, konstruktion og  

 optegning med 1/500 millimeters nøjagtighed.
 Eleven kan udføre optrækningsarbejder i ædelmetal og andre metaller i  

 geometriske og organiske former efter design, konstruktion og optegning til  

 videre forarbejde ved presning og planering, svarende til en skabelons  

 nøjagtighed.
 Eleven kan udføre smedning i ædelmetal og andre metaller i geometriske og  

 organiske former efter design, konstruktion og optegning, til videre  

 forarbejdning ved presning, planering, filing og fræsning, svarende til en  

 skabelons nøjagtighed.
 Eleven kan planere og spanne brugs- og kunstgenstande svarende til krav og  

 kvalitet og varens udseende.
 Eleven skal ved arbejde med lokale, nationale og internationale forhold  

 opnå begyndende kendskab til beslægtede kendetegn.
 Eleven skal ved arbejde med historisk materiale opnå begyndende kendskab  

 til teknologiens- og økonomiens betydning for ændringer i jobfunktionen,  

 jobkvalitet, beskæftigelsesmuligheder og virksomhedernes vækstbetingelser.
 Eleven skal ved arbejde med ny teknologi opnå begyndende kendskab til nye  

 muligheder for anvendelse af ny teknologi i produktionsfasen, og medvirke ved  

 udarbejdelse af forslag til indkøb af relevant udstyr på arbejdspladserne.
3. og 4. skoleperiode § 12.  Undervisningen i 3. og 4. skoleperiode for  

 specialerne kobbersmed, gørtler, gørtler (armatur) og  

metaltrykker har følgende formål:
 Stk. 2.  Undervisningen i områdefag (deljob) i 3.  

 og 4. skoleperiode har følgende mål og øvrige rammer for indholdet:
Tegning Eleven skal selvstændigt udarbejde skitser, modeller og andet oplæg, der  

 er nødvendig for at udføre arbejdsopgaver, brugs- og kunstgenstande.
Montering Eleven skal selvstændigt montere ædelmetaller og andre materialer ved  

 lodning, limning og nitning, der opfylder almindelige krav til træk-, slag-  

 og brudstyrke.
Støbning Eleven skal selvstændigt udføre støbearbejde af ædelmetal og andre  

 metaller i geometriske og organiske former efter design, konstruktion og  

 optegning.
 Stk. 3.  Undervisningen i specialefag (deljob) i  

 3. og 4. skoleperiode for specialet metaltrykker har følgende mål og  

 øvrige rammer for indholdet:
 Eleven skal kunne foretage drejearbejde i metaller efter design,  

 konstruktion og optegning af arbejdsopgaver samt reparations- og  

 vedligeholdelsesopgaver svarende til 5/100 millimeters nøjagtighed.
 Eleven skal kunne foretage fræsearbejde i metaller efter design,  

 konstruktion og optegning af arbejdsopgaver samt reparations- og  

 vedligeholdelsesopgaver svarende til 5/100 millimeters nøjagtighed.
 Eleven skal selvstændigt betjene CNC-styrede maskiner ved arbejde i  

 metaller efter design, konstruktion og optegning af arbejdsopgaver svarende  

 til 5/100 millimeters nøjagtighed.
5. og 6. skoleperiode § 13.  Undervisningen i 5. og 6. skoleperiode har  

 følgende formål:
 § 14.  Undervisningen i specialefag (deljob) i  

 5. og 6. skoleperiode for specialerne kobbersmed og gørtler har  

 følgende mål og øvrige rammer for indholdet:
 Eleven skal kunne foretage TIG-svejsning af kant- og stumpsømme i  

 svejsestillingerne 2KP, 1P og 1R i rustfast stål, kobber og andre materialer  

 i plade og rør efter DS til karakter 2.
 Eleven skal kunne foretage MIG-svejsning af kant- og stumpsømme i  

 svejsestillingerne 2KP, 3KP, 1P, 2P og 3P i plade-og rør efter DS til  

 karakter 2.
 Eleven skal kunne foretage montagearbejder af ædelmetaller og andre  

 metaller ved svejsning, lodning, limning og nitning af arbejdsopgaver, brugs-  

 og kunstgenstande således, at arbejdet opfylder almindelige krav til varens  

 kvalitet og udseende.
 Eleven skal have erhvervet kompetence i at færdiggøre arbejdsopgaver af  

 brugs- og kunstgenstande ved slibning og polering således, at arbejdet  

 opfylder almindelige krav til varens kvalitet og udseende.
 Stk. 2.  Undervisningen i specialefag (deljob) i  

 5. og 6. skoleperiode for specialet gørtler (armatur) har følgende mål  

 og øvrige rammer for indholdet:
 Eleven skal kunne foretage drejearbejde i ædelmetal og andre metaller  

 efter design, konstruktion og optegning af arbejdsopgaver, reparations- og  

 vedligeholdelsesopgaver af brugs og kunstgenstande svarende til 5/100  

 millimeters nøjagtighed.
 Eleven skal kunne foretage fræsearbejde i ædelmetal og andre metaller  

 efter design, konstruktion og optegning af arbejdsopgaver, reparations-og  

 vedligeholdelsesopgaver af brugs og kunstgenstande svarende til 5/100  

 millimeters nøjagtighed.
 Eleven skal selvstændigt betjene CNC-styrede maskiner ved arbejde i  

 ædelmetal og andre metaller efter design, konstruktion og optegning af  

 arbejdsopgaver af brugs- og kunstgenstande svarende til 5/100 millimeters  

 nøjagtighed.
 Eleven skal have erhvervet kompetence i maskinel færdiggørelse af brugs-  

 og kunstgenstande i ædelmetal og andre metaller ved slibning og polering  

 således, at de færdige emner opfylder almindelige krav til kvalitet og varens  

 udseende.
Praktikuddannelsen § 15.  Praktikvirksomheden skal gennemføre  

 praktikuddannelsen således, at den sammen med skoleundervisningen fører til,  

 at eleven kan nå uddannelsens mål, jf. § 8.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden og  

 således, at eleven videreudvikler de færdigheder og rutiner, der er  

 gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
I øvrigt kan eleven på virksomheden beskæftiges med arbejdsopgaver  

 og discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
Øvrige bestemmelser vedrørende praktikuddannelsen § 16.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 17.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med § 24 i  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 18.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når den eksamen,  

 som er beskrevet i §§ 25-28 (svendeprøven) er bestået, skolebevis er udstedt,  

 jf. § 19, og når afsluttende praktikerklæring er udstedt, jf. § 17, stk. 2.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter fastsat i henhold til § 27, stk. 3. og 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 19.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 22,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Eksamensbeviser m.v.
§ 20.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning  

 bevis for den gennemgåede undervisning, hvis eleven anmoder om det.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 19, stk. 2, nr. 1.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 19, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 23.  Ved karaktergivning i grundfag anvendes  

 13-skalaen, jf. § 17 i eksamensbekendtgørelsen.
 Stk. 2.  Ved karaktergivning i områdefag og specialefag  

 anvendes følgende karakterskala, idet alene en af de anførte betegnelser uden  

 tal anføres:
 4 = »Særdeles tilfredsstillende udført«.
 3 = »Meget tilfredsstillende udført«.
 2 = »Tilfredsstillende udført«.
 1 = »Nogenlunde tilfredsstillende udført«.
 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 24.  Skolen afholder eksamen i grundfag, hvis dette  

 følger reglerne om disse fag.
For specialet jern- og metalsliber dog kun,  

 hvis grundfaget afsluttes i 2. skoleperiode.
 Stk. 2.  Endvidere afholdes afsluttende eksamen efter  

 reglerne i §§ 25-28.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 25.  I sidste skoleperiode i specialet, undtagen i  

 specialet jern og metalsliber, afholdes en afsluttende eksamen, der samtidig  

 udgør en svendeprøve.
Eksamen består af en skriftlig og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 27 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 26.  Den skriftlige prøve (teoriopgave) for  

 specialerne kobbersmed, gørtler, gørtler (armatur) og metaltrykker består af  

 et antal skriftlige spørgsmål inden for grundfag, områdefag og specialefag.  

 Prøven har en varighed af 2 klokketimer.
Opgaverne løses selvstændigt og alle  

 former for hjælpemidler må anvendes.
Stk. 2.  Den praktiske prøve for specialerne kobbersmed,  

 gørtler, gørtler (armatur) og metaltrykker består af en arbejdsopgave i metal  

 eller andre materialer, efter design, konstruktion og optegning.
Opgaven  

 indeholder alle de i uddannelsen forekommende arbejdsdiscipliner og varer 45  

 klokketimer.
Stk. 3.  De opgaver, der er nævnt i stk. 2, fordeles på  

 eleverne efter lodtrækning.
Tegninger, instruktioner og andet skriftligt  

 materiale skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
Stk. 4.  Læreren skal være til stede under udførelsen af  

 den praktiske prøve.
Censorerne skal være til stede under de to sidste dage  

 af prøven.
 § 27.  Ved bedømmelsen af opgavebesvarelserne ved den  

 skriftlige prøve, jf. § 26, stk. 1, giver læreren og de to censorer samlet en  

 karakter under anvendelse af talværdierne i den karakterskala, som er omtalt  

 i § 23, stk. 2.
 Stk. 2.  Ved bedømmelsen af opgaveløsningerne ved den  

 praktiske prøve, giver læreren og de to censorer samlet en karakter under  

 anvendelse af talværdierne i den karakterskala som er omtalt i § 23, stk. 2,  

 for henholdsvis:
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de to karakterer i den  

 praktiske prøve tæller med 3 gange vægten af den skriftlige prøve.
Karakteren  

 udtrykkes ved en af de betegnelser uden tal, som er angivet i § 23, stk. 2.  

 For at bestå eksamen kræves, at eksamenskarakteren har mindst talværdien 1.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3 foretages afrunding  

 af det endelige resultat til et helt tal efter almindelige regneregler, idet  

 karakterværdien 1 dog ikke kan fremkomme ved forhøjelse.
Stk. 5.  De beregninger, som er nævnt i stk. 3 og 4,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 28.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun aflægge omprøve en  

 gang, idet skolen efter samråd med det faglige udvalg dog kan tillade, at  

 eleven aflægger eksamen påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 29.  Bekendtgørelsen træder i kraft den 12. juni  

 1991 og har virkning fra den 1. januar 1991.
