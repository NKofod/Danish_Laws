(Handelsskoler) Hermed fremsendes aftale af 12. november 1986 mellem Finansministeriet og  

 Statstjenestemændenes Centralorganisation II om ansættelse og aflønning m.v.  

 af skolehjemsassistenter ved handelsskoler med skolehjem.
Aftalen har virkning fra 1. april 1985 Det skal iøvrigt bemærkes, at antallet af reduktionstimer på det enkelte  

 skolehjem fastsættes i overensstemmelse med følgende:
 Ved atypiske skolehjem og ved skolehjem med over 250 sengepladser kan der  

 ydes et yderligere antal reduktionstimer.
 Cirkulæreskrivelse af 7. maj 1981-VII-38, ophæves endeligt.
P.m.v e.b.
A.
Jahnsen eksp. sekr I henhold til § 2, stk. 2, stk. 2, i den mellem ministeriet for statens  

 lønnings- og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
§ 1.  Med undervisningsministeriets godkendelse kan  

 lærere ved handelsskoler med skolehjem fungere som skolehjemsassistenter.
For  

 hvervet som skolehjemsassistent ydes et tillæg og reduktion i det pligtige  

 ugentlige undervisningstimetal efter §§ 2 og 3.
 § 2.  Til de lærere, der tillige fungerer som  

 skolehjemsassistenter, ydes et tillæg med et grundbeløb på 11.507,19 kr.  

 årlig pr. 1. oktober 1984 samt en reduktion på 10 timer i det pligtige  

 ugentlige undervisningstimetal.
§ 3.  Tillægget og timereduktionen efter § 2 beregnes  

 i forhold til omfanget af hvervet som skolehjemsassistent.
Der kan ikke  

 tildeles en skolehjemsassistent en reduktion i det pligtige ugentlige  

 undervisningstimetal på færre end 8 og flere end 12 timer.
Tillægget ydes i  

 forhold til antallet af reduktionstimer.
 § 4.  I forbindelse med sovevagt ydes et tillæg med et  

 grundbeløb på 95,00 kr. (1. oktober 1984-niveau). Til tillægget ydes  

 dyrtidsregulering, som indtil 30. september 1987 udgør 27,27 kr. pr. vagt.  

 Fremtidig dyrtidsregulering efter denne dato bortfalder i henhold til lov nr.  

 297 af 4. juni 1986 om bortfald af automatisk regulering af arbejdsvederlag  

 m.v. på grundlag af reguleringspristallet.
 § 5.  De i §§ 2 og 4 nævnte tillæg reguleres som  

 generelle og særlige tillæg, jfr. aftale af 9. september 1985 om justering af  

 tjenestemandslønninger m.v., § 16.
 § 6.  Aftalen har virkning fra 1. april 1985 og kan  

 opsiges med 3 måneders varsel, dog tidligst til 1. april 1987. Samtidig  

 ophæves bestemmelserne vedrørende skolehjemsassistenter i  

 undervisningsministeriets cirkulæreskrivelse af 7. maj 1981, VII-38, 2. afd.  

 2. kt. j. nr. 1981-42074-1.
