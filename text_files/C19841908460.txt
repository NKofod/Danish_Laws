(Til kommuner og amtskommuner) Med lov nr. 301 af 6. juni 1984 er der sket en ændring af bistandsloven §  

 68.
 Ved loven er fastslået, at ophold i bofællesskab er blandt de tilbud, som  

 det sociale udvalg kan tilbyde personer over 18 år med vidtgående fysiske  

 eller psykiske handicap.
 Persongruppen:
Persongruppen er personer med vidtgående fysiske eller psykiske handicap,  

 herunder personer med psykiatriske lidelser.
Det skal være personer, der kan  

 klare sig i eget hjem med den støtte, et bofællesskabs beboere kan give  

 hinanden, når der samtidig ydes nødvendig medhjælp.
Det er hensigten med  

 lovændringen at fremme bestræbelserne for at skabe mere normaliserede  

 boligsituationer for personer med vidtgående fysiske eller psykiske handicap  

 end de tidligere traditionelle familieplejer og institutionsanbringelser.
Her  

 kan f.eks. nævnes hjemmeboende med vidtgående fysiske eller psykiske  

 handicap, der står over for at skulle flytte fra forældrehjemmet.
 Foranstaltningens indhold:
Bofællesskaber adskiller sig fra familiepleje ved, at beboerne ikke bor  

 hos en plejefamilie, men bor selvstændigt i fællesskab med andre beboere i et  

 hus eller i en lejlighed, eller evt. i flere boenheder med fælles  

 faciliteter.
En hensigtsmæssig størrelse på et bofællesskab vil f.eks. være  

 2-6 personer, men større bofællesskaber kan dog ikke udelukkes.
Man må  

 imidlertid være opmærksom på, at bofællesskaber efter § 68 ikke må bære præg  

 af en institution.
 I et bofællesskab kan beboerne støtte hinanden, og kvalificeret medhjælp  

 udefra, der er nødvendig på grund af pågældendes handicap, kan efter  

 lovændringen ansættes for at støtte og bistå bofællesskabets beboere.  

 Medhjælpens opgaver fastsættes under hensyn til behovet hos såvel den enkelte  

 som samtlige beboere i fællesskabet.
 Medhjælpens opgave vil være at yde bistand, der tager sigte på hjælp til  

 selvhjælp, således at bofællesskabets beboere selv kan varetage flest mulige  

 opgaver i et moderat beskyttet miljø. ..BI.-Der opstår i denne forbindelse en  

 pædagogisk opgave, som især omfatter rådgivning og vejledning om almindelige  

 daglige funktioner eller om deltagelse i beskæftigelse og fritidsaktiviteter,  

 herunder deltagelse i foreningsliv eller udvikling af andre sociale kontakter  

 uden for bofællesskabet.
 Herudover kan der suppleres med hjemmehjælp i henhold til bistandlovens  

 bestemmelser om praktisk bistand i hjemmet.
 Etablering:
 Selve etableringen af et bofællesskab kan ske efter initiativ fra beboerne  

 selv, deres pårørende, en forening, en kommunal eller amtskommunal social- og  

 sundhedsforvaltning eller en institution.
Det er beboernes opholdskommune, der vurderer, om bofællesskabet er en  

 egnet og hensigtsmæssig boforanstaltning for de pågældende beboere.
Heri  

 indgår bl.a. overvejelser om beboersammensætningen og en vurdering af, om  

 beboerne har et bistandsbehov, der kan opfyldes uden for en institution.  

 Endvidere indgår overvejelser, om de fysiske rammer er velegnede til den  

 pågældende beboergruppe.
De myndighedskrav, der er for boliger, må  

 selvfølgelig iafttages.
Endvidere må selvsagt tages hensyn til den nødvendige  

 handicapindretning, eventuelt med tilskud efter bistandslovens § 59, stk. 1.
Anvendelse af bofællesskabet nødvendiggør samarbejde mellem kommunen og  

 amtskommunen for at sikre planlægning og koordinering.
Det er derfor vigtigt,  

 at kommunen medinddrager amtskommunen allerede i etableringsfasen.
 Kommunen tager stilling til fællesfaciliteter til bofællesskabet og  

 herunder til ydelse af nødvendig medhjælp.
 Medhjælpen kan ydes direkte af kommunen, som herefter ansætter medhjælpen.
 Hvor det er hensigtsmæssigt og muligt, bør bofællesskabet eller  

 initiativtagerne deltage i ansættelse af medhjælpen, ligesom de bør have  

 medindflydelse på hvilke beboere, der optages.
 Kommunen kan også fastsætte en økonomisk ydelse til hel eller delvis  

 dækning af udgiften til den nødvendige medhjælp i bofællesskabet og til  

 fællesfaciliteterne.
 Ydelsen fastsættes under hensyntagen til, at beboeren af sin sociale  

 pension og/eller arbejdsindtægt skal kunne afholde udgifter til almindelig  

 husførelse, herunder udgifter til den fælles bolig (med fradrag af eventuel  

 boligydelse) og underhold.
 Tilsyn:
 Det sociale udvalg i den kommune, hvor bofællesskabet er beliggende fører  

 tilsyn med bofællesskabet med støtte fra socialcentret/amtskommunen.
 Opholdskommune og refusion i.h.t. bistandslovens §§ 10 og 11.
 Beboeren har opholdskommune i den kommune, hvor bofællesskabet er  

 beliggende, jfr. bistandslovens § 10.
Spørgsmålet om eventuel refusion fra en tidligere opholdskommune afgøres  

 after bistandslovens almindelige bestemmelser herom.
Dvs. at opholdskommunen  

 kan kræve sin del af udgifterne til bistand refunderet af en tidligere  

 opholdskommune, når pågældende ved medvirken fra en anden kommune eller  

 offentlig myndighed har fået ophold i et bofællesskab i den ny kommune.
 Finansiering:
 Udgifterne efter § 68 afholdes af kommunen og amtskommunen med hver 50%,  

 jfr. bistandslovens § 135, stk. 3.
 Ikrafttræden:
 De ændrede regler i § 68 træder i kraft den 1. januar 1985.
 Klageregler:
 Klage over det sociale udvalgs afgørelse efter § 68 kan indbringes for  

 amtsankenævnet, i Københavns og Frederiksberg kommuner for Den sociale  

 Ankestyrelse, jfr. bistandslovens § 15, stk. 1.
