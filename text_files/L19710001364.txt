 Europarådets ministerudvalg har den 26. januar 1970 vedtaget følgende  

 resolution:
Ministerudvalget, som henviser til resolution (65) 1 om betinget dom, tilsyn og andre  

 alternativer til frihedsstraf:
 som finder, at behandlingsforanstaltningernes effektivitet er et af  

 kriminalpolitikens vigtigste mål i alle medlemsstater:
 som anser det for ønskeligt i videst muligt omfang at undgå idømmelse af  

 fængselsstraffe:
som er opmærksom på, at betinget dom med tilsyn, prøveløsladelse og  

 lignende foranstaltninger, hvorefter behandling sker i frihed, er under  

 udvikling i de fleste medlemsstater; som finder det ønskeligt i forbindelse med sådanne foranstaltninger at  

 finde frem til de bedst egnede lovmæssige rammer samt de mest effektive  

 organer og behandlingsmetoder; som er af den opfattelse, at fastsættelse af fælles principper for  

 anvendelse af betingede foranstaltninger er ønskelig for en frugtbar  

 udvikling af disse foranstaltninger, og at dette tillige vil bidrage til, at  

 den europæiske konvention om tilsyn med betinget dømte af prøveløsladte  

 lovovertrædere føres ud i livet, henstiller til medlemsstaternes regeringer:
1. (a) at overveje deres lovgivning med henblik på: -  

 at undersøge ønskeligheden af at indføre, udbygge og forbedre de forskellige  

 former for betinget dom og lignende foranstaltninger og at tilpasse metoderne  

 for gennemførelsen af sådanne foranstaltninger; - at undersøge muligheden af at ophæve eller indskrænke sådanne  

 begrænsninger for anvendelse af betingede foranstaltninger (vedrørende  

 kategorier af lovovertrædere eller arter af lovovertrædelser), som hæmmer en  

 individualisering af sanktioner; 2. (a) at undersøge og - om nødvendigt - ændre  

 lovbestemmelserne vedrørende adgang til prøveløsladelse, f.eks.  

 bestemmelserne om længden af den idømte straf, den minimumsperiode der skal  

 afsones, før der kan blive tale om løsladelse, eller begrænsninger med hensyn  

 til visse kategorier af lovovertrædere, f.eks. recidivister; 3. (a) at sikre tilvejebringelse af tilsynsmetoder,  

 der fremmer udviklingen og udnyttelsen af et kontaktforhold mellem den  

 tilsynsførende og lovovertræderen, hvorigennem der kan ydes hjælp med  

 personlige problemer; 4. (a) at sikre fuld koordinering af de  

 behandlingsmetoder, der af tilsynsmyndighederne for betinget dømte og  

 prøveløsladte samt af fængselsmyndighederne anvendes over for lovovertrædere,  

 uanset de administrative rammer for disse myndigheders arbejde; 5. (a) at gennemføre en almindelig administrativ  

 inspektion af tilsynsarbejdet for betinget dømte og prøveløsladte; 6. (a) at sikre overholdelse af de vilkår, der er  

 fastsat i betingede domme eller afgørelser om prøveløsladelse, ved anvendelse  

 af egnede sanktioner til dette formål; - fastsættelse af en ubetinget straf både for den ny lovovertrædelse og  

 for den lovovertrædelse,som tidligere har ført til en betinget  

 foranstaltning; - opretholdelse af den oprindelige, betingede foranstaltning, eventuelt  

 med ændring af nogle af de deri fastsatte vilkår, og idømmelse af en ny  

 ubetinget straf for den den ny lovovertrædelse; - idømmelse af en ny, betinget foranstaltning, der omfatter både den  

 oprindelige og den ny lovovertrædelse; 7. at fremme forskningsarbejdet såvel vedrørende  

 kriterierne for udvælgelsen af lovovertrædere til tilsynsforanstaltninger,  

 som vedrørende spørgsmålet om, hvorledes ordningerne vedrørende betinget dom  

 og prøveløsladelse virker i praksis; 8. at sikre en vid udbredelse af Europarådets rapport  

 om den praktiske gennemførelse af tilsyn og efterforsorg for betinget dømte  

 og prøveløsladte lovovertrædere, især blandt de myndigheder, der er  

 beskæftiget med disse spørgsmål; og opfordrer regeringerne til hvert tredie år at sende indberetning til  

 Europarådets generalsekretær om de foranstaltninger, de har truffet for at  

 imødekomme disse henstillinger.
 Justitsministeriet, den 11. februar  

 1971.
 Knud Thestrup. / Niels Madsen.
