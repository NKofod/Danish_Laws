Resumé Når Den Sociale Ankestyrelse (DSA) traf afgørelse i en førtidspensionssag,  

 var det styrelsens faste praksis at sende en kopi af afgørelsen til  

 ansøgerens  

 egen læge, medmindre ansøgeren forinden havde fremsat indsigelse i  

 forbindelse  

 med en orientering om den påtænkte underretning.
 Ombudsmanden udtalte, at DSA's videregivelse af en kopi af  

 afgørelsen til egen læge forudsætter skriftligt samtykke på samme måde, som  

 hvis der havde været tale om videregivelse til en anden  

 forvaltningsmyndighed,  

 jf. forvaltningslovens § 28, stk. 4. Der var ikke grundlag for at fravige  

 skriftlighedskravet, jf. forvaltningslovens § 28, stk. 4, 2. pkt.  

 Ombudsmanden  

 henstillede til DSA at ændre sin praksis, så den blev bragt i  

 overensstemmelse  

 med forvaltningslovens § 28. Alternativt pegede han på muligheden for, at  

 styrelsen overlod til ansøgeren selv at orientere egen læge.
I den konkrete sag, hvor DSA - uanset ansøgerens skriftlige  

 indsigelse - havde sendt kopi af afgørelsen til egen læge, var ombudsmanden  

 enig med styrelsen i det beklagelige heri.
Ombudsmanden fandt det meget  

 beklageligt, at styrelsen først blev opmærksom på ansøgerens indsigelse, da  

 han  

 efter styrelsens afslutning af sagen påklagede forholdet til styrelsen. (J.  

 nr.  

 1990-1734-040).
 Videregivelse af afgørelseskopi til egen læge i  

 førtidspensionssag.
 A klagede over, at Den  

 Sociale Ankestyrelse havde underrettet A's egen læge om styrelsens afgørelse  

 i  

 A's pensionssag i strid med hans ønske herom - et ønske, som var  

 tilkendegivet  

 skriftligt over for revaliderings- og pensionsnævnet.
Det fremgik af sagen, at A's  

 kommune i marts 1989 videresendte A's ansøgning om helbredsbetinget  

 førtidspension  

 til revaliderings- og pensionsnævnet.
Kommunen indstillede, at A blev  

 tilkendt  

 forhøjet almindelig førtidspension, jf. pensionslovens § 14, stk. 3, nr. 1.
I skrivelse af 18. august  

 1989 meddelte revaliderings- og pensionsnævnet A, at nævnet havde modtaget  

 sagen, og at den nu ville blive behandlet.
Desuden indeholdt skrivelsen bl.a.  

 følgende afsnit:
"Samtidig med at De  

 modtager nævnets afgørelse, vil man herfra orientere Deres læge, speciallæger  

 og andre, der har afgivet erklæringer til sagen om dennes udfald.  

  

 Såfremt De ikke ønsker dette, anmodes De om  

 at meddele dette til nævnets sekretariat." I skrivelse af 21. august  

 1989 meddelte A revaliderings- og pensionsnævnet, at han ikke ønskede at få  

 viderebragt oplysninger om sagens udfald til egen læge, speciallæger og  

 andre,  

 som havde afgivet erklæringer til sagen, jf. nævnets skrivelse af 18. august  

 1989.
 I skrivelse af 6. oktober  

 1989 meddelte revaliderings- og pensionsnævnet A, at nævnet havde tilkendt  

 ham  

 ret til forhøjet, almindelig førtidspension, jf. § 14, stk. 3, nr. 1, i lov  

 om  

 social pension, fordi hans erhvervsevne var nedsat med mindst halvdelen.
Efter at A havde påklaget  

 afgørelsen til Den Sociale Ankestyrelse, meddelte ankestyrelsen ham i en  

 skrivelse af 10. maj 1990, at ankestyrelsen efter de foreliggende oplysninger  

 om hans helbredstilstand og øvrige forhold fandt, at han ikke opfyldte  

 betingelserne  

 for at få tilkendt mellemste førtidspension.
Det fremgik af skrivelsen, at  

 ankestyrelsen  

 samtidig havde sendt en kopi af afgørelsen til bl.a.
A's egen læge.
 I skrivelse af 14. maj 1990  

 klagede A til Den Sociale Ankestyrelse over, at ankestyrelsen havde  

 videregivet  

 oplysninger til A's læge i strid med hans skrivelse af 21. august 1989.
Under henvisning hertil  

 meddelte ankestyrelsen i skrivelse af 13. juni  

 1990 A, at A ikke under ankestyrelsens  

 behandling af sagen havde fremsat indsigelse imod, at ankestyrelsen henvendte  

 sig til hans egen læge.
Ankestyrelsen tilføjede følgende:
"Da De imidlertid ikke  

 har ønsket denne underretning, skal man beklage, at det er sket." I skrivelse af 5. december  

 1990 anmodede jeg ankestyrelsen om en udtalelse i anledning af A's klage.
Jeg  

 bemærkede, at ankestyrelsen alene i forbindelse med bekræftelsen på  

 modtagelsen af A's klage synes at have meddelt ham, at der kunne blive tale  

 om at  

  

 indhente  

  

 oplysninger, medmindre  

 han havde indvendinger herimod.
Jeg anmodede om, at ankestyrelsens udtalelse  

 kom til at indeholde en redegørelse for ankestyrelsens fremgangsmåde  

 vedrørende  

 videregivelse af oplysninger set i relation til forvaltningslovens § 28 og  

 straffelovens § 152.
I skrivelse af 9. januar 1991  

 besvarede ankestyrelsen min anmodning.
Med hensyn til ankestyrelsens  

 underretning  

 om afgørelsen til A's læge oplyste ankestyrelsen, "at dette skyldes, at  

 ankestyrelsen under sagens behandling ikke har været opmærksom på (A's) brev  

 af 21. august 1989 til revaliderings- og pensionsnævnet for København.
 Hvis ankestyrelsen havde  

 været opmærksom på dette brev, havde styrelsen ikke underrettet (A's) læge om  

 afgørelsen i sagen.
Ankestyrelsen beklager den  

 skete fejl." Da ankestyrelsen ikke havde efterkommet  

 min anmodning om en redegørelse for styrelsens fremgangsmåde vedrørende  

 videregivelse af oplysninger set i relation til forvaltningslovens § 28 og  

 straffelovens § 152, gentog jeg i skrivelse af 16. januar 1991 min anmodning  

 over for ankestyrelsen.
Under henvisning hertil  

 meddelte ankestyrelsen mig i skrivelse af 25. april 1991, "...at ankestyrelsen, i  

 forbindelse med sin bekræftelse af modtagelsen af en klage, har meddelt  

 klageren, at det kan blive nødvendigt at indhente yderligere oplysninger,  

 f.eks. om indtægts- og arbejdsforhold.
Hvis der indgår helbredsmæssige  

 forhold  

 i sagen, kan det blive nødvendigt at indhente oplysninger herom fra læge  

 eller  

 sygehus.
 Ankestyrelsen vil skaffe  

 disse oplysninger, medmindre pågældende inden 14 dage meddeler, at han eller  

 hun ikke ønsker dette.
 Ankestyrelsen har fundet, at  

 en klagers stiltiende samtykke var tilstrækkeligt til, at styrelsen kunne  

 indhente de oplysninger, styrelsen fandt, var nødvendige for sagens  

 oplysning.
Under behandlingen af pensionssager  

 er det sædvanlig praksis, at Ankestyrelsen hører egen læge, om der er nye  

 lægelige oplysninger, efter at revaliderings- og pensionsnævnet har truffet  

 afgørelse.
Dette sker naturligvis for at få sagen så godt belyst som muligt.
 Ankestyrelsen har herefter,  

 når sagen er afgjort, sendt en kopi af afgørelsen til pågældendes læge og til  

 evt. speciallæger, der under sagens behandling i ankestyrelsen på styrelsens  

 foranledning har undersøgt pågældende.
 Ankestyrelsen har ikke været  

 tilstrækkeligt opmærksom på, at styrelsens praksis, for så vidt angår  

 videregivelse af oplysninger, ikke er i overensstemmelse med  

 forvaltningslovens § 28.
 Ankestyrelsen vil i  

 konsekvens heraf ændre sin bekræftelse, således at det i bekræftelsen tillige  

 anføres, at såfremt pågældende ikke har indvendinger imod det, vil  

 ankestyrelsen til sin tid sende kopi af afgørelsen til egen læge og til  

 medvirkende speciallæge.
 Ankestyrelsen finder, at det  

 er vigtigt, at egen læge og medvirkende speciallæge, der har udtalt sit skøn  

 over erhvervsevnenedsættelsen, for egen læges vedkommende i forbindelse med  

 udfærdigelse af generel helbredsundersøgelse eller statusbedømmelse, for  

 speciallægens vedkommende i forbindelse med udfærdigelse af  

 speciallægeerklæring,  

 bliver orienteret om ankestyrelsens vurdering af sagen.
Ankestyrelsen forudsætter  

 også i forbindelse med styrelsens ændrede bekræftelse klagerens stiltiende  

 samtykke." I min afsluttende skrivelse  

 til A udtalte jeg bl.a. følgende:
"Sagen rejser alene  

 spørgsmål om ankestyrelsens  

  

 videregivelse  

  

 af oplysninger på eget initiativ.
I det følgende vil jeg derfor ikke komme  

 nærmere ind på bestemmelser, som særligt gælder for  

  

 indhentelse  

  

 af fortrolige oplysninger.
Endvidere er mine  

 bemærkninger begrænset til særligt fortrolige oplysninger, det vil sige  

 oplysninger  

 af den art, som er omfattet af forvaltningslovens § 28, stk. 1. Yderligere  

 tager mine bemærkninger alene sigte på sådanne oplysninger, som den person  

 (adressat), oplysningerne videregives til, ikke i forvejen er bekendt med.
Denne videregivelsessituation  

 er først og fremmest reguleret ved forvaltningslovens § 28, hvorefter  

 oplysningerne som praktisk hovedregel ikke kan videregives uden skriftligt  

 samtykke fra den pågældende.
Bestemmelsen gælder dog direkte kun for  

 videregivelse  

 fra en forvaltningsmyndighed til en anden forvaltningsmyndighed.
Ved  

 videregivelse af fortrolige oplysninger til andre end  

 forvaltningsmyndigheder,  

 f.eks. privatpraktiserende læger, må berettigelsen heraf principielt bedømmes  

 på grundlag af de almindelige tavshedspligtsbestemmelser i forvaltningslovens  

 § 27 og i straffelovens § 152. Herefter er det afgørende, om videregivelsen  

 kan anses for "berettiget". Ved udfyldningen af denne retlige  

 standard må bestemmelserne i forvaltningslovens kap. 8, herunder § 28,  

 tillægges en vis normerende virkning.
Et hovedsigte med  

 tavshedspligtsreglerne er, at oplysninger, som offentlige myndigheder bliver  

 bekendt med som led i varetagelsen af deres opgaver, ikke bliver røbet over  

 for almenheden eller uvedkommende privatpersoner.
I almindelighed er sådanne  

 videregivelser derfor uberettiget.
Hvor videregivelsen sker i forbindelse  

 med,  

 at private udfører opgaver af offentlig eller halvoffentlig karakter, er den  

 mindre betænkelig.
Er modtageren af oplysningerne desuden omfattet af  

 tavshedspligtsregler, der er beslægtet med dem, der gælder for offentlige  

 myndigheder, får situationen en betydelig lighed med de situationer, der er  

 omfattet af forvaltningslovens § 28, og må efter omstændighederne kunne  

 accepteres,  

 såfremt forvaltningen ville være berettiget til at udlevere de samme  

 oplysninger  

 til en anden forvaltningsmyndighed.
Jeg henviser i den forbindelse til, at  

 læger er omfattet af straffelovens tavshedspligtsbestemmelser, jf.  

 straffelovens § 152 B og lægelovens § 9.
Ankestyrelsens afgørelse i en  

 pensionssag indeholder i sagens natur oplysninger om enkeltpersoners  

 helbredsforhold, det vil sige oplysninger af den type, der er omtalt i  

 forvaltningslovens § 28, stk. 1. Selv om ansøgerens egen læge ofte kender  

 ansøgerens helbredsforhold, således at der ikke ved videregivelse til egen  

 læge sker nogen "røbelse", er dette dog ikke altid tilfældet.
Jeg  

 henviser her til de situationer, hvor afgørelsesskrivelsen f.eks. indeholder  

 helbredsoplysninger fra andre læger end egen læge.
Endvidere er selve  

 ankestyrelsens bedømmelse af pensionsberettigelsen efter min opfattelse i sig  

 selv en særlig fortrolig oplysning vedrørende helbredsforhold.
 Såfremt ankestyrelsen i en  

 pensionssag ønsker at tilsende ansøgerens egen læge en kopi af  

 afgørelsesskrivelsen, vil der således være tale om videregivelse af særligt  

 fortrolige oplysninger, jf. forvaltningslovens § 28, stk. 1. Så vidt jeg  

 forstår,  

 er ankestyrelsen da også enig i, at en sådan videregivelse til egen læge  

 kræver  

 samtykke.
Efter forvaltningslovens §  

 28, stk. 4, skal samtykke efter § 28, stk. 2, nr. 1, meddeles skriftligt og  

 indeholde oplysning om, hvilken type oplysninger der må videregives, til hvem  

 oplysninger må videregives og til hvilket formål.
Kravet om skriftlighed kan  

 dog fraviges, når sagens karakter eller omstændighederne i øvrigt taler  

 derfor.  

 Efter forarbejderne til bestemmelsen om fravigelse af skriftlighedskravet er  

 der navnlig tænkt på tilfælde, hvor hensynet til den pågældende selv eller  

 til  

 væsentlige offentlige eller andre private interesser taler for, at  

 behandlingen  

 af en sag, hvortil oplysningerne skal udleveres, ikke skal udsættes for, at  

 der  

 kan indhentes et skriftligt samtykke, som efter omstændighederne kan bevirke  

 en  

 vis forsinkelse af sagen, jf.
Folketingstidende 1985-1986, tillæg B, spalte  

 108-109.
 Det er efter min mening  

 åbenbart, at de omtalte hensyn ikke ved ankestyrelsens ønske om videregivelse  

 af en kopi af afgørelsesskrivelsen til egen læge i almindelighed kan  

 begrunde, at ankestyrelsen undlader at indhente skriftligt samtykke svarende  

 til bestemmelsen i forvaltningslovens § 28, stk. 4, 1. pkt.
Det tilføjes, at de  

 lempeligere krav til samtykkets form, som er forudsat i forvaltningslovens §  

 29, stk. 2, nr. 1, alene gælder ved  

  

 indhentelse  

  

 af oplysninger.
Ved orientering af egen læge er der som omtalt tale om  

 videregivelse.
 På denne baggrund har jeg  

 samtidig hermed henstillet til Den Sociale Ankestyrelse at ændre sin praksis  

 for orientering af egen læge m.v. i forbindelse med afgørelserne i  

 pensionssager, således at ankestyrelsens fremgangsmåde bringes i  

 overensstemmelse med bestemmelserne i forvaltningslovens § 28. Alternativt  

 har  

 jeg over for ankestyrelsen peget på muligheden for, at styrelsen overlader  

 til ansøgeren selv at orientere sin læge m.v.
 Med hensyn til sagsforløbet i  

 (A's) sag er jeg enig med ankestyrelsen i det beklagelige i, at ankestyrelsen  

 orienterede (A's) egen læge uanset hans udtrykkelige anmodning i skrivelse af  

 21. august 1989. Endvidere finder jeg det meget beklageligt, at ankestyrelsen  

 først blev opmærksom på skrivelsen af 21. august 1989, da De efter styrelsens  

 afslutning af sagen påklagede forholdet til styrelsen.
Jeg har gjort ankestyrelsen  

 bekendt med min opfattelse." I skrivelse af 1. april 1992  

 meddelte Den Sociale Ankestyrelse mig, at styrelsen efter min henstilling  

 havde  

 ændret sin praksis, således at ankestyrelsen ikke længere underretter egen  

 læge  

 m.v. om afgørelserne i pensionssager.
 Herefter meddelte jeg  

 ankestyrelsen, at jeg ikke foretog videre i sagen.
