Forbrugerombudsmanden modtog en klage over, at en reklamefilm for  

 mælkechokolade var kønsdiskriminerende.
Filmen viste en pige, der malkede,  

 mens en speaker fortalte om chokolade.
I slutningen af filmen focucerer  

 kameraet på en spand fyldt med chokolade, som pigen holder ind mod brystet og  

 speakeren tilføjer »med nødder«.
 Forbrugerombudsmanden fandt ikke, at den malkende pige var anvendt som  

 blikfang uden naturlig sammenhæng med produktet, og ej heller fremstillet som  

 et kønsobjekt på en så tilstrækkelig grov måde, at der var tale om en  

 overtrædelse af markedsføringsloven.
2.4. Biografreklame - kønsdiskrimination FO modtog i efteråret 1997 en klage fra et reklamebureau over en  

 biografreklame, som bureauet fandt var kønsdiskriminerende.
FO anmodede derfor om at få forevist filmen hos det reklamefilmselskab, der distribuerede den pågældende reklamefilm.
Filmen viste i romantiske, slørede billeder en malkende pige i et landligt  

 miljø og en stemme fortalte om mælkechokolade.
Til sidst i filmen focuserer  

 kameraet på en mælkespand fyldt med chokolade, som pigen holder under armen  

 og ind mod brystet og stemmen tilføjer ordene »... med nødder«.
 FO fandt ikke, at den malkende pige var anvendt som et blikfang ganske  

 uden naturlig sammenhæng med produktet, ligesom han ikke fandt, at hun var  

 fremstillet som et kønsobjekt, der er sidestillet med en vare eller genstand  

 på en måde, der er tilstrækkelig grov til at forholdet var omfattet af  

 markedsføringsloven.
 FO lagde i sin bedømmelse af sagen til grund, at associationen fra nødder  

 til bryster for så vidt var tilsigtet, men det var efter FO's opfattelse også  

 klart, at filmen spillede på det humoristiske og overraskelsesmomentet i  

 associationen.
 FO skred derfor ikke ind over for den konkrete sag, men oplyste til det  

 reklamebureau, der havde indklaget sagen, at opmærksomheden fremover ville  

 være rettet mod den udvikling, der sker - særligt inden for biografreklame.
 (* 1) Offentliggjort i Forbrugerombudsmandens Årsberetning 1987, side 17.
