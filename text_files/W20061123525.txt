Landsskatteretskendelse vedr.
Kurs på gældsbrev Klagen vedrører kurs på gældsbrev.
Landsskatterettens afgørelse Personlig indkomst Skatteankenævnet har fastsat  

 kurs på gældsbrev til 100, selvangivet til 91.Forhøjelse 1.382.450 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren solgte den 1. januar  

 2002 ejendomme beliggende X, til B Bank A/S.
Købesummen udgjorde 20 mio. kr., der  

 skulle erlægges med 5 mio. kr. kontant og 15 mio. kr. ved udstedelse af et  

 gældsbrev.
Af gældsbrevet fremgår, at  

 det skal forrentes og afdrages fra 1. januar 2002 med en fast årlig ydelse på  

 9,33 % af hovedstolen, hvoraf 7 % p.a. af den til enhver tid værende restgæld  

 er rente, medens resten er afdrag.
Ydelsen betales kvartalsvis hver den 11.  

 marts, 11. juni, 11. september og 11.
december med 349.875 kr.  

 Første gang den 11. marts 2002 betales 264.563,01 kr., som udgør forholdsmæssig ydelse for det  

 indtil da forløbne tidsrum.
Gældsbrevet blev af debitor  

 opsagt og indfriet i marts 2003, da renten var faldet yderligere siden  

 udstedelsen af gældsbrevet.
Gældsbrevet blev indfriet til kurs 100.
Klageren har selvangivet  

 kursen til 91 ved opgørelsen af fortjenesten ved salget af ejendommene.
Der  

 er  

 herefter beregnet et kursnedslag på 1.350.000 kr.
Skatteankenævnets afgørelse Ved afståelse af fast ejendom  

 skal køber og sælger i aftalen eller på anden skriftlig måde foretage en  

 fordeling af den samlede kontantomregnede afståelsessum på grund, bygninger,  

 ejerbolig m.v., jf. ejendomsavancebeskatningslovens § 4, stk. 5.
Ifølge  

 ejendomsavancebeskatningslovens § 4, stk. 4, skal salgssummer for aktiver  

 omfattet af ejendomsavancebeskatningsloven  

 omregnes til kontantværdi, der beregnes ved at den kontante del af  

 salgssummen  

 lægges sammen med kursværdien af de overdragne gældsposter på  

 afståelsestidspunktet.
 Den kontantomregnede  

 afståelsessum er undergivet skattemyndighedernes prøvelse, jf.  

 ejendomsavancebeskatningslovens  

 § 4, stk. 6.
I denne sag har køber og  

 sælger ikke aftalt en kontantomregnet afståelsessum.
Det er alene den nominelle afståelsessum, der  

 er fastlagt i aftalen.
 Skatteankenævnet har anført,  

 at der ikke er grundlag for at fastslå, at skatteforvaltningen, ved at  

 ansætte  

 kursen på gældsbrevet til 100, er gået ud over rammerne for det skøn, som det  

 tilkommer dem, jf. ejendomsavancebeskatningslovens § 4, stk. 6, og da  

 klageren  

 ikke har godtgjort, at skønnet hviler på et urigtigt grundlag eller fører til  

 et urimeligt resultat, har skatteankenævnet ikke tilsidesat skønnet.
 Der er herved henset til, at  

 omregningen til kontantværdi ifølge Told- og Skattestyrelsens cirkulære  

 1998-32, pkt. 3.4, sker efter kursværdien på overdragelsestidspunktet.  

 Cirkulæret anviser vedrørende kontantomregning af andre lån, at  

 værdiansættelsen skal ske efter et skøn under hensyntagen til de konkret  

 foreliggende omstændigheder. Andre lån er lån, som ikke er  

 baseret på  

 børsnoterede obligationer, eller er omsættelige på andet egentligt marked end  

 en fondsbørs.
Ved skønnet skal der henses  

 til fordringens forrentning, løbetid og sikkerhed, herunder eventuel  

 pantesikkerhed og kaution samt skyldnerens formodede betalingsevne.
Efter  

 omstændighederne vil indhentede erklæringer fra sagkyndige kunne tillægges  

 betydning.
Told- og Skattestyrelsens  

 vejledende meddelelser for kursfastsættelse af private pantebreve for 1.  

 kvartal 2002 anviser, at værdiansættelsen skal ske under hensyntagen til  

 konkrete forhold.
Der er i meddelelsen ingen særlig metode for  

 værdiansættelse  

 af et gældsbrev, der opstår ved overdragelse af fast ejendom, men uden pant i  

 ejendommen.
Skatteankenævnet finder ikke,  

 at ligningsvejledningens anvisninger er fraveget, idet ToldSkats tabelmateriale alene er  

 vejledende og meddelelsen ikke angiver kursfastsættelse for denne type  

 gældsbreve.
 Kursfastsættelsen er herefter  

 fastsat ud fra følgende forhold:
- B Bank A/S som debitor i  

 gældsbrevet har en særlig sikker betalingsevne, når der henses til bankens regnskaber og kravene  

 til at drive pengeinstitutvirksomhed.
 - Markedsrenten for  

 pantebreve var tilsvarende renten på gældsbrevet på udstedelsestidspunktet.
 - Alternativ placering af  

 summen med samme forrentning uden risiko for kurstab var ikke mulig på  

 udstedelsestidspunktet.
 - Gældsbrevet er udstedt med  

 B Bank A/S som debitor uden pant i fast ejendom eller andre aktiver.
 - Det er i gældsbrevet ikke  

 anført, at kreditor må tåle et eventuelt debitorskifte.
 - Et 20-årigt obligationslån  

 med 7 % i rente kunne ikke stiftes i januar 2002, da kursen på obligationerne  

 var 101,55.
 Skatteankenævnet har  

 fastholdt skatteforvaltningens afgørelse, hvorefter kursen på gældsbrevet er  

 ansat til 100.
Klagerens påstand og argumenter Klagerens repræsentant har  

 påstået, at skattemyndighederne er bundet af de retningslinjer, der er  

 udstedt  

 af Ligningsrådet i Told- og Skattestyrelsens cirkulære 1998-32, herunder  

 fortolkningen i Ligningsvejledningen, afsnit E.C.1.2.1, hvorved  

 kursfastsættelsen af det private pantebrev skal ske med udgangspunkt i TfS  

 2002, 217 pkt. 2, SKM2002.30TSS om overdragelsessummer for fast ejendom.
Det fremgår direkte af  

 Ligningsvejledningen, at Told- og Skattestyrelsens cirkulære 1998-21 ikke er  

 bindende for skatteyder, hvor man modsætningsvis må slutte, at dette er  

 bindende for de skatteansættende myndigheder, da disse er udstedt af en  

 overordnet myndighed.
At cirkulære 1998-21 ikke er bindende for skatteyder,  

 siger sig selv, idet cirkulærer, vejledninger og tjenestebefalinger kun kan  

 henvende sig til underordnede myndigheder, hvorved disse ikke har selvstændig  

 retsvirkning over for borgere.
Med henvisning til  

 Ligningsvejledningen 2002, afsnit E.C.1.2.1, skal det hermed gøres gældende,  

 at  

 de skatteansættende myndigheder må være bundet af Ligningsvejledningens  

 henvisning til, at retningslinjerne ikke er bindende for skatteyder, således  

 at  

 såvel skatteyderne som skattemyndighederne bør kunne indrette sig i tillid  

 til  

 Ligningsvejledningen  særligt, hvor der savnes relevante  

 fortolkningsbidrag.  

 Sammenhold hermed også de af Told- og Skattestyrelsen offentliggjorte  

 processuelle  

 regler på toldskat-området 2002, særlig punkt E.1. vedrørende  

 princippet om  

 lovmæssig forvaltning  praksisændringer, hvor der bl.a. anføres,  

 at med  

 dommen i UfR 1983.8 H er det fastslået, at ligningsmyndighedernes overordnede  

 generelle praksis alene kan skærpes med fremtidig virkning.
En sådan  

 skærpelse  

 kan tidligst få virkning fra det tidspunkt, hvor skærpelsen offentliggøres på  

 relevant måde for eksempel ved en meddelelse eller ved udsendelse af et  

 cirkulære, herunder et cirkulære, der ændrer hidtidigt cirkulære, jf.
TfS  

 1993,  

 345 VLD og TfS 1996, 656 VLS eller ved en skærpet formulering i  

 Ligningsvejledningen. Endvidere henvises til det  

 samme sted anførte, hvorefter en generel overordnet praksis alene kan  

 skærpes  

 med fremtidig virkning, hvilket er ensbetydende med, at borgere/virksomheder  

 som udgangspunkt kan støtte ret på en forventning om, at en entydig og  

 forbeholdsløs formulering i cirkulære og  

 Ligningsvejledningen indtil videre er udtryk for myndighedernes generelle  

 praksis.
Repræsentanten har bemærket,  

 at Ligningsvejledningen, afsnit E.C.1.2.1, ikke har ændret ordlyd, hvorved  

 der  

 siden 1999 og indtil i dag ikke er sket en skærpet formulering i  

 Ligningsvejledningen.
Hertil skal det bemærkes, at Y Kommune er af den  

 opfattelse, at afgørelsen af 5. april 2000 fra Landsskatteretten (TfS 2000,  

 527) skal fortolkes således, at de lokale skattemyndigheder ikke længere er bundet af Told- og  

 Skattestyrelsens udarbejdede tabelmateriale, hvilket efter repræsentantens  

 opfattelse er en fejlfortolkning af afgørelsen, idet afgørelsen bygger på  

 manglende hjemmelsgrundlag, hvorved  

 borgeren ikke kan være bundet af cirkulæret udstedt af Ligningsrådet,  

 hvorimod  

 de underordnede myndigheder stadig vil være bundet indtil cirkulæret ændres,  

 eller der sker en skærpet formulering i ligningsvejledningen.
Endvidere viser afgørelsen af  

 5. april 2000 klart, at det er myndighedernes opfattelse, at fastsættelsen af  

 kursen ved kontantværdiansættelse skal ske i overensstemmelse med Told- og  

 Skattestyrelsens kvartalsvis udarbejdede tabelmateriale.
Afgørelsen af 5.  

 april  

 2000 udelukker således ikke, at en borger i et vist omfang vil kunne støtte  

 ret  

 på indholdet af en administrativ forskrift, der kun henvender sig til  

 myndighederne, jf. dommen UfR 1965, s. 399 H.
Repræsentanten har gjort  

 opmærksom på, at selv om der ofte vil være tvivl om, i hvilket omfang et  

 cirkulære er henholdsvis bindende eller vejledende, vil de relevante  

 myndigheder i praksis som hovedregel rette sig efter  

 det, hvorved praksis på dette område er meget begrænset.
Der kan dog som en  

 afledningseffekt blive tale om en selvstændig bindende virkning af et  

 cirkulære, nemlig i det omfang det må lægges til grund, at indholdet af et  

 cirkulære ikke kan fraviges til ugunst for borgerne.
Det vil være en klar  

 fravigelse til ugunst for klageren, hvis han som borger ikke kan støtte ret  

 på  

 et cirkulære, som er udstedt af en overordnet myndighed til en underordnet  

 myndighed, især når det også af ligningsvejledningen fremgår, at  

 Retningslinierne er ikke bindende for skatteyder, hvorefter man modsætningsvis  

 må træffe den konklusion, at cirkulæret må være bindende for de  

 skatteansættende  

 myndigheder.
Repræsentanten har  

 efterfølgende anført, at selve kursen på gældsbrevet ikke er omfattet af  

 klagen, bl.a. fordi der ikke er angivet nogen løbetid i gældsbrevet.
Der er  

 således ikke muligt præcist at angive en kurs på  

 gældsbrevet.
Klagerens revisor havde skønnet en løbetid på 3 år og var derfor  

 kommet frem til kurs 91.
 Repræsentanten har henvist  

 til et retsforlig ved Østre Landsret af 11. august 2003. Sagsøgers advokat  

 gjorde i sin stævning gældende, at borgere/virksomheder som udgangspunkt kan  

 støtte ret på en forventning om, at en entydig og forbeholdsløs formulering i  

 cirkulære og Ligningsvejledning indtil videre er udtryk for myndighedernes  

 generelle praksis.
Landsskatterettens bemærkninger og begrundelse Det fremgår af TSS-cirkulære  

 nr. 32 af 19. november 1998 om kontantværdiansættelse af overdragelsessummer  

 efter afskrivningsloven og ejendomsavancebeskatningsloven, at der er tale om  

 en  

 anvisning, hvor Ligningsrådet har fastsat vejledende retningslinjer for  

 omregning af overdragelsessummer til kontantværdi, ligesom det præciseres, at  

 de anførte retningslinjer udelukkende er af vejledende karakter, idet  

 også individuelle forhold skal indgå i vurderingen af en fordrings  

 handelsværdi.
 Det fremgår endvidere af  

 Ligningsvejledningen 2002, afsnit E.C.1.2.1, at Ligningsrådet i TSS-cirkulære  

 1998-32 om kontantværdiansættelse af overdragelsessummer efter  

 afskrivningsloven, ligningsloven og ejendomsavancebeskatningsloven har  

 fastsat  

 vejledende retningslinjer for udøvelsen af skønnet over handelsværdien, og at  

 disse retningslinjer ikke er bindende for skatteyder.
Landsskatteretten  

 finder, at Ligningsvejledningens formulering ikke er til hinder for, at  

 skatte-myndighederne efter en individuel vurdering fastsætter en kurs på det  

 omhandlede gældsbrev.
Retten har herved lagt vægt på, at der såvel i  

 cirkulæret  

 som i Ligningsvejledningen er angivet, at der alene er tale om vejledende  

 retningslinjer, der efter rettens opfattelse må forstås som gældende for  

 såvel  

 skatteyder som skattemyndighederne.
Værdiansættelse kan således ske efter et  

 skøn under hensyntagen til de konkret foreliggende omstændigheder.
Ved  

 skønnet  

 skal der henses til fordringens forrentning, løbetid og sikkerhed.
Da kursen  

 på  

 det omhandlede gældsbrevet ikke er omfattet af klagen, stadfæstes  

 skatteankenævnets afgørelse derfor.
