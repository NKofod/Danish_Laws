 I medfør af §§ 9 og 10 samt 16 i brandloven, jfr. lovbekendtgørelse nr.  

 469 af 24 september 1969, fastsættes:
I.
Grunduddannelse.
§ 1.  Med henblik på, at det enkelte brandvæsen til  

 enhver tid kan opfylde kravet i brandlovens § 1 om ydelse af et forsvarligt  

 rednings- og slukningsarbejde, påhviler det brandvæsenet snarest mulig efter  

 nyansættelse af personale at give dette den fornødne grunduddannelse i  

 rednings- og slukningsindsats.
Retningslinier for denne uddannelse udsendes  

 af statens brandskole.
II.
Uddannelse på statens brandskole.
 § 2.  Heltidsbeskæftiget menigt brandmandskab skal  

 efter 1 års ansættelse gennemgå brandmandskursus på statens brandskole og  

 bestå den afsluttende prøve med tilfredsstillende resultat.
 § 3.  Heltids- og deltidsbeskæftigede befalingsmænd  

 skal forud for eller umiddelbart efter udnævnelsen gennemgå  

 befalingsmandskursus på statens brandskole og bestå den afsluttende prøve med  

 tilfredsstillende resultat.
 § 4.  Brandinspektører i kommuner med brandkommission  

 og i kommuner uden brandkommission, men med eget udrykningskorps, skal  

 foruden befalingsmandskursus, jfr. § 3, gennemgå brandinspektørkursus på  

 statens brandskole og bestå den afsluttende prøve med tilfredsstillende  

 resultat.
 § 5.  Brandmandskab, der skal anvende  

 kredsløbsapparater, skal gennemgå røgdykkerkursus på statens brandskole.  

 Deltagelse i dette kursus er betinget af tilfredsstillende helbredsattest.
 § 6.  Statens brandskole kan afholde kurser for  

 deltidsbeskæftiget brandmandskab med henblik på at give dette en uddannelse  

 svarende til den, der gives heltidsbeskæftiget mandskab, jfr. § 2.
 § 7.  Brandskolen kan i øvrigt efter behov afholde  

 suppleringskurser og kurser for personale med kvalificeret arbejde.
III.
Supplerende lokal uddannelse.
 § 8.  Uddannelse af brandmandskab i brug af  

 trykluftapparater, i betjening af pumper og stiger, i vedligeholdelse af  

 materiel eller i udførelse af andet kvalificeret arbejde sker lokalt efter  

 retningslinier udarbejdet af statens brandskole, jfr. dog §§ 5 og 7.
 § 9.  Brandinspektører i kommuner uden brandkommision  

 og uden eget udrykningskorps skal inden 1 år efter udnævnelsen gennemgå en  

 lokal uddannelse efter retningslinier udarbejdet af statens brandskole.
IV.
Lokal fællesuddannelse.
 § 10.  De uddannelser, der er nævnt i §§ 1, 8 og 9,  

 kan foregå ved det enkelte brandvæsen eller som lokal fællesuddannelse af  

 personale fra flere brandvæsener, uddannelsen nævnt i § 9 dog kun som  

 fællesuddannelse.
 Statens brandskole træffer de fornødne foranstaltninger til at muliggøre  

 fællesuddannelse på lokalt plan.
 V. Øvelser.
 § 11.  Personale ved brandvæsenerne skal hvert år  

 deltage i mindst 12 øvelser.
§ 12.  Personale ved den stedlige beredskabsstyrke  

 skal hvert år deltage i mindst 2 øvelser.
Råder beredskabsstyrken over  

 motoriseret slukningsmateriel skal personalet hvert år deltage i mindst 4  

 øvelser.
 § 13.  Statens brandskole udsender hvert år  

 retningslinier for afholdelse af de øvelser, der er nævnt i §§ 11 og 12.
VI.
Udgifterne ved uddannelsen.
 § 14.  Udgifterne ved den i §§ 1, 8, 11 og 12 nævnte  

 lokale uddannelse afholdes af vedkommende kommune eller private brandvæsen.  

 Udgifterne ved de i §§ 2 og 6 nævnte brandmandskursus afholdes af vedkommende  

 kommune eller private brandvæsen gennem en af justitsministeriet fastsat  

 kursusafgift, medens udgifterne ved kurserne nævnt i §§ 3, 4, 5, 7 og 9  

 afholdes af staten.
 Stk. 2.  Udgifterne ved ophold og forplejning,  

 rejseudgifter og løn under uddannelsen afholdes i alle tilfælde af  

 vedkommende kommune eller private brandvæsen.
VII.
Ikrafttræden § 15.  Bekendtgørelsen træder i kraft den 1. august  

 1970.
 Stk. 2.  Justitsministeriets brandudvalgs vejledning af  

 februar 1960 vedrørende afholdelse af brandøvelser og bekendtgørelse nr. 1 af  

 3. januar 1966 om statens brandskole ophæves.
 Justitsministeriet, den 21. juli 1970.
 Knud Thestrup.
/N.
Pontoppidan.
