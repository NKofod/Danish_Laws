Vejledning om a-kassernes ret til refusion for  

  

 udbetalte ydelser Indledning I bekendtgørelse nr. 587 af 26. juni 2003 er der  

 fastsat  

 regler om a-kassernes ret til refusion for udbetalte ydelser.
 I denne vejledning beskrives bekendtgørelsens regler, og nogle af  

 reglerne uddybes med nærmere retningslinier.
Til § 1 Anvendelsesområde Bekendtgørelsen fastlægger, i hvilket omfang en  

 a-kasse  

 har ret til refusion fra staten for ydelser udbetalt efter lov om  

 arbejdsløshedsforsikring  

 m.v. (dagpenge, aktiveringsydelse, feriedagpenge, dagpenge som lån, efterløn  

 og  

 overgangsydelse) og lov om børnepasningsorlov.
Til § 2 En ydelse er udbetalt med rette, hvis medlemmet  

 opfylder  

 betingelserne for at få ydelsen, og medlemmet 1)  

 	  

    

 har ret  

 til ydelsen ifølge lov, eller 2)  

 	  

    

 ved afgørelse  

 fra Arbejdsdirektoratet (direktoratet) eller Arbejdsmarkedets Ankenævn  

 (ankenævnet) får tilkendt ret til ydelsen ud fra generelle  

 forvaltningsretlige  

 principper.
En a-kasse har ret til refusion fra staten for ydelser, der er  

 udbetalt med rette.
Det gælder også hvor en ydelse er udbetalt med rette på  

 udbetalingstidspunktet men senere kræves betalt tilbage af medlemmet, jf.  

 § 86, stk. 2, i lov om arbejdsløshedsforsikring m.v.
A-kassen mister dog retten til refusion, hvis et medlem får  

 tilkendt ret til en ydelse ud fra forvaltningsretlige principper på grund af,  

 at a-kassen har begået fejl.
Medlemmet får derved  

 en  

 bedre retsstilling, end den der er hjemmel til efter loven.
 De situationer, hvor et medlem på grundlag af forvaltningsretlige  

 principper eller god forvaltningsskik, fx at bebyrdende afgørelser skal være  

 skriftlige, får tilkendt ret til en ydelse, kan deles op i kundgørelsessager  

 og  

 sager om realudligning.
Kundgørelsessager Med kundgørelsessager menes sager, hvor a-kassen  

 skriftligt har givet et medlem forkerte oplysninger om medlemmets konkrete  

 rettigheder.
Medlemmet har som følge af a-kassens oplysninger fået en  

 berettiget forventning om, at en ydelse var større eller kunne udbetales  

 længere tid, end der var hjemmel til i loven.
 Da der er tale om ydelser, som medlemmet kun får ret til, fordi  

 a-kassen har begået en fejl, der giver medlemmet en berettiget forventning  

 til  

 ydelsen, mister a-kassen retten til refusion, selv om udbetalingen er sket  

 med  

 rette.
R  

 ealudligning Med realudligning menes, at et medlem får  

 genoprettet  

 sin retsstilling i det administrative system til trods for, at retten til en  

 ydelse var fortabt som følge af forkert vejledning fra a-kassen.
Det vil  

 sige,  

 at ankenævnet eller direktoratet træffer en afgørelse, der stiller det  

 enkelte  

 medlem som om, der var givet en korrekt vejledning.
Medlemmet bliver stillet som om, at a-kassen har vejledt korrekt  

 og medlemmet har handlet rettidigt.
A-kassen mister retten til refusion for  

 den  

 periode, der ligger imellem tidspunktet for rettens ophør efter loven og det  

 tidspunkt, hvor forholdet bliver konstateret.
Til § 3 Ydelser udbetalt med urette A-kassen har som hovedregel ikke ret til refusion  

 for  

 fejludbetalte ydelser.
Dette gælder, selv om a-kassen er uden skyld i, at der  

 er sket en fejludbetaling.
I §§ 4-6 er nævnt nogle særlige undtagelser fra hovedreglen.  

 Kun i disse tilfælde har a-kassen ret til refusion.
Har a-kassen et  

 selvstændigt ansvar, falder retten til refusion bort for det beløb, som ville  

 have været fejludbetalt alene som følge af a-kassens forhold.
Det vil fx være  

 tilfældet, hvor a-kassen ikke har udvist agtpågivenhed eller har overtrådt  

 formelle regler.
 Direktøren for Arbejdsdirektoratet kan også efter en konkret  

 vurdering af sagen give a-kassen retten til refusion, selv om §§ 4-6  

 ikke  

 er opfyldt, jf. § 7.
Til § 4 Har medlemmet begået svig, jf. § 87,  

 stk. 1, i  

 lov om arbejdsløshedsforsikring m.v., har a-kassen ret til refusion.
Hvis  

 a-kassen har begået en fejl, som i sig selv ville have ført til en  

 fejludbetaling, falder retten til refusion bort.
A-kassen mister retten til  

 refusion for det beløb, som ville have været fejludbetalt alene som følge af  

 a-kassens forhold.
 Eksempel:
Et medlem har bevidst oplyst for få  

 arbejdstimer på sine dagpengekort.
A-kassen har dog ikke belagt medlemmets  

 dagpengekort med G-dage, hvilket skulle have været gjort ud fra oplysningerne  

 på kortet.
A-kassen har ikke ret til refusion for det beløb, der svarer til  

 G-dagene.
A-kassens ret til refusion hænger tæt sammen med  

 den  

 endelige afgørelse, der bliver truffet over for medlemmet. Ændrer  

 direktoratet,  

 ankenævnet eller en domstol a-kassens afgørelse fra svig til uagtsomhed,  

 falder  

 a-kassens ret til refusion bort.
A-kassen kan dog i visse situationer bevare  

 retten til refusionen.
I vejledningen til § 7 er disse situationer  

 nærmere  

 beskrevet.
Til § 5, stk. 1 En a-kasse har ret til refusion, hvis ydelsen blev  

 fejludbetalt, fordi a-kassen traf en forkert afgørelse på baggrund af et  

 skøn.
Det er en betingelse, at a-kassen havde et tilstrækkeligt grundlag  

 for at udøve skønnet, inden den traf afgørelsen.
A-kassen skal derfor, med  

 udgangspunkt i kravene om dokumentation, have samlet de oplysninger, der er  

 relevante for sagen.
A-kassens skøn skal også kunne anses for at være forsvarligt.
Heri  

 ligger blandt andet, at det hviler på en korrekt brug af gældende regler og  

 af  

 direktoratets, ankenævnets og domstolenes praksis på området.
A-kassen har ret til refusion, hvis det er det udøvede skøn, der  

 er skyld i, at der er sket en fejludbetaling.
Kan medlemmet gøres ansvarlig  

 for  

 fejludbetalingen, falder retten til refusion bort.
I vejledningen til  

 § 5,  

 stk. 3, er beskrevet, hvornår a-kassens ret til refusion falder bort.
 Skønsmæssige afgørelser forekommer i situationer, hvor afgørelsen  

 beror på en samlet vurdering af oplysninger og omstændigheder i sagen.
Som eksempler på afgørelser, som ofte vil bero på et skøn, kan  

 nævnes, om et medlem står til rådighed for arbejdsmarkedet, eller om et  

 medlem  

 må anses for at være selvforskyldt ledig.
Det beror også på et skøn, om en  

 selvstændig erhvervsdrivende opfylder beskæftigelseskravet i § 53 i lov  

 om  

 arbejdsløshedsforsikring m.v.
Det samme gør sig gældende, når a-kassen skal  

 afgøre om et medlem, som arbejder freelance, skal anses for at være  

 lønmodtager  

 eller selvstændig erhvervsdrivende.
Til § 5, stk. 2 En a-kasse har ret til refusion, hvis  

 fejludbetalingen  

 er sket, fordi a-kassen har fået urigtige oplysninger fra arbejdsgivere,  

 offentlige myndigheder eller en anden a-kasse.
Dette gælder dog ikke, hvis  

 a-kassen vidste eller burde vide, at oplysningerne var urigtige.
 Eksempel:
En arbejdsgiver har ved en fejl  

 sendt a-kassen oplysninger om løn på en anden person end medlemmet.
Det  

 fremgår  

 af arbejdsgivererklæringen og lønsedlerne, at det ikke er oplysninger om  

 medlemmets løn.
Det hører med til a-kassens almindelige agtpågivenhed at  

 kontrollere medlemmets navn, adresse og cpr.nr.
A-kassen har derfor ikke ret  

 til refusion.
Der er særlige regler om tilfælde, hvor  

 Arbejdsformidlingen (AF) er skyld i, at der er bevilliget en ydelse på et  

 forkert grundlag.
I vejledningen til § 6 er de særlige regler beskrevet.
 Direktoratet kan, jf. § 86, stk. 5, i lov om  

 arbejdsløshedsforsikring m.v., træffe afgørelse om, at den a-kasse, der har  

 givet forkerte oplysninger til en anden a-kasse, er ansvarlig for  

 fejludbetalingen.
Til § 5, stk. 3 En a-kasses ret til refusion efter § 5,  

 stk. 1  

 og 2, falder bort, hvis medlemmet skal betale ydelsen tilbage på grund af  

 udvist uagtsomhed, jf. § 86, stk. 1, i lov om  

 arbejdsløshedsforsikring m.v.
A-kassen vil dog have ret til refusion, hvis AF  

 er skyld i, at der er sket en fejludbetaling.
I vejledningen til § 6 er  

 den særlige regel beskrevet.
Ændrer direktoratet, ankenævnet eller en domstol a-kassens  

 afgørelse om, at et medlem har begået svig, falder a-kassens ret til refusion  

 bort.
A-kassen kan dog i visse situationer bevare retten til refusionen.
I  

 vejledningen til § 7 er disse situationer nærmere beskrevet.
Til § 6 A-kassen har ret til refusion, hvis det kun er AF  

 der er  

 skyld i, at ydelsen blev bevilliget på forkert grundlag.
Det er en  

 betingelse,  

 at a-kassen ikke vidste eller burde vide, at bevillingen var givet på et  

 fejlagtigt grundlag.
Det er AF, der bevilliger orlov til børnepasning.
A-kassen skal  

 som led i ansøgningsproceduren give AF oplysninger, der bliver lagt til grund  

 for bevillingen.
A-kassen skal blandt andet oplyse, om medlemmet har  

 dagpengeret.
A-kassen skal også attestere, at det er sandsynliggjort, at et  

 medlem, der er selvstændig erhvervsdrivende, kan ophøre med sin virksomhed i  

 en  

 orlovsperiode.
 Det er også AF, der giver de tilbud efter lov om en aktiv  

 beskæftigelsesindsats, som er grundlaget for udbetalingen af  

 aktiveringsydelse  

 efter § 52a, stk. 2 og 3, og § 55, stk. 4, i lov om  

 arbejdsløshedsforsikring m.v.
 A-kassen mister retten til refusion for fejludbetalte beløb, hvis  

 den ikke har oplyst korrekt om medlemmet forhold.
A-kassen har ret til refusion, hvis et medlem i relation til  

 godkendelsen af ydelsen har udvist uagtsomhed og skal betale ydelsen tilbage,  

 jf. § 86, stk. 1, i lov om arbejdsløshedsforsikring m.v.
Det er en  

 betingelse, at a-kassen ikke vidste eller burde vide, at en godkendelse eller  

 udbetaling hvilede på et fejlagtigt grundlag.
Til § 7 Dispensation i forbindelse med fejludbetalte beløb En a-kasse har som udgangspunkt ikke ret til  

 refusion  

 for fejludbetalte beløb.
Undtagelserne fra denne hovedregel fremgår af  

 §§ 4-6.
 Direktøren for Arbejdsdirektoratet kan efter en konkret vurdering  

 af sagen give en a-kasse ret til refusion, uanset at §§ 4-6 ikke er  

 opfyldt.
 Der kan efter en konkret vurdering blive tale om at dispensere, så  

 a-kassen får ret refusion:
1)  

 	  

    

 Hvis et medlem har  

 udvist uagtsomhed i sammenhæng med og i forlængelse af svig.
Det vil blandt  

 andet være en betingelse for at få ret til refusion for det uagtsomme  

 forhold,  

 at a-kassen kun kunne have forhindret fejludbetalingen for det uagtsomme  

 forhold, hvis den kendt til det svigagtige forhold.
2)  

 	  

    

 Hvis direktoratet  

 og/eller ankenævnet ændrer sin afgørelse fra svig til uagtsomhed, på grund af  

 en frifindende dom, eller fordi politiet opgiver påtale på grund af bevisets  

 stilling.
A-kassens ret til refusion vil blandt andet være betinget af, at  

 a-kassen har gjort alt, hvad der med rimelighed kan forlanges for at oplyse  

 og  

 underbygge sagen.
 3)  

 	  

    

 Hvis fejludbetalingen  

 er sket, fordi a-kassen ikke er blevet orienteret af AF om, at medlemmet er  

 blevet afmeldt.
4)  

 	  

    

 Hvis arvingerne eller  

 boet ikke har oplyst a-kassen om, at medlemmet er død.
Dette gælder dog ikke,  

 hvis a-kassen kendte eller burde have haft kendskab til dødsfaldet.
 Muligheden for at dispensere kan også tænkes brugt i andre  

 situationer.
Det skal fremhæves, at der i de nævnte eksempler ikke er tale om  

 en generel ret til dispensation.
Dispensationen skal ske efter en konkret  

 vurdering af den enkelte sag.
Dispensation i forbindelse med sager om realudligning Direktoratet kan derudover, jf. § 86  

 stk. 4,  

 3. pkt., i lov om arbejdsløshedsforsikring m.v., træffe afgørelse om, at en  

 a-kasse i ganske særlige tilfælde kan få ret til refusion for et fejludbetalt  

 beløb, hvis der træffes afgørelse om realudligning, jf. § 2,  

 stk. 2,  

 i bekendtgørelsen.
Der vil kunne blive tale om at dispensere i sager, hvor der ikke  

 er nogen tvivl om, at et medlem ville have ret til en ydelse på et fast  

 tidspunkt, fx ved overgang til efterløn fra overgangsydelse.
Der skal  

 endvidere  

 lægges vægt på sagens konkrete omstændigheder, herunder om fejlen er opdaget  

 efter kort tid, eller om der er særligt undskyldelige årsager til fejlen.
Det skal fremhæves, at der ikke er tale om en generel ret til  

 dispensation.
Dispensationen vil ske efter en konkret vurdering af den  

 enkelte  

 sag.
Til § 8 Ikrafttræden m.v.
 Bekendtgørelsen skal også anvendes på  

 uddannelsesgodtgørelse eller aktiveringsydelse, der er bevilliget eller er  

 udbetalt efter de hidtil gældende regler i lov nr. 666 af 19. august 1999 om  

 en  

 aktiv arbejdsmarkedspolitik, jf. § 134, stk. 1, i lov nr. 419 af  

 10.  

 juni 2003 om en aktiv beskæftigelsesindsats.
 Denne vejledning erstatter vejledning nr. 205 af 14. december 1993  

 om arbejdsløshedskassernes ret til refusion fra statskassen for fejludbetalte  

 ydelser.
