(Til kommunerne m.fl.) Den 1. juni 1990 vedtog Folketinget med støtte fra alle tingets partier et  

 lovforslag (L 232) indeholdende en række ændringer i lovgivningen med det  

 sigte at effektivisere kontrollen med udbetaling af offentlige ydelser m.v.
 Under hensyn til kommunernes øgede muligheder for at indhente oplysninger,  

 herunder også samkøre data, fra forskellige myndigheder m.v., er det af  

 retssikkerhedsmæssige grunde vigtigt, at der gives modtagere af ydelser m.v.  

 efter den sociale lovgivning klar besked herom i forbindelse med sagens  

 behandling.
I forbindelse med Folketingets behandling af lovforslaget blev da også fra  

 flere sider nævnt, at modtagere skal have klar besked om, at de kan blive  

 kontrolleret.
Det blev hertil fra regeringens side tilkendegivet, at der  

 administrativt ville blive taget skridt til, at der vil blive givet en sådan  

 klar besked.
 På denne baggrund skal vi anmode kommunerne om at orientere modtagere af  

 ydelser m.v. om, at der kan indhentes oplysninger, herunder i elektronisk  

 form, fra skattemyndigheder og andre offentlige myndigheder samt  

 arbejdsløshedskasser.
