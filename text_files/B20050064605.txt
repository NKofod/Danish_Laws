Bekendtgørelse  

 om bestyrelsen for Hovedstadens Teater I medfør af § 14 e i lov om teater, jf.  

 lovbekendtgørelse nr. 1003 af 29. november 2003, som ændret ved lov nr. 519  

 af  

 21. juni 2005 fastsættes:
 § 1.  

  

 Staten  

 kan yde tilskud til Hovedstadens Teater, såfremt institutionen ledes af en  

 bestyrelse på 6 medlemmer, der beskikkes af kulturministeren.
 Stk. 2.  

  

 De 6  

 medlemmer udpeges af kulturministeren og skal tilsammen repræsentere  

 juridiske,  

 ledelsesmæssige, økonomiske, markedsføringsmæssige og teaterfaglige  

 kompetencer.
 Stk. 3.  

  

 Blandt  

 medlemmerne udpeger kulturministeren en formand og en næstformand.
Stk. 4.  

  

 Beskikkelserne gælder for 4 år.
Umiddelbar genbeskikkelse kan kun finde sted  

 en  

 gang.
Den første bestyrelse for Hovedstadens Teater kan beskikkes fra den 1.  

 juli 2005 for perioden til og med den 31. december 2009.
 Stk. 5.  

  

 I tilfælde  

 af udtræden udpeges et nyt medlem for den resterende del af perioden.
 Stk. 6.  

  

 Bestyrelsen  

 tegnes af formanden og i dennes fravær af næstformanden.
 Stk. 7.  

  

 Bestyrelsen  

 fastsætter selv sin forretningsorden.
 § 2.  

  

 Bestyrelsen har i perioden den 1. juli 2005 til den 31. december 2005 til  

 opgave at forberede etableringen af Hovedstadens Teater pr. 1. januar 2006 og  

 herunder institutionens overgang fra Det Storkøbenhavnske Teaterfællesskab  

 til  

 Hovedstadens Teater.
 § 3.  

  

 I  

 perioden den 1. juli 2005 til den 31. december 2005 sekretariatsbetjenes  

 bestyrelsen for Hovedstadens Teater af sekretariatet for Det Storkøbenhavnske  

 Teaterfællesskab.
 § 4.  

  

 Kulturministeren træffer beslutning vedrørende vederlæggelse af bestyrelsens  

 medlemmer.
Stk. 2.  

  

 Bestyrelsesmedlemmernes udgifter til rejser, fortæring, ophold og lignende i  

 Hovedstadens  

 Teaters tjeneste godtgøres efter statens regler Stk. 3.  

  

 Vederlag  

 til bestyrelsen og udgifter til bestyrelsesmedlemmernes rejser, fortæring,  

 ophold og lignende i Hovedstadens Teaters tjeneste afholdes i perioden fra  

 den  

 1. juli 2005 til den 31. december 2005 af Kulturministeriet.
 § 5.  

  

 Bekendtgørelsen træder i kraft den 1. juli 2005.
