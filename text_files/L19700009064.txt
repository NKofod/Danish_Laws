 I henhold til kgl. resolution af 14. maj 1969 har Danmark, efter at  

 folketinget den 21. januar 1965 havde meddelt sit samtykke dertil,  

 ratificeret den af den internationale arbejdskonference den 28. juni 1962  

 vedtagne konvention om ligestilling af ind- og udlændinge i henseende til  

 social tryghed.
 Konventionens ordlyd er som følger (den franske tekst er udeladt her):
KONVENTION NR. 118 OM LIGESTILLING AF IND- OG UDLÆNDINGE I HENSEENDE TIL  

 SOCIAL TRYGHED Den internationale Arbejdsorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som den 6. juni 1962 er trådt sammen til sin 46. samling,og som er blevet enig om visse forslag med hensyn til ligestilling af ind- og  

 udlændinge i henseende til social tryghed, hvilket spørgsmål er optaget som  

 5. punkt på dagsordenen, og som har besluttet, at disse forslag skal tage form af en international  

 konvention, vedtager i dag den 28. juni 1962 følgende konvention, der betegnes  

 konventionen om ligestilling (social tryghed) af 1962:
 Artikel 1.
I nærværende konvention Artikel 2.
 1. Enhver medlemsstat kan påtage sig de i nærværende  

 konvention indeholdte forpligtelser med hensyn til en eller flere af følgende  

 grene af den sociale tryghed, for hvilke der gælder lovgivning, der omfatter  

 dens egne statsborgere inden for dens eget territorium:
 2. Enhver medlemsstat, for hvilken nærværende  

 konvention er gældende, skal opfylde dens bestemmelser med hensyn til den  

 eller de grene af den sociale tryghed, med hensyn til hvilke den har påtaget  

 sig de i konventionen indeholdte forpligtelser.
 3. Enhver medlemsstat skal i sin ratifikation angive  

 den eller de grene af den sociale tryghed, med hensyn til hvilke den påtager  

 sig de i konventionen indeholdte forpligtelser.
 4. Enhver medlemsstat, som har ratificeret nærværende  

 konvention, kan senere ved afgivelse af en erklæring underrette Det  

 internationale Arbejdsbureaus generaldirektør om, at den påtager sig  

 konventionens forpligtelser med hensyn til en eller flere grene af den  

 sociale tryghed, som ikke allerede er angivet i dens ratifikation.
 5. Den i nærværende artikels stk. 4 omhandlede  

 erklæring om påtagelse af forpligtelser skal anses for en fast bestanddel af  

 ratifikationen og skal have ratifikationsvirkning fra erklæringens dato at  

 regne.
6. Med henblik på nærværende konventions gennemførelse  

 skal enhver medlemsstat, der påtager sig konventionens forpligtelser med  

 hensyn til en gren af den sociale tryghed, for hvilken der er gennemført  

 lovgivning om ret til ydelser af den under pkt. a) eller b) nedenfor angivne  

 art, fremsende en erklæring til Det internationale Arbejdsbureaus  

 generaldirektør med angivelse af de efter dens lovgivning hjemlede ydelser,  

 som den anser for at være 7. Den i nærværende artikels stk. 6 omhandlede  

 erklæring skal afgives samtidig med ratifikationen eller samtidig med den i  

 nærværende artikels stk. 4 nævnte erklæring, for så vidt angår eventuel ny  

 lovgivning, skal erklæringen afgives senest tre måneder efter vedtagelsen af  

 sådan lovgivning.
 Artikel 3.
 1. Enhver medlemsstat, for hvilken nærværende  

 konvention er gældende, skal inden for sit territorium yde statsborgere i  

 enhver anden medlemsstat, for hvilken konventionen er gældende, ligestilling  

 efter dens lovgivning med dens egne statsborgere, både for så vidt angår  

 område som retten til ydelser, for så vidt angår enhver gren inden for den  

 sociale tryghed, med hensyn til hvilken den har påtaget sig de i konventionen  

 indeholdte forpligtelser.
 2. For så vidt angår ydelser til efterladte, skal en  

 sådan ligestilling også ydes efterladte efter statsborgere i en medlemsstat,  

 for hvilken konventionen er gældende, uanset sådanne efterladtes  

 nationalitet.
 3. Bestemmelserne i nærværende artikels stk. 1 og 2  

 forpligter ikke en medlemsstat til at anvende disse bestemmelser, for så vidt  

 angår ydelserne i en bestemt gren af den sociale tryghed, på statsborgere i  

 en anden medlemsstat, som har gennemført lovgivning vedrørende den pågældende  

 gren, men som ikke ligestiller den førstnævnte medlemsstats statsborgere med  

 dens egne statsborgere i den nævnte henseende.
 Artikel 4.
 1. Ligestilling med hensyn til tilståelse af ydelser  

 skal indrømmes uden nogen bopælsbetingelse, dog således at ligestilling med  

 hensyn til ydelser inden for en bestemt gren af den sociale tryghed kan gøres  

 betinget af bopæl, hvor det drejer sig om statsborgere i en medlemsstat, hvis  

 lovgivning gør tilståelse af sådanne ydelser betinget af bopæl inden for dens  

 territorium.
2. Uanset bestemmelserne i nærværende artikels stk. 1,  

 kan tilståelse af de i artikel 2, stk. 6, a), omhandlede ydelser - med  

 undtagelse af lægebehandling, ydelser i anledning af sygdom, ydelser ved  

 tilskadekomst under arbejdet og familieydelser - gøres betinget af, at  

 modtageren har været bosat inden for den medlemsstats territorium, efter hvis  

 lovgivning ydelsen udbetales eller - hvor det drejer sig om efterladte - at  

 afdøde havde været bosat der i et tidsrum af højst 3. Der kan fastsættes særlige bestemmelser med hensyn  

 til ydelser i henhold til overgangsordninger.
 4. De fornødne foranstaltninger til forebyggelse af  

 samtidig udbetaling af flere ydelser skal om nødvendigt fastsættes ved særlig  

 aftale mellem de pågældende medlemsstater.
 Artikel 5.
 1. Udover bestemmelserne i artikel 4 skal enhver  

 medlemsstat, som har påtaget sig nærværende konventions forpligtelser med  

 hensyn til den eller de pågældende grene af den sociale tryghed, garantere  

 både sine egne statsborgere og statsborgerne i enhver anden medlemsstat, som  

 har påtaget sig nærværende konventions forpligtelser med hensyn til den eller  

 de pågældende grene, udbetaling af invaliditetsydelser, ydelser ved alderdom,  

 ydelser til efterladte og ved dødsfald samt erstatninger for tilskadekomst  

 under arbejdet under ophold i udlandet, dog således at der, om nødvendigt,  

 gennemføres foranstaltninger med henblik herpå i henhold til artikel 8.
 2. I tilfælde af ophold i udlandet kan udbetaling af  

 ydelser ved invaliditet og alderdom samt af ydelser til efterladte af den i  

 artikel 2, stk. 6 a) omhandlede art gøres betinget af, at de pågældende  

 medlemsstater deltager i ordninger til bevarelse af rettigheder, som nærmere  

 fastsat i artikel 7.
 3. Nærværende artikels bestemmelser finder ikke  

 anvendelse på ydelser i henhold til overgangsordninger.
 Artikel 6.
 Udover bestemmelserne i artikel 4 skal enhver medlemsstat, der har påtaget  

 sig nærværende konventions forpligtelser med hensyn til familieydelser,  

 garantere ydelse af børnetilskud både til sine egne statsborgere og til  

 statsborgerne i enhver anden medlemsstat, som har påtaget sig nærværende  

 konventions forpligtelser med hensyn til sådanne ydelser, til børn, der er  

 bosiddende inden for en sådan medlemsstats territorium, på de vilkår og inden  

 for de grænser, der måtte blive fastsat af de pågældende medlemsstater.
 Artikel 7.
 1. Medlemsstater, for hvilke nærværende konvention er  

 gældende skal på de vilkår, der i henhold til artikel 8 måtte blive fastsat  

 mellem de pågældende medlemsstater, bestræbe sig på at deltage i ordninger  

 til bevarelse af rettigheder, der er erhvervet eller er under erhvervelse i  

 henhold til deres lovgivning, for statsborgere i medlemsstater, for hvilke  

 konventionen er gældende, for så vidt angår samtlige de grene af den sociale  

 tryghed, med hensyn til hvilke de pågældende medlemsstater har påtaget sig  

 konventionens forpligtelser.
 2. Disse ordninger skal i særdeleshed indeholde  

 bestemmelser om sammenlægning af forsikrings-, beskæftigelses- eller  

 opholdsperioder eller dermed ligestillede perioder med henblik på  

 erhvervelse, bevarelse eller generhvervelse af rettigheder samt beregning af  

 ydelser.
 3. Udgifterne ved de således fastsatte ydelser i  

 anledning af invaliditet og aldersom samt ved ydelser til efterladte skal  

 enten fordeles på de pågældende medlemsstater eller afholdes af den  

 medlemsstat, inden for hvis territorium modtagerne er bosiddende, således som  

 det måtte blive aftalt mellem de pågældende medlemsstater.
 Artikel 8.
 De medlemsstater, for hvilke nærværende konvention er gældende, kan  

 opfylde deres forpligtelser i henhold til artiklerne 5 og 7 ved at ratificere  

 konventionen af 1935 om vandrende arbejderes bevarelse af ret til sociale  

 ydelser, ved at gennemføre den nævnte konventions bestemmelser mellem  

 medlemsstaterne efter fælles overenskomst eller ved indgåelse af en fler-  

 eller tosidig overenskomst til opfyldelse af de nævnte forpligtelser.
 Artikel 9.
 Nærværende konventions bestemmelser kan fraviges ved overenskomster mellem  

 medlemsstater, der ikke berører andre medlemsstaters rettigheder og  

 forpligtelser, og som indeholder bestemmelser om bevarelse af rettigheder  

 under erhvervelse eller af erhvervede rettigheder på betingelser, der i det  

 hele er mindst lige så gunstige som de i nærværende konvention fastsatte.
 Artikel 10.
 1. Nærværende konventions bestemmelser finder  

 anvendelse på flygtninge og statsløse personer uden nogen betingelse med  

 hensyn til gensidighed.
 2. Nærværende konvention finder ikke anvendelse på  

 særlige ordninger for tjenestemænd, særlige ordninger for krigsinvalider  

 eller på offentlig forsorg.
 3. Medlemsstaterne er ikke forpligtet til at anvende  

 nærværende konventions bestemmelser på personer, som i henhold til  

 internationale aftaler er undtaget fra den enkelte medlemsstats lovgivning om  

 social tryghed.
 Artikel 11.
 De medlemsstater, for hvilke nærværende konvention er gældende, skal yde  

 hinanden gratis administrativ bistand med henblik på at lette konventionens  

 gennemførelse og gennemførelsen af deres respektive lovgivning om social  

 tryghed.
 Artikel 12.
 1. Nærværende konvention finder ikke anvendelse på  

 ydelser, der forfalder til udbetaling forud for konventionens ikrafttræden  

 for den pågældende medlemsstat, for så vidt angår den gren af den sociale  

 tryghed, i henhold til hvilken ydelsen udbetales.
 2. Spørgsmålet om, i hvilket omfang konventionen  

 finder anvendelse på ydelser i anledning af trangstilfælde, der opstår forud  

 for dens ikrafttræden for den pågældende medlemsstat, for så vidt angår den  

 gren af den sociale tryghed, i henhold til hvilken ydelsen udbetales, skal  

 afgøres ved flersidig eller tosidig overenskomst eller, i mangel heraf, efter  

 den pågældende medlemsstats lovgivning.
 Artikel 13.
 Nærværende konvention skal ikke anses som en ændring af nogen bestående  

 konvention.
 Artikel 14.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 15.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret hos generaldirektøren.
 2. Den træder i kraft 1 år efter det tidspunkt, da to  

 medlemsstaters ratifikation er blevet indregistreret hos generaldirektøren.
 3. Derefter træder nærværende konvention i kraft for  

 enhver medlemsstat et år efter, at dens ratifikation er blevet  

 indregistreret.
 Artikel 16.
1. En medlemsstat, som har ratificeret nærværende  

 konvention, kan opsige den efter ti års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft et år efter datoen  

 for dens indregistrering.
 2. Enhver medlemsstat, som har ratificeret nærværende  

 konvention, og som ikke inden for et år efter udløbet af den i foregående  

 stykke omhandlede tiårs-periode benytter sig af den i nærværende artikel  

 hjemlede opsigelsesret, er forpligtet i yderligere ti år og kan derefter  

 opsige konventionen ved udløbet af hver tiårs-periode på de i nærværende  

 artikel fastsatte betingelser.
 Artikel 17.
 1. Det internationale Arbejdsbureaus generaldirektør  

 skal underrette samtlige Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 Organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
 Artikel 18.
 Det internationale Arbejdsbureaus generaldirektør skal i medfør af artikel  

 102 i De forenede Nationers pagt fremsende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler, til De forenede Nationers  

 generalsekretær til indregistrering.
 Artikel 19.
 Når det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
 Artikel 20.
1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder forblive i kraft i den foreliggende form og det foreliggende  

 indhold for de medlemsstater, som har ratificeret den, men som ikke har  

 ratificeret den ændrede konvention.
 Artikel 21.
 De engelske og franske gengivelser af nærværende konventions tekst er lige  

 autentiske.
 Konventionen trådte i medfør af artikel 15, stk. 2 i kraft den 25. april  

 1964.
 Danmarks ratifikationsinstrument deponeredes hos Det internationale  

 Arbejdsbureaus generaldirektør den 17. juni 1969, hvorefter konventionen i  

 medfør af artikel 15, stk. 3 trådte i kraft for Danmarks vedkommende den 17.  

 juni 1970. Ratifikationen omfatter de i artikel 2 under punkt a, b, g og h  

 nævnte grene af den sociale tryghed.
 Ved ratifikationen blev der afgivet erklæring om, at konventionen ikke  

 gælder for Færøerne og Grønland.
 Foruden af Danmark er konventionen ratificeret af følgende lande for så  

 vidt angår de angivne områder:
Brasilien: artikel 2 a) og g) Den centralafrikanske Republik: artikel 2 c), e), g) og i) Congo (Kinshasa): artikel 2 d) e) og g) Ecuador: artikel 2 a), b), c), d), f) og g) Finland: artikel 2 a), b) og g) Guatemala: artikel 2 c) Guinea: artikel 2 a), b), c), e), f), g) og i) Indien: artikel 2 a), b) og c) Irland: artikel 2 a), b), h) og i) Israel: artikel 2 c), e), f), g) og i) Italien: artikel 2 a) og i) Jordan: artikel 2 c), d), f) og g) Kina (Formosa) (* 1): artikel 2 a), c), d), e), f) og g) Madagascar: artikel 2 b), c), d) og g) Mauritanien: artikel 2 d), e), f), g) og i) Nederlandene: artikel 2 a) og i) Norge: artikel 2 f) og i) Sverige: artikel 2 a), b), c), g) og h) Syrien: artikel 2 d) og g) Tunesien: artikel 2 a), b), c), g) og i).
 Udenrigsministeriet, den 24. september  

 1970.
 Poul Hartling.
 (* 1) Ikke anerkendt af Danmark.
