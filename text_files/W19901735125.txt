I forbindelse med arealafståelse til en vejforlægning fremsatte ejeren  

 af en landbrugsejendom krav om erstatning for arealafståelse samt for de  

 ulemper, vejanlægget ville påføre ejendommen.
Udtalt, at ulempeerstatning  

 burde tilkendes ejeren udfra ejendomsindskrænkningssynspunkter.Efter  

 erstatningsretlig praksis skal krav der udspringer af  

 ejendomsindskrænkningssynspunkter have en vis størrelse for at der  

 overhovedet kan ydes erstatning for et sådant tab.
Antaget ved overtaksation  

 at ulempeerstatning for ejendomsindskrænkning burde beregnes på grundlag af  

 det afståede dyrkningsareal og ejendommens oprindelige dyrkningsareal  

 sammenholdt med vurderingen af de til ejendommens drift nødvendigt bygninger  

 og nødvendigt produktionsapparat uden at der er grundlag for at reducere med  

 de første 5 % af ejendomsindskrænkningen.
Erstatningen blev forhøjet ved  

 overtaksation til 120.000 kr.
År 1990, den 17. april, blev af Overtaksationskommissionen for Århus  

 amtsrådskreds og en del af Ringkøbing amtsrådskreds i sag 1, lb.nr. 14/1990  

 anke af taksationsforretning, begært af Århus amtskommune, hos gårdejer Ingrid Iversen, Stillingvej 490, Harlev, afsagt sålydende k e n d e l s e:
 Den af vejtaksationskommissionen for Århus amtsrådskreds II (syd) den 9.  

 januar 1990 afsagte kendelse, hvorved der blev fastsat erstatning til  

 lodsejeren, gårdejer Ingrid Iversen, Stillingvej 490, Harlev, i anledning af  

 ekspropriation foretaget af Århus amtskommune til ombygning og forlægning af  

 Randers-Hadsten-Skanderborg landevej, er påanket såvel af lodsejeren som af  

 amtskommunen.
 Efter at parterne har haft lejlighed til at redegøre for deres  

 standpunkter i skriftlige indlæg, har Overtaksationskommissionen den 17.  

 april 1990 foretaget besigtigelse af den omhandlede ejendom og afholdt møde  

 med parterne, der herunder har kunnet nedlægge deres endelige påstande og  

 nærmere begrunde disse.
 For Overtaksationskommissionen har amtskommunen påstået arealerstatningen  

 stadfæstet og ulempeerstatningen nedsat til 65.000 kr.
 Lodsejeren, der har været repræsenteret ved konsulent, har påstået  

 arealerstatningen på 5 kr. pr. (m2) stadfæstet, medens hun har påstået  

 ulempeerstatningen forhøjet til 242.511 kr., hviket beløb er specificeret  

 således:
 Til støtte for deres påstande har parterne i det væsentlige gentaget og  

 uddybet de i den indankede kendelse gengivne anbringender.
 Amtskommunen har specificeret ulempeerstatningen på 65.000 kr. således, at  

 20.000 kr. vedrører erstatningen for ejendomsindskrænkning, og 45.000 kr.  

 vedrører erstatning for de driftsmæssige gener, ejeren påføres ved  

 gennemskæring af marken.
 Overtaksationskommissionen kan tiltræde, at arealerstatningen, som nu også  

 af begge parter påstået, er fastsat til 5 kr. pr. (m2) for afståelse af et  

 ca. 2 ha 1925 (m2) stort areal.
 For så vidt angår ulempeerstatningen bemærkes foreløbig, at erstatningen  

 på grund af ejendomsindskrænkning findes at burde beregnes på grundlag af  

 forholdet mellem det afståede dyrkningsareal og ejendommens oprindelige  

 dyrkningsareal, sammenholdt med vurderingen af de til ejendommens drift  

 nødvendige bygninger og nødvendige produktionsapparat, uden at der er  

 grundlag for at reducere på grund af nogen »tålegrænse«.
 Overtaksationskommissionen finder endvidere at måtte lægge til grund, at  

 arealet mellem den gamle landevej og den forlagte landevej må omlægges i  

 driftsmæssig henseende, hvorved den uheldige figurering delvis kan  

 elimineres.
 Overtaksationskommissionen finder herefter, at den samlede erstatning for  

 de af lodsejeren påberåbte ulemper og gener og nødvendiggjorte udgifter kan  

 fastsættes til 120.000 kr.
 Med den af det anførte følgende ændring stadfæstes den indankede kendelse.
 Thi bestemmes:
 Den indankede kendelse om fastsættelse af erstatning til  

 lodsejeren, Ingrid Iversen, Stillingvej 490, Harlev, stadfæstes med den  

 ændring, at ulempeerstatningen forhøjes til 120.000 kr.
 I sagsomkostninger for Overtaksationskommissionen tilkendes der lodsejeren  

 6.000 kr.
