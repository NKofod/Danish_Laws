I henhold til §§ 27 og 30 i værnepligtsloven, jf. lovbekendtgørelse nr. 190 af 2. april 1993, og efter forhandling med forsvarsministeren fastsættes:
 § 1.  Forsvarskommandoen, Beredskabsstyrelsen og  

 administrationen for civil værnepligt (Indenrigsministeriets  

 Militærnægteradministration) kan udsætte en værnepligtigs indkaldelse til  

 tjeneste i henholdsvis forsvaret, redningsberedskabet og ved civilt arbejde  

 indtil udgangen af det år, i hvilket han fylder 26 år.
 Stk. 2.  Forsvarskommandoen kan udsætte indkaldelse af  

 en værnepligtig, der ikke er fordelt til forsvaret eller redningsberedskabet,  

 indtil det i stk. 1 angivne tidspunkt.
 § 2.  Forsvarskommandoen og Beredskabsstyrelsen kan  

 bemyndige underlagte myndigheder til at udsætte værnepligtiges indkaldelse,  

 jf. § 1.
 § 3.  Vedkommende myndighed, jf. §§ 1 og 2, afgiver  

 indstilling til Værnepligtsnævnet om udsættelse udover det i § 1, stk. 1,  

 nævnte tidspunkt og om fritagelse for værnepligtstjeneste.
 § 4.  Indenrigsministeriet afgiver indstilling til  

 Værnepligtsnævnet om fritagelse for værnepligtstjeneste efter  

 værnepligtslovens § 3, stk. 1.
 § 5.  Bekendtgørelsen træder i kraft den 1. februar  

 1994.
 Stk. 2.  Bekendtgørelse nr. 563 af 15. december 1980 om  

 udsættelse med session og indkaldelse og om fritagelse for  

 værnepligtstjeneste ophæves.
