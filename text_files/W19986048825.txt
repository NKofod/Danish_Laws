God presseskik var tilsidesat, nævnet udtalte alvorlig kritik, og  

 mediet blev pålagt at offentliggøre nævnets  

 kendelse Kendelse fra Pressenævnet i sag nr.  

 112/1998 K har klaget til Pressenævnet over rulletekster  

 bragt på Kanal Esbjerg fra den 16. oktober 1998 og fremefter, idet han  

 mener, at god presseskik er tilsidesat.
 Rulleteksterne bringes på den frekvens, hvor Kanal  

 Esbjerg har tilladelse til at sende lokale tv-udsendelser, og teksterne  

 bringes i den del af døgnet, der ikke er optaget af  

 tv-udsendelser.
 Teksten er bl.a. sålydende:
"Klapjagt Hvert år ved denne tid, hvor  

 efterårs-stormene raser, og storvildtjagten bliver givet fri, starter  

 den vilde jagt på Kanal Esbjerg.
 Til borgerskabets store fortrydelse og imod alle naturlove  

 eksisterer Kanal Esbjerg nu på 16. år.
 Ingen af de drabelige jægere tør komme  

 tæt på bæstet.
 Samtlige borgerskabets koryfæer betakker sig hver  

 eneste gang for at komme ind i løvens hule og blive klædt af til  

 skindet.
 Men det er jo heller ingen taknemmelig opgave for  

 åben TV-skærm at skulle forsvare udbytningen af tilskuerne.  

 Så i stedet for at fægte med åben pande lægger man  

 sig på lur og lægger rænker ud.
 Heldigvis er en af storvildt jægernes egne kommet  

 dem til hjælp, nemlig Kanal Esbjerg's tidligere regnskabsfører,  

 som foruden sin deltidsløn på 108.000 overførte  

 såkaldte "overarbejds" penge på 233.000 kr. til sin konto.
Se, det er et regnestykke de velhavende jægere kan  

 forstå og tage gemsefjer-hatten af for.
Og ikke mindst synes de godt om  

 kandidatens "den brændte jords politik" : I forrige jagtsæson  

 førte storkapitalens lokale blad Jydske Vestkysten, trods 400  

 stjålne regnskabsbilag en usædvanligt beskidt  

 bagvaskelses-kampagne imod Kanal Esbjerg.
 Da kampagnen ikke gav det ønskede resultat, har  

 kandidaten i denne sæson fulgt op med en meget indviklet  

 bedrageri-anklage imod K.E.'s stationsleder.
Det lokale Fælles-TV-nævn ikke kunne finde  

 fuglsføde i anklagen.
Men den inspirerede nævnets flertal (de  

 to-æggede tvillinger, Soc.-dem./højrepartiet Venstre) til en ny  

 mulighed: Man kunne jo begynde at juridicere på Kanal Esbjerg's  

 vedtægter! Men det skubbes i baggrunden i den højere sags  

 tjeneste.
For ude i kulissen venter storvildtjægerne  

 utålmodigt.
Så nu venter klapperne  

 (Fælles-TV-nævnet, Ugeavis, Radio Syd, jagtkandidat) og  

 jagtselskabet i skovtykningen spændt på om man i København  

 til lade blæse til angreb i klapjagten." Klageren har anført, at han i en "klapjagt"  

 udstilles som kriminel og som psykiatrisk patient.
Endvidere oplyser Kanal  

 Esbjerg, hvor interesserede kan finde yderligere og langt grovere skriftlige  

 ærekrænkelser.
 Klageren har videre anført, at rulleteksterne og  

 redegørelsen ikke indeholder sande påstande, og at Kanal Esbjerg  

 på intet tidspunkt har kontaktet eller forsøgt at kontakte ham  

 med henblik på at få kommentarer til teksterne.
 Kanal Esbjerg har i en udtalelse anført, at  

 rulleteksten kun indeholder nøgne kendsgerninger garneret med lidt  

 satire.
 Kanal Esbjerg har videre henvist til to sager, hvor  

 kanalens ansvarshavende redaktør har klaget til Pressenævnet  

 over JydskeVestkysten (sag nr. 56/1998 og sag nr. 61/1998), og har  

 anført, at det af disse sager fremgår, at en redaktion har en  

 udstrakt fortolkningsfrihed.
Kanal Esbjerg har fremlagt kopi af skrivelse af 24. august  

 1998 fra klageren til Kulturministeriets tilskudssekretariat  

 vedrørende Kanal Esbjerg og kopi af skrivelse af 15. september 1998  

 fra Udvalget vedr.
Lokal Radio og TV til Kanal Esbjerg.
Pressenævnet har i sag nr. 7/1998 behandlet en klage  

 fra klageren i denne sag vedrørende Kanal Esbjerg.
I den sag udtalte  

 Pressenævnet den 25. februar 1998:
 "Pressenævnet bemærker indledningsvis, at  

 rulleteksterne, der sendes ud via Kanal Esbjergs sendetilladelse,  

 udgør en del af de lyd- og billedprogrammer, der spredes af  

 virksomheden og derfor er omfattet af medieansvarslovens regler.
Pressenævnet lægger til grund, at personer i  

 det lokalområde, som Kanal Esbjergs sendetilladelse dækker, har  

 kunnet identificere klageren, uanset at han ikke er nævnt ved navn i  

 rulleteksterne.
Pressenævnet  finder derfor, at de meget alvorlige  

 beskyldninger mod ham, der gengives i rulleteksterne, burde have været  

 efterprøvet i særlig grad, f.eks. ved at oplysningerne var  

 forlagt for ham forud for offentliggørelsen.
Da dette ikke skete, har Kanal Esbjerg overtrådt god  

 presseskik, og Pressenævnet udtaler sin alvorlige kritik af Kanal  

 Esbjerg." Sag nr. 56/1998 og sag nr. 61/1998 vedrører klager  

 over overskrifter til læserbreve, som klageren har anmodet  

 JydskeVestkysten om at bringe.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 Ole Askvig.
 Pressenævnet udtaler:
Pressenævnet lægger til grund, at personer i  

 det lokalområde, som Kanal Esbjergs sendetilladelse dækker,  

 på ny har kunnet identificere klageren, uanset at han ikke er  

 nævnt ved navn i rulleteksterne.
Pressenævnet  finder derfor, at  

 de alvorlige beskyldninger mod ham, der igen gengives i rulleteksterne, burde  

 have været efterprøvet i særlig grad, f.eks. ved at  

 oplysningerne var forlagt for klageren forud for offentliggørelsen.
Da  

 dette ikke skete, har Kanal Esbjerg overtrådt god presseskik.
 Pressenævnet anser det for at være en  

 skærpende omstændighed, at nævnet tidligere har udtalt  

 kritik af Kanal Esbjergs omtale af klageren.
 Pressenævnet udtaler derfor sin alvorlige kritik af  

 Kanal Esbjerg.
 I medfør af medieansvarslovens § 49  

 pålægges det herefter den ansvarshavende redaktør af Kanal  

 Esbjerg at offentliggøre følgende:
 "Kendelse fra Pressenævnet:
 Kanal Esbjerg har siden den 16. oktober 1998 bragt en  

 rulletekst, der atter omtaler tv-stationens tidligere regnskabsfører,  

 der beskyldes for at have overført såkaldte "overarbejds"penge  

 til sin egen konto.
 Den tidligere regnskabsfører har klaget til  

 Pressenævnet over rulleteksterne, idet han finder, at god presseskik er  

 overtrådt.
 Kanal Esbjerg har i en udtalelse til Pressenævnet  

 anført, at der alene er oplyst nøgne kendsgerninger garneret  

 med lidt satire.
Pressenævnet har lagt til grund, at personer i det  

 lokalområde, som Kanal Esbjergs sendetilladelse dækker, på  

 ny har kunnet identificere klageren, uanset at han ikke er nævnt ved  

 navn i rulleteksterne.
Pressenævnet  har herefter udtalt, at de meget  

 alvorlige beskyldninger mod ham, der igen gengives i rulleteksterne, burde  

 have været efterprøvet i særlig grad, f.eks. ved at  

 oplysningerne var forlagt for klageren forud for offentliggørelsen.
Da  

 dette ikke skete, har Kanal Esbjerg overtrådt god presseskik.
 Pressenævnet anser det for at være en  

 skærpende omstændighed, at nævnet tidligere har udtalt  

 kritik af Kanal Esbjergs omtale af klageren.
 Pressenævnet udtaler derfor sin alvorlige kritik af  

 Kanal Esbjerg.
 København, den 16. december 1998.
Axel Kierkegaard, Aage Lundgaard, Tage Clausen og Ole  

 Askvig." Afsagt den 16. december 1998.
