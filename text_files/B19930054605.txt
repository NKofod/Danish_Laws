 I medfør af § 2, stk. 1, i lov nr. 94 af 31. marts 1953 om brug m.v. af  

 radioaktive stoffer fastsættes efter bemyndigelse i henhold til § 4 i  

 bekendtgørelse nr. 574 af 20. november 1975 om sikkerhedsforanstaltninger ved  

 brug m.v. af radioaktive stoffer:
§ 1.  Ved overførsel af radioaktive stoffer her i  

 landet i mængder, der overstiger de i bilag 1 anførte værdier, gælder de  

 regler, der er fastsat i artikel 2, 4, 5 og 6 i Rådets forordning nr.  

 93/1493/Euratom af 8. juni 1993 om overførsel af radioaktive stoffer mellem  

 medlemsstaterne.
Forordningen er optrykt som bilag 2.
 § 2.  Indførsel af radioaktive stoffer fra et ikke  

 EF-land må kun ske, såfremt Sundhedsstyrelsen (Statens Institut for  

 Strålehygiejne) i hvert enkelt tilfælde har godkendt leverancen.
§ 3.  For overførsel af radioaktive stoffer mellem  

 EF-landene er der med Rådets forordning nr. 93/1493/Euratom af 8. juni 1993  

 om overførsel af radioaktive stoffer mellem medlemsstaterne fastsat fælles  

 regler.
Forordningen gælder kun for overførsel af radioaktive stoffer i  

 mængder, der overstiger de i bilag 1 anførte værdier.
 § 4.  Sundhedsstyrelsens afgørelser efter denne  

 bekendtgørelse kan inden 4 uger påklages til Indenrigsministeriet.
 § 5.  Overtrædelse af bestemmelserne i denne  

 bekendtgørelse straffes i medfør af § 5 i lov om brug m.v. af radioaktive  

 stoffer med bøde.
 § 6.  Denne bekendtgørelse træder i kraft den 10. juli  

 1993.
Sundhedsstyrelsen, den 23. juni 1993 Palle Juul-Jensen / Kaare Ulbak Bilag 1 Radioaktive stoffer omfattet af § 1 og § 3 Nedenfor er angivet de mængder af radioaktive stoffer, der er omfattet af  

 Rådets forordning nr. 93/1493/Euratom af 8. juni 1993 om overførsel af  

 radioaktive stoffer mellem medlemsstaterne (artikel 1 i forordningen henviser  

 til artikel 4 i Rådets direktiv nr. 80/836/Euratom af 15. juli 1980 om  

 ændring af direktiverne om fastsættelse af de grundlæggende normer for  

 beskyttelse af befolkningen og arbejdstagernes sundhed mod de farer, der er  

 forbundet med ioniserende stråling).
