Bekendtgørelse af Protokol af 1.  

 december 1981 om Den internationale mobile  

 Satellit-organisations* (INMARSATs) privilegier og  

 immuniteter I henhold til kongelig resolution af 9. juni 1986 har Danmark den 23. juli  

 1986 ratificeret den i London den 1. december 1981 undertegnede protokol om  

 Den internationale mobile Satellitorganisations (INMARSATs) privilegier og  

 immuniteter.
 Protokollen har følgende ordlyd:
PROTOKOL VEDRØRENDE PRIVILEGIER OG IMMUNITETER I  

 DEN INTERNATIONALE MARITIME SATELLIT-ORGANISATION (INMARSAT) DE I DENNE PROTOKOL DELTAGENDE STATER:
SOM HENVISER TIL konvention og driftsoverenskomst om Den internationale  

 maritime Satellit-organisation INMARSAT, der åbnedes for undertegnelse  

 i London den 3. september 1976, og i særdeleshed til konventionens  

 artikel 25 og 26 (4); SOM BEMÆRKER, at INMARSAT har indgået en overenskomst om  

 hovedsæde med regeringen i Det forenede Kongerige Storbritannien og  

 Nordirland den 25. februar 1980; SOM TAGER I BETRAGTNING, at formålet med denne protokol er at fremme  

 opnåelsen af formålet med INMARSAT og at sikre en effektiv  

 gennemførelse af dens funktioner; ER BLEVET ENIGE OM FØLGENDE:
Artikel 1 Definitioner I denne protokol skal:
a)	»Konvention« - betyde Konvention om Den internationale maritime  

 Satellit-organisation (INMARSAT), inklusive dens tillæg, der blev  

 åbnet for undertegnelse i London den 3. september 1976; b)	»Driftsoverenskomst« - betyde driftsoverenskomsten om Den  

 internationale maritime Satellit-organisation (INMARSAT), inklusive dens  

 tillæg, der blev åbnet for undertegnelse i London den 3.  

 september 1976; c)	»Konventionsdeltager« - betyde en stat for hvilken konventionen er  

 gældende; d)	»Hovedsædedeltager« - betyde den deltager i konventionen  

 på hvis territorium INMARSAT har oprettet sit hovedsæde; e)	»Underskriver« - betyde enten den protokoldeltager eller en enhed,  

 der er udpeget af en protokoldeltager, for hvem driftsoverenskomsten er  

 gældende; f)	»Protokoldeltager« - betyde en stat for hvilken denne protokol er  

 gældende; g)	»Medarbejder« - betyde generaldirektøren og enhver person,  

 der er fuldtidsansat af INMARSAT og underlagt dennes stabsregler; h)	»Repræsentanter« - i forbindelse med konventionsdeltagere,  

 hovedsædedeltageren og underskriverne - betyde repræsentanter i  

 INMARSAT og i hvert tilfælde betyde delegationsledere,  

 stedfortrædere og rådgivere; i)	»Arkiver« - omfatte alle manuskripter, korrespondance, dokumenter,  

 fotografier, film, optiske og magnetiske optagelser, dataregistreringer,  

 grafiske fremstillinger og computerprogrammer, der tilhører eller  

 opbevares af INMARSAT; j)	INMARSATs »Officielle aktiviteter« - betyde aktiviteter, der  

 udføres af organisationen i medfør af dens  

 målsætninger som defineret i konventionen og omfatter dens  

 administrative aktiviteter; k)	»Ekspert« - betyde en person, der ikke er medarbejder, udpeget til  

 at udføre en specifik opgave for eller på vegne af INMARSAT og  

 for dennes regning; l)	»INMARSAT-satellitafsnit« - betyde de satellitter og de faciliteter  

 og det udstyr til sporing, telemetri, kommando, kontrol, overvågning og  

 lignende, der kræves til driften af disse satellitter, der ejes eller  

 lejes af INMARSAT; m)	»Ejendom« - betyde alt, hvad der kan være genstand for en  

 ejendomsret, herunder kontraktmæssige rettigheder.
Artikel 2 INMARSATs immunitet med hensyn til jurisdiktion og  

 eksekution 1)	Medmindre INMARSAT udtrykkeligt har givet afkald på immunitet  

 i en bestemt sag, skal organisationen inden for omfanget af sine officielle  

 aktiviteter have immunitet med hensyn til jurisdiktion med undtagelse af  

 følgende tilfælde:
a)	organisationens kommercielle aktiviteter; b)	et civilt søgsmål anlagt af tredjepart om erstatning  

 for skade opstået på grund af en ulykke forårsaget af et  

 motorkøretøj eller et andet transportmiddel, der  

 tilhører eller føres på vegne af INMARSAT, eller  

 vedrørende en trafikforseelse, der involverer et sådant  

 transportmiddel; c)	udlæg i henhold til en endelig domstolskendelse i løn  

 og vederlag inklusive pensionsrettigheder, som INMARSAT skylder en  

 medarbejder eller en tidligere medarbejder; d)	modkrav i direkte forbindelse med en retssag anlagt af  

 INMARSAT.
 2)	Uanset bestemmelserne i stk. 1 skal der ikke anlægges  

 retssag ved domstolene af protokoldeltagerne mod INMARSAT af  

 konventionsdeltagere, signatarer eller personer, der handler for eller krav  

 der hidrører fra nogen af disse i forbindelse med rettigheder eller  

 forpligtelser i medfør af konventionen eller  

 driftsoverenskomsten.
3)	a)	INMARSATs satellitafsnit skal, uanset hvor det er placeret, og  

 hvem der er i besiddelse af det, være immunt med hensyn til enhver form  

 for eftersøgning, indgreb, begæring, udpantning, konfiskation,  

 ekspropriation, beslaglæggelse eller arrest i ejendele, uanset om dette  

 sker ved indgreb fra regering, administration eller domstol; b)	Enhver anden ejendom, der tilhører INMARSAT, uanset hvor den  

 måtte være placeret, og hvem der er i besiddelse af den, skal  

 nyde den immunitet, der er angivet i stk. 3 a bortset fra  

 følgende tilfælde:
i)	udlæg eller eksekution med henblik på opfyldelse af  

 en endelig dom eller kendelse, der sker i forbindelse med en hvilken som  

 helst retssag anlagt mod INMARSAT i medfør af stk. 1; ii)	sagsanlæg i overensstemmelse med loven i den  

 pågældende stat, som midlertidigt er nødvendigt i  

 forbindelse med forebyggelse af og undersøgelse af ulykker, der  

 implicerer motorkøretøjer eller andre transportmidler, der ejes  

 af eller føres på vegne af INMARSAT; iii)	ekspropriation vedrørende fast ejendom til offentlige  

 formål og med forbehold af omgående betaling af rimelig  

 erstatning, forudsat at en sådan ekspropriation ikke præjudicerer  

 INMARSATs funktioner og operationer.
Artikel 3 Arkivernes ukrænkelighed INMARSATs arkiver skal være ukrænkelige,  

 uanset hvor og af hvem de måtte blive opbevaret.
Artikel 4 Fritagelser fra skatter og afgifter 1)	Inden for rammerne af de officielle aktiviteter skal INMARSAT og  

 dens ejendom og indkomst være fritaget for alle nationale direkte og  

 andre skatter, der sædvanligvis ikke er indeholdt i prisen på  

 varer og ydelser.
 2)	Hvis INMARSAT inden for rammerne af sine officielle aktiviteter  

 erhverver varer eller benytter tjenesteydelser af betydelig værdi, og  

 hvis prisen på disse varer eller tjenesteydelser inkluderer skatter  

 eller afgifter, skal protokoldeltagerne, hvor det er muligt, tage passende  

 forholdsregler til betaling eller godtgørelse af sådanne skatter  

 eller afgifter.
 3)	Inden for rammerne af de officielle aktiviteter skal INMARSAT  

 være fritaget for toldafgifter, skatter og tilsvarende afgifter  

 på INMARSATs satellitafsnit og på udstyr i forbindelse med  

 opsendelse af satellitter til brug i INMARSATs satellitafsnit.
 4)	Varer, der erhverves af INMARSAT inden for rammerne af de officielle  

 aktiviteter, skal være fritaget for alle forbud og restriktioner i  

 forbindelse med import eller eksport.
 5)	Der skal ikke gives fritagelse vedrørende skatter og  

 afgifter, der udgør betaling for specifikke tjenesteydelser.
 6)	Der skal ikke gives fritagelse vedrørende varer, der  

 købes af eller tjenester, der ydes til INMARSAT til personlig fordel  

 for medarbejdere.
 7)	Varer, der er fritaget i medfør af nærværende  

 artikel, må ikke overføres, udlånes eller udlejes,  

 permanent eller midlertidigt, eller sælges, med undtagelse af  

 tilfælde i overensstemmelse med de betingelser, der er fastlagt af den  

 protokoldeltager, der har givet fritagelsen.
 8)	Betalinger fra INMARSAT til signatarer i medfør af  

 driftsoverenskomsten skal være fritaget for nationale skatter for  

 enhver protokoldeltager bortset fra den deltager, der har udpeget den  

 pågældende signatar.
Artikel 5 Midler, valuta og værdipapirer INMARSAT kan modtage og opbevare enhver form for midler,  

 valuta eller værdipapirer og frit disponere over disse i forbindelse  

 med alle sine officielle aktiviteter.
Organisationen kan have konti i enhver  

 valuta i det omfang, det er nødvendigt til gennemførelse af  

 dens aktiviteter.
Artikel 6 Officiel kommunikation og publikationer 1)	Med hensyn til officiel kommunikation og overførsel af  

 dokumenter skal INMARSAT i hver protokoldeltagers område nyde en  

 behandling, der ikke er mindre gunstig end den, der normalt ydes over for  

 tilsvarende mellemstatslige organisationer vedrørende prioriteter,  

 takster og skatter på postforsendelser og alle former for  

 telekommunikation i den udstrækning, dette er foreneligt med eventuelle  

 internationale overenskomster, hvori den pågældende  

 protokoldeltager er deltager.
2)	Med hensyn til officiel kommunikation må INMARSAT anvende alle  

 passende kommunikationsmidler, inklusive meddelelser i kode eller  

 chifferskrift.
Protokoldeltagere må ikke pålægge nogen  

 restriktion vedrørende INMARSATs officielle kommunikation eller  

 udsendelse af dens officielle publikationer.
Der skal ikke finde censur sted  

 for sådan kommunikation eller publikationer.
 3)	INMARSAT må alene installere og anvende en radiosender med  

 samtykke fra den pågældende protokoldeltager.
Artikel 7 Medarbejdere 1)	Medarbejdere skal nyde følgende privilegier og  

 immuniteter:
a)	immunitet for jurisdiktion, selv efter afslutning af deres  

 ansættelse hos INMARSAT, vedrørende handlinger, inklusive talte  

 eller skrevne ord, foretaget af disse under udførelsen af deres  

 officielle funktioner; dog skal denne immunitet ikke gælde i  

 tilfælde af en trafikforseelse, der er begået af en medarbejder,  

 eller i tilfælde af en skade forårsaget af et  

 motorkøretøj eller andre transportmidler, der tilhører  

 eller føres af denne; b)	fritagelse, sammen med de familiemedlemmer, der er i deres  

 respektive husstande, for enhver forpligtelse vedrørende  

 værnepligt, inklusive militærtjeneste; c)	ukrænkelighed vedrørende alle officielle papirer i  

 forbindelse med udøvelsen af deres funktioner inden for rammerne af  

 INMARSATs officielle aktiviteter; d)	fritagelse, sammen med de familiemedlemmer, der er i deres  

 respektive husstande, for immigrationsrestriktioner og registrering som  

 fremmed; e)	samme behandling i forbindelse med valuta og valutakontrol, som ydes  

 til medarbejdere i mellemstatslige organisationer; f)	sammen med de familiemedlemmer, der er i deres respektive husstande,  

 de samme muligheder med hensyn til repatriering i tider med internationale  

 kriser, som ydes til medarbejdere i mellemstatslige organisationer; g)	retten til afgiftsfrit at importere deres møbler og  

 personlige ejendele inklusive et motorkøretøj på  

 tidspunktet, hvor de første gang begynder deres arbejde i den  

 pågældende stat, og retten til afgiftsfrit at eksportere  

 sådanne genstande ved ophøret af deres funktioner i den  

 pågældende stat, i begge tilfælde i overensstemmelse med  

 den pågældende stats love og bestemmelser.
Dog må goder,  

 undtagen når det er i overensstemmelse med sådanne love og  

 bestemmelser, der har været fritaget i medfør af dette pkt.,  

 ikke overføres, udlejes eller udlånes, permanent eller  

 midlertidigt, eller sælges.
2)	Løn og vederlag, som INMARSAT har betalt til medarbejdere,  

 skal være fritaget for indkomstskat fra den dato, hvor sådanne  

 medarbejdere begynder at blive pligtige til en skat pålagt deres  

 løn af INMARSAT til fordel for sidstnævnte.
Protokoldeltagerne  

 kan tage disse løn- og vederlagsbeløb i betragtning med henblik  

 på at fastsætte det skattebeløb, der skal gælde for  

 indtægter fra andre kilder.
Protokoldeltagerne er ikke forpligtet til  

 at yde fritagelse for indkomstskat vedrørende pensioner og annuiteter,  

 der betales til tidligere medarbejdere.
3)	For så vidt medarbejderne er dækket af en social  

 forsikringsordning hos INMARSAT, skal INMARSAT og dens medarbejdere  

 være fritaget for alle lovpligtige bidrag til en stats sociale  

 forsikringsordninger.
Denne fritagelse forhindrer ikke en eventuel frivillig  

 deltagelse i en stats sociale forsikringsordning i overensstemmelse med loven  

 for den pågældende protokoldeltager; den skal heller ikke  

 forpligte en protokoldeltager til at foretage betalinger af  

 understøttelse i henhold til sociale forsikringsordninger til  

 medarbejdere, der er fritaget i medfør af bestemmelserne i  

 nærværende stykke.
 4)	Protokoldeltagerne er ikke forpligtet til at indrømme deres  

 statsborgere eller permanente indbyggere de privilegier og immuniteter, der  

 er henvist til i stykke 1 b, d, e, f og g.
Artikel 8 Generaldirektør 1)	Ud over de privilegier og immuniteter, der tildeles medarbejdere i  

 medfør af artikel 7 i denne protokol, skal generaldirektøren  

 nyde:
a)	immunitet vedrørende arrest eller tilbageholdelse; b)	immunitet vedrørende civil og administrativ jurisdiktion og  

 eksekution som nydes af diplomatiske udsendinge, med undtagelse af  

 tilfælde af skade forårsaget af et motorkøretøj  

 eller andre transportmidler, der tilhører eller føres af  

 denne; c)	fuld immunitet vedrørende kriminalretlig jurisdiktion, med  

 undtagelse af tilfælde af en trafikforseelse, der er forårsaget  

 af et motorkøretøj eller andre transportmidler, der  

 tilhører eller føres af denne, med forbehold af pkt. a)  

 heraf.
 2)	Protokoldeltagerne er ikke forpligtet til at yde deres statsborgere  

 eller permanente indbyggere de immuniteter, der er omtalt i  

 nærværende artikel.
Artikel 9 Deltagernes repræsentanter 1)	Repræsentanter for protokoldeltagerne og repræsentanter  

 for hovedsædedeltageren skal under udøvelse af deres officielle  

 funktioner og under deres rejser til og fra mødestedet nyde  

 følgende privilegier og immuniteter:
a)	immunitet vedrørende enhver form for anholdelse eller  

 tilbageholdelse indtil sagens behandling; b)	immunitet vedrørende jurisdiktion, selv efter afslutning af  

 deres opgave, vedrørende handlinger, inklusive talte eller skrevne  

 ord, foretaget af disse under udførelsen af deres officielle  

 funktioner; dog skal immunitet ikke gælde i tilfælde af en  

 trafikforseelse, der er begået af en repræsentant, eller i  

 tilfælde af en skade forårsaget af et motorkøretøj  

 eller andre transportmidler, der tilhører eller føres af  

 denne; c)	ukrænkelighed vedrørende alle deres officielle  

 papirer; d)	fritagelse, sammen med de familiemedlemmer, der er i deres  

 respektive husstande, for immigrationsrestriktioner og registrering som  

 fremmed; e)	samme behandling i forbindelse med valuta og valutakontrol, som ydes  

 til repræsentanter for fremmede regeringer på midlertidige  

 officielle missioner; f)	samme behandling i forbindelse med toldbehandling vedrørende  

 deres personlige bagage, som ydes repræsentanter for fremmede  

 regeringer på midlertidige officielle missioner.
2)	Bestemmelserne i stk. 1 skal ikke gælde for forhold  

 mellem en protokoldeltager og dennes repræsentanter.
Desuden skal  

 bestemmelserne i stk. 1 a, d, e og f ikke gælde for forhold mellem  

 en protokoldeltager og dennes statsborgere eller permanente  

 indbyggere.
Artikel 10 Repræsentanter for signatarerne 1)	Repræsentanter for signatarerne og repræsentanter for  

 hovedsædedeltagerens signatar skal under udøvelsen af deres  

 officielle funktioner i forbindelse med arbejde for INMARSAT og under deres  

 rejser til og fra mødestedet nyde følgende privilegier og  

 immuniteter:
a)	immunitet vedrørende jurisdiktion, selv efter afslutning af  

 deres opgave, vedrørende handlinger, inklusive talte eller skrevne  

 ord, foretaget af disse under udførelsen af deres officielle  

 funktioner; dog skal immunitet ikke gælde i tilfælde af en  

 trafikforseelse, der er begået af en repræsentant, eller i  

 tilfælde af en skade forårsaget af et motorkøretøj  

 eller andre transportmidler, der tilhører eller føres af  

 denne; b)	ukrænkelighed vedrørende alle deres officielle  

 papirer; c)	fritagelse, sammen med de familiemedlemmer, der er i deres  

 respektive husstande, for immigrationsrestriktioner og registrering som  

 fremmed.
2)	Bestemmelserne i stk. 1 skal ikke gælde for forhold  

 mellem en protokoldeltager og repræsentanten for den signatar, der er  

 udpeget af denne.
Desuden skal bestemmelserne i stk. 1 c ikke  

 gælde for forhold mellem en protokoldeltager og dennes statsborgere  

 eller permanente indbyggere.
Artikel 11 Eksperter 1)	Under udførelse af deres funktioner i forbindelse med arbejde  

 for INMARSAT og under deres rejser til og fra deres missioners lokalitet skal  

 eksperter nyde følgende privilegier og immuniteter:
a)	immunitet vedrørende jurisdiktion, selv efter afslutning af  

 deres opgave, vedrørende handlinger, inklusive talte eller skrevne  

 ord, foretaget af disse under udførelsen af deres officielle  

 funktioner; dog skal immunitet ikke gælde i tilfælde af en skade  

 forårsaget af et motorkøretøj eller andre  

 transportmidler, der tilhører eller føres af denne; b)	ukrænkelighed vedrørende alle deres officielle  

 papirer; c)	samme behandling i forbindelse med valuta og valutakontrol, som ydes  

 til medarbejdere i mellemstatslige organisationer; d)	fritagelse, sammen med de familiemedlemmer, der er i deres  

 respektive husstande, for immigrationsrestriktioner og registrering som  

 fremmed; e)	samme faciliteter vedrørende deres personlige bagage, som  

 ydes eksperter fra andre mellemstatslige organisationer.
 2)	Protokoldeltagerne er ikke forpligtet til at yde deres statsborgere  

 eller permanente indbyggere de immuniteter og faciliteter, der henvises til i  

 stk. 1 litra c, d og e.
Artikel 12 Advisering af medarbejdere og eksperter INMARSATs generaldirektør skal mindst en gang om  

 året advisere protokoldeltagerne om navne og nationaliteter på  

 medarbejdere og eksperter, der er omfattet af bestemmelserne i artiklerne 7,  

 8 og 11.
Artikel 13 Frafald 1)	De privilegier, fritagelser og immuniteter, der følger af  

 denne protokol, ydes ikke som personlig fordel for enkeltpersoner, men for en  

 effektiv udførelse af deres officielle funktioner.
 2)	Hvis der efter nedenstående autoriteters mening er  

 sandsynlighed for, at privilegier og immuniteter hindrer rettens gang, og i  

 alle tilfælde hvor de kan frafaldes uden præjudice for de  

 formål, for hvilke de er givet, har disse myndigheder ret og pligt til  

 at frafalde sådanne privilegier og immuniteter:
a)	Protokoldeltagerne med hensyn til deres repræsentanter og  

 deres signatarers repræsentanter; b)	rådet med hensyn til INMARSATs generaldirektør; c)	INMARSATs generaldirektør med hensyn til medarbejdere og  

 eksperter; d)	deltagerforsamlingen, om nødvendigt indkaldt til  

 ekstraordinært møde, med hensyn til INMARSAT.
Artikel 14 Assistance til enkeltpersoner Protokoldeltagerne skal tage alle passende forholdsregler  

 for at lette indrejse, ophold og udrejse for repræsentanter,  

 medarbejdere og eksperter.
Artikel 15 Overholdelse af love og bestemmelser INMARSAT og alle de personer, der nyder privilegier og  

 immuniteter i medfør af denne protokol, skal uden præjudice for  

 andre bestemmelser deri respektere love og bestemmelser hos de  

 pågældende protokoldeltagere og til enhver tid samarbejde med de  

 kompetente myndigheder hos disse deltagere med henblik på at sikre  

 overholdelse af deres love og bestemmelser.
Artikel 16 Sikkerhedsforanstaltninger Enhver protokoldeltager beholder retten til at tage alle  

 de sikkerhedsforanstaltninger, der er nødvendige til varetagelse af  

 sin sikkerhed.
Artikel 17 Bilæggelse af tvister Tvister mellem protokoldeltagere eller mellem INMARSAT og  

 en protokoldeltager vedrørende fortolkningen eller anvendelsen af  

 protokollen skal afgøres ved forhandling eller en anden aftalt  

 måde.
Hvis uoverensstemmelsen ikke er bilagt inden for 12 (tolv)  

 måneder, kan de implicerede parter efter indbyrdes aftale henvise  

 tvisten til afgørelse for en voldgiftsret bestående af tre  

 voldgiftsmænd.
Hver af parterne i tvisten vælger én  

 voldgiftsmand og den tredje, som skal være formand for voldgiftsretten,  

 skal vælges af de to første voldgiftsmænd.
Såfremt  

 de første to voldgiftsmænd ikke kan blive enige om den tredje  

 senest to måneder efter, at de selv blev udpeget, skal den tredje  

 voldgiftsmand vælges af præsidenten for den Internationale  

 Domstol.
Voldgiftsretten skal vedtage sin egen forretningsorden, og dens  

 afgørelser skal være endelige og bindende for parterne i  

 tvisten.
Artikel 18 Supplerende overenskomster INMARSAT kan med en protokoldeltager indgå  

 supplerende overenskomster med virkning for bestemmelserne i denne protokol  

 med hensyn til en sådan protokoldeltager for at sikre, at INMARSAT  

 fungerer effektivt.
Artikel 19 Undertegnelse, ratifikation og  

 tiltrædelse 1)	Denne protokol vil være åben for underskrift i London  

 fra 1. december 1981 til 31. maj 1982.
 2)	Alle konventionsdeltagere, bortset fra hovedsædedeltageren,  

 kan blive deltagere i protokollen ved:
a)	underskrift uden forbehold af ratifikation, accept eller  

 godkendelse; eller b)	underskrift med forbehold af ratifikation, accept eller godkendelse,  

 efterfulgt af ratifikation, accept eller godkendelse; eller c)	tiltrædelse.
 3)	Ratifikation, accept, godkendelse eller tiltrædelse skal  

 gennemføres ved deponering af det relevante instrument hos  

 depositaren.
 4)	Forbehold vedrørende denne protokol kan tages i  

 overensstemmelse med international ret.
Artikel 20 Protokollens ikrafttræden og  

 gyldighedsperiode 1)	Denne protokol skal træde i kraft den tredivte dag efter den  

 dato, hvor ti konventionsdeltagere har opfyldt kravene i artikel 19  

 stk. 2.
 2)	Denne protokol skal ophøre med at være gyldig, hvis  

 konventionen ophører med at være gyldig.
Artikel 21 Ikrafttræden og gyldighedsperiode for en  

 stat 1)	For en stat, der har opfyldt kravene i artikel 19 stk. 2 efter  

 denne protokols ikrafttrædelsesdato, skal protokollen træde i  

 kraft henholdsvis den tredivte dag fra datoen for underskrift eller for  

 deponering hos depositaren af et sådant instrument.
2)	Alle protokoldeltagere kan frasige sig denne protokol ved at give  

 depositaren skriftlig advisering.
Frasigelsen bliver effektiv 12 (tolv)  

 måneder fra datoen for depositarens modtagelse af adviseringen eller en  

 sådan længere periode, som måtte være angivet i  

 adviseringen.
 3)	En protokoldeltager ophører med at være  

 protokoldeltager fra og med den dato, hvor denne ophører med at  

 være konventionsdeltager.
Artikel 22 Depositar 1)	Generaldirektøren for INMARSAT skal være depositar for  

 denne protokol.
 2)	Depositaren skal i særdeleshed omgående advisere alle  

 konventionsdeltagere vedrørende:
a)	enhver underskrift af denne protokol; b)	deponering af ethvert instrument vedrørende ratifikation,  

 accept, godkendelse eller tiltrædelse; c)	datoen for ikrafttræden af denne protokol; d)	datoen, hvor en stat er ophørt med at være deltager i  

 denne protokol; e)	eventuelle andre meddelelser vedrørende denne  

 protokol.
 3)	Når denne protokol træder i kraft, skal depositaren  

 fremsende en bekræftet kopi af originalen til de Forenede Nationers  

 sekretariat med henblik på registrering og offentliggørelse i  

 overensstemmelse med artikel 102 i de Forenede Nationers Pagt.
Artikel 23 Autentiske tekster Denne protokol er udfærdiget i et enkelt originalt  

 eksemplar på engelsk, fransk, russisk og spansk, og alle tekster er  

 lige autentiske og skal deponeres hos INMARSATs generaldirektør, som  

 sender en bekræftet kopi til hver af konventionsdeltagerne.
 TIL BEKRÆFTELSE HERAF har undertegnede  

 behørigt befuldmægtigede af deres respektive regeringer  

 underskrevet denne protokol.
 UDFÆRDIGET I LONDON den første december  

 nitten hundrede og enogfirs.
 Protokollen trådte i henhold til dennes artikel 20 i  

 kraft den 30. juli 1983 for Belarus, Bulgarien, Canada, Finland, Irak,  

 Liberia, Norge, Sovjetunionen (nu Rusland), Sri Lanka og Ukraine.
 Danmarks ratifikationsinstrument deponeredes den 23. juli  

 1986 hos generaldirektøren for Den internationale mobile  

 Satellit-organisation INMARSAT, som i henhold til protokollens artikel 22 er  

 depositar.
 Ved protokollens ikrafttræden, i henhold til artikel  

 21, for Danmark den 22. august 1986, var den endvidere i kraft for Chile,  

 Frankrig, Kuwait, Sverige og Tyskland.
 Protokollen er efterfølgende, i medfør af  

 protokollens artikel 19, trådt i kraft for følgende lande:
Irak 13. september 1986 Oman 17. september 1986 Polen 28. februar 1987 Kina 12. juni 1987 Indien 6. november 1987 Saudi Arabien 13. april 1988 Grækenland 13. november 1988 Italien 28. december 1988 Argentina 6. januar 1989 Indonesien 14. december 1989 Spanien 15. februar 1991 Cameroun 21. februar 1992 Belgien 8. marts 1992 Rumænien 8. maj 1992 Schweiz 23. maj 1992 Qatar 13. juni 1992 Cuba 19. juli 1992 Brasilien 6. februar 1993 Cypern 28. april 1994 Følgende lande har taget forbehold eller afgivet  

 erklæringer:
 Brasilien:
»Med forbehold af artikel 17.« Canada:
»Uanset artikel 7 stk. 2 i protokol vedrørende  

 privilegier og immuniteter i Den internationale maritime  

 Satellit-organisation INMARSAT skal fritagelsen for beskatning på  

 løn og vederlag pålagt ved enhver lov i Canada ikke gælde  

 for canadiske borgere eller personer med fast ophold i Canada.« Folkerepublikken Kina:
»Den kinesiske regering mener, at artikel 4 (4) skal  

 gennemføres på en for kinesiske love og bestemmelser forenelig  

 måde.« Chile:
 »a)	Sidste sætning i artikel 2, stk. 3) b) iii), hvori det  

 ordret hedder: »forudsat at en sådan ekspropriation ikke  

 præjudicerer INMATSATs funktioner og operationer«, skal ikke finde  

 anvendelse i Chile.
b)	Den i artikel 4, stk. 3) overvejede dispensation vil kun  

 omfatte afgifter på varer, som INMARSAT indfører i Chile til de  

 i nævnte bestemmelse angivne formål.« Cuba:
»Republikken Cubas regering erklærer i forbindelse  

 med de bestemmelser, der er indeholdt i artikel 17 i nærværende  

 protokol, at de uoverensstemmelser, der måtte opstå mellem  

 parterne vedrørende fortolkningen eller anvendelsen af dette  

 internationale dokument, skal afgøres ved forhandling ad diplomatisk  

 vej.« Frankrig:
»Republikken Frankrigs regering tolker bestemmelserne i  

 artikel 4 stk. 1, 2, 3 og 8 således, at organisationen kun har ret  

 til at drage fordel af skattelettelserne i henhold til første afsnit i  

 artikel 26 i konventionen, der dannede grundlaget for oprettelsen af Den  

 internationale maritime Satellit-organisation, og som trådte i kraft  

 ved undertegnelsen i London den 3. september 1976.« »Republikken Frankrigs regering tolker ordet »husstand«,  

 der er nævnt i artikel 7 stk. 1 b), d) og f) således, at det  

 betegner samlever og mindreårige børn, der lever i hjemmet.« »Republikken Frankrigs regering erklærer, at  

 henvisningen til regeringsorganisationer i artikel 7, stk. 1 e) og f)  

 samt i artikel 11, stk. 1 c) og e) tager sigte på  

 regeringsorganisationer, der svarer til INMARSAT«.
 »Republikken Frankrigs regering erklærer, at  

 immuniteter, der i henhold til artikel 7, 9, 10 og 11 tildeles de  

 pågældende personer under udøvelsen af deres funktioner,  

 kun gælder inden for rammerne af deres beføjelser«.
 »Republikken Frankrigs regering erklærer, at  

 immuniteter i henhold til artikel 8, stk. 1 b) og c) kun tildeles  

 generaldirektøren under udøvelsen af officielle funktioner og  

 inden for rammerne af generaldirektørens beføjelser«.
»Republikken Frankrigs regering erklærer, at  

 bestemmelserne i artikel 9 stk. 1 a) ikke finder anvendelse,  

 såfremt den pågældende bliver grebet på fersk  

 gerning.« Indonesien:
 Med følgende forbehold med hensyn til artiklerne 2  

 pkt. 3) b), 4, 7, 8, 9, 10, 11 og 17:
 i)	INMARSATs kompetence til at erhverve og sælge fast ejendom i  

 særdeleshed skal udøves med behørigt hensyn til  

 indonesiske love og bestemmelser.
 ii)	Fritagelsen for skatter og afgifter som i medfør af artikel  

 4 ydes INMARSAT er med forbehold af indonesiske love og bestemmelser.
 iii)	De privilegier og immuniteter, der er ydet til INMARSAT i  

 medfør af henholdsvis artikel 7, 8, 9, 10 og 11 skal udøves med  

 behørigt hensyn til indonesiske love og bestemmelser.
iv)	Eventuel tvist, der i henhold til artikel 17 måtte  

 opstå ved fortolkningen eller gennemførelsen af  

 nærværende protokol, skal afgøres ved forhandling eller  

 samråd.« Italien:
»Fritagelsen for indkomstskat i medfør af artikel 7  

 (2) i protokol vedrørende privilegier og immuniteter i Den  

 internationale maritime Satellit-organisation INMARSAT skal ikke gælde  

 for italienske borgere eller personer med fast ophold i Italien.« Nederlandene:
»Kongeriget Nederlandene vil ikke anvende protokollens  

 artikel 10 stk. 1 (a) og (c) i tilfælde hvor signataren er en  

 privat enhed.« Portugal:
»Artikel 4 (1) - Den fritagelse, der henvises til i denne  

 bestemmelse, er gældende for INMARSAT inden for rammerne af dens  

 officielle aktiviteter i relation til dens indtægter og aktiver,  

 inklusive INMARSAT-satellitafsnittet med hensyn til skatter på  

 indtægter og aktiver i henhold til Portugals respektive  

 klassifikation; Artikel 7 (2) - Den fritagelse, der er fastlagt heri,  

 omfatter ikke eventuelle bidrag eller lignende ydelser til pensioner hverken  

 til portugisiske borgere eller personer med fast ophold i Portugal; Artikel 7 (3) - Det system af fritagelse for bidrag, der  

 er forudset i denne bestemmelse, bør være genstand for en  

 aftale, der indgås i henhold til artikel 18.« Spanien:
»Hvad angår Spanien, forstås udtrykket »andre  

 skatter, der sædvanlig ikke er indeholdt i prisen på varer og  

 ydelser« helt konkret refereret til afgifter på dokumenterede  

 formueoverdragelser og retshandlinger.« Schweiz:
