 § 1.  Det påhviler kommunalbestyrelsen i medfør af  

 brandlovens § 13 (lovbekendtgørelse nr. 469 af 24. september 1969 med senere  

 ændringer) at sørge for, at der i kommunen er tilstrækkelig vandforsyning til  

 brandslukning.
 § 2.  I enhver tættere bebygget del af kommunen skal  

 etableres vandforsyningssteder med en sådan kapacitet og indbyrdes afstand,  

 at den normalt mødende førsteudrykning ved alle former for byggeri vil være i  

 stand til at yde et forsvarligt slukningsarbejde.
Stk. 2.  Som vandforsyningssteder kan benyttes Stk. 3.  Om et område må anses for en tættere bebygget  

 del af kommunen vil navnlig kunne give anledning til tvivl for så vidt angår  

 sommerhusområder.
Som vejledende retningslinier kan angives følgende:
 Stk. 4.  Findes der i et område, som efter det  

 foranstående må anses for tættere bebygget, endnu ikke tilstrækkelig  

 vandforsyning, vil naturlige eller kunstige vandforsyningssteder efter stk. 2  

 med Statens brandinspektions godkendelse indtil videre helt eller delvis  

 kunne erstattes af vandtankvogne.
§ 3.  På private og kommunale vandværksledninger skal  

 der på kommunens bekostning anbringes brandhaner af en type, der opfylder  

 kravene i DS 761-63 eller er godkendt af Statens brandinspektion.
På alle  

 vandledninger kan opstilles B-brandhaner.
På vandledninger, der fører over  

 1.500 liter/min., kan der opstilles A-brandhaner.
På vandledninger, der fører  

 indtil 800 liter/min., kan opstilles C-brandhaner.
Stk. 2.  Brandhaner bør normalt ikke anbringes på  

 vandledninger, der ikke kan føre mindst 400 liter/min.
I lav boligbegyggelse  

 og i sommerhusområder er en vandføring på 300 liter/min. dog tilstrækkelig.  

 Er disse minimumskrav til vandføringen ikke opfyldt, bør der etableres anden  

 form for vandforsyning.
Stk. 3.  Afstanden mellem brandhanerne bør i områder med  

 højere bebyggelse samt i industriområder ikke overstige 150 m.
I anden  

 bebyggelse bør afstanden ikke overstige 300 m.
Stk. 4.  Brandhanernes ydeevne angives ved mærkning på  

 brandhanen eller på brandhanekort.
Brandhaner, der yder under 500 liter/min.,  

 angives med 1 streg, fra 500 til 1.000 liter/min. med 2 streger, fra 1.000  

 til 1.500 liter/min. med 3 streger og over 1.500 liter/min. med 4 streger.
 Stk. 5.  Brandhaner bør males i en farve, der tydeligt  

 markerer dem i forhold til omgivelserne.
 § 4.  I områder, hvor der ikke findes  

 vandværksledninger med tilstrækkelig kapacitet eller egnede naturlige  

 vandforsyningssteder eller vandreservoirer, bør der anlægges branddamme,  

 således at der i de tættere bebyggelser findes et vandforsyningssted inden  

 for en afstand af ca. 300 m.
 Stk. 2.  Branddamme og andre vandreservoirer afmærkes i  

 overensstemmelse med DS 734-737.
 Stk. 3.  Såfremt brandvæsenet råder over en  

 vandtankvogn, vil Statens brandinspektion kunne godkende, at den i stk. 1  

 nævnte afstand forøges.
 § 5.  Kommunalbestyrelsen skal efter brandinspektørens  

 forslag bestemme, hvilke vandforsyningssteder der - i fornødent fald efter  

 overenskomst med vedkommende ejer - skal stilles under offentligt tilsyn og  

 opretholdes og vedligeholdes på kommunens bekostning.
 Stk. 2.  Er det i områder, der ikke i øvrigt er tættere  

 bebygget, nødvendigt at tilvejebringe særskilt vandforsynig til brug for  

 særlig brandfarlige eller værdifulde ejendomme eller for bygninger, hvor  

 mange mennesker samles, bør krav herom stilles i medfør af brandlovens §§ 27  

 og 28 på ejerens bekostning.
§ 6.  Til vandforsyningssteder skal der findes en  

 tilstrækkelig hårdt belagt og fast adgangsvej.
Er det vanskeligt at indrette  

 sådan tilkørsel, kan der ved fast vej eller standplads indrettes en  

 sugebrønd, der er forbundet med vandforsyningsstedet med en rørledning af  

 tilstrækkelig størrelse.
Rørledningen skal ligge så lavt, at sugebrønden ikke  

 løber tør ved sæsonmæssige fald i vandstanden og stærkt vandforbrug.
 Stk. 2.  Branddamme på offentligt tilgængelige steder  

 bør normalt indhegnes med et mindst 1.50 m højt trådhegn.
§ 7.  Brandinspektøren fører kontrol med, at  

 eksisterende vandforsyningssteder er i brugbar stand.
Brandhaner og  

 vandforsyningssteder skal efterses mindst 2 gange årligt.
Indberetning om  

 eftersyn gives til brandkommissionen og udrykningskorpset, i kommuner uden  

 brandkommission til kommunalbestyrelsen og udrykningskorpset.
Stk. 2.  Er der behov for oprettelse af nye eller  

 nedlægning af eksisterende vandforsyningssteder, giver brandinspektøren  

 indstilling herom til kommunalbestyrelsen.
I kommuner med brandkommission  

 gives indstillingen gennem kommissionen.
 Stk. 3.  Anbringelsessteder for brandhaner og  

 vandreservoirer skal i kommuner uden brandkommission godkendes af Statens  

 brandinspektion.
 Stk. 4.  Alle vandforsyingssteder, undtagen brandhaner,  

 skal være anført i brandvedtægten.
 § 8.  Cirkulæret træder i kraft den 1. oktober 1976.
 Stk. 2.  Justitsministeriets cirkulære nr. 143 af 17.  

 juni 1970 ophæves.
 Justitsministeriet, den 28. juli 1976.
 P.M.V.
 Ole Due.
 (Til brandmyndighederne).
