 I medfør af den indenrigsministeren ved § 12 i lov nr. 252 af 27. maj 1950  

 om dansk infødsret meddelte bebøjelse fastsættes herved følgende forskrifter:
§ 1 Erklæring om erhvervelse (generhvervelse) af dansk infødsret i henhold til  

 §§ 3 eller 4 i lov nr. 252 af 27. maj 1950 om dansk infødsret indgives til  

 overøvrigheden for det sted, hvor den erklærende er bosat (amtmanden,  

 rigsombudsmanden, rigsombudsmanden på Færøerne, landshøvdingen over  

 Grønland), i København dog til magistraten.
Erklæring om generhvervelse af dansk infødsret i henhold til lovens § 13,  

 stk. 3, indgives af kvinder, der er bosat her i riget, til de fornævnte  

 myndigheder.
Den, der er bosat i udlandet, indgiver sådan erklæring til den  

 danske repræsentation, inden for hvis embedsområde hun er bosat, men kan  

 under ophold her i riget også indgive erklæringen til overøvrigheden for det  

 sted, hvor hun opholder sig (i København til magistraten).
§ 2 Overøvrigheden (i København magistraten) afgør, hvorvidt den, der afviger  

 erklæring om at erhverve (generhverve) infødsret i henhold til lovens §§ 3, 4  

 eller 13, stk. 3, opfylder betingelserne herfor, og udfærdiger i givet fald  

 infødsretsbevis, medmindre sagen efter de af indenrigsministeren fastsatte  

 regler vil være at forelægge denne.
Nægtes udfærdigelse af infødsretsbevis,  

 kan sagen indbringes for indenrigsministeren.
 Er infødsretsbevis udstedt med urette, vil spørgsmålet om dets annullation  

 være at forelægge indenrigsministeren.
§ 3 Såfremt der træffes overenskomst med Finland, Island, Norge eller Sverige  

 om gennemførelse af reglerne i lovens § 10, finder bestemmelserne i denne  

 bekendtgørelses §§ 1 og 2 ligeledes anvendelse i tilfælde, hvor nogen afgiver  

 erklæring om erhvervelse (generhvervelse) af dansk infødsret i henhold til  

 lovens § 10 B eller C.
§ 4 Ansøgning om bevarelse af infødsret uanset bestemmelserne i § 8 i loven af  

 27. maj 1950, må for at anses som rettidigt indgivet være fremkommet til den  

 danske repræsentation, inden for hvis embedsområde ansøgeren er bosat, senest  

 dagen før den dag, ansøgeren fylder 22 år.
 Ansøgere, der opholder sig her i riget, kan dog inden samme frist indgive  

 ansøgningen til overøvrigheden for det sted, hvor de opholder sig (i  

 København til magistraten).
§ 5 Afgiver nogen erklæring om erhvervelse (generhvervelse) af dansk infødsret  

 i henhold til loven af 27. maj 1950, vil de oplysninger, som han selv  

 meddeler eller tilvejebringer til brug ved sagens behandling, være at afgive  

 på tro og love.
 Det samme gælder oplysninger til brug ved behandlingen af ansøgninger om  

 dansk infødsretsbevis, om bevarelse af infødsret uanset bestemmelserne i § 8  

 i loven af 27. maj 1950, om naturalisation, om undtagelse fra reglerne i lov  

 nr. 379 af 12, juli 1946, således som denne er ændret ved lov nr. 528 af 22,  

 december 1947, jfr. lov nr. 518 af 22. december 1948 og § 13, stk. 5, i loven  

 af 27. maj 1950, samt om undtagelse fra reglerne i § 3, stk. 2, i loven af  

 27. maj 1950.
§ 6 Denne bekendtgørelse træder i kraft den 1. januar 1951.
 Hvilket herved bringes til almindelig kundskab.
 INDENRIGSMINISTERIET, DEN 24. NOVEMBER  

 1950.
 Aksel Møller.
 /Knud Larsen.
