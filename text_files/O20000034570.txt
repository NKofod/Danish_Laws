Resumé  


  

 En mand klagede over at det sociale ankenævn stadfæstede en kommunes afslag  

 på medicintilskud.
Manden led i perioder af svær migræne som følge af en  

 kronisk sygdom.
Afslaget var begrundet med  

 at mandens medicinforbrug på grund af lidelsens karakter ikke kunne  

 antages at være vedvarende.
Denne betingelse fremgik ikke direkte af nogen  

 bindende retsforskrifter på området.
 Ombudsmanden havde ikke tilstrækkeligt grundlag for at lægge en  

 anden fortolkning til grund ved behandlingen af sagen end den som fremgik af  

 vejledningen og af Den Sociale Ankestyrelses mangeårige praksis.
 Ombudsmanden udtalte dog at kommunen og ankenævnet ved at undlade  

 at indhente oplysninger om hyppigheden af migræneanfaldene ikke havde oplyst  

 sagen tilstrækkeligt.
 Ombudsmanden mente det var meget beklageligt at kommunen ikke  

 havde partshørt manden om en statusbedømmelse fra egen læge.
 Ombudsmanden kritiserede at kommunen og ankenævnet ikke i  

 forbindelse med afgørelserne havde opfyldt de almindelige krav til  

 begrundelse.  

 (J.nr. 1998-1301-050).
Medicintilskud.
Hjemmel.
Sagsoplysning.
Partshøring.  

 Begrundelse En mand, A, klagede over Den  

 Sociale Ankestyrelses afgørelse af 26. februar 1998 om afslag på tilskud til  

 medicin.
Det fremgik af sagens akter  

 at A er født i 1952, og at han lider af Hortons hovedpine.
Denne lidelse  

 medfører at A i perioder har væsentlige udgifter til lægeordineret  

 smertestillende medicin.
 Ved ansøgningsskema dateret  

 21. august 1997 søgte A Sønderborg Kommune om støtte til at betale hans  

 udgifter til medicinen Imigran som er en smertestillende medicin.
 I en statusbedømmelse til  

 Sønderborg Kommune dateret 22. september 1997 skrev læge C:
 Jeg har været patientens  

 læge siden 1974. Han er hårdt ramt af Hortons hovedpine og har svær migræne.
Normalt varer  

 migræneanfaldene op til 6 uger.
Der kan være flere måneders mellemrum.
Han  

 har  

 været undersøgt her i sommer på neuromedicinsk afd., hvor man anbefaler  

 Imigran til behandling straks ved anfald.
Han har tidligere fået andet  

 medicin,  

 men Imigran er det der hjælper bedst.
Der er mulighed for at  

 udvikle resistens overfor Imigran og i så fald skal han behandles med  

 inhalationer, der også er en meget kostbar behandling. Den 3. oktober 1997 afslog  

 Sønderborg Kommune at imødekomme As ansøgning.
I afgørelsen skrev  

 kommunen  

 følgende:
 ...
 I forbindelse med Deres  

 ansøgning om medicinhjælp, kan det oplyses, at følgende betingelser for at få  

 tilskud efter § 58 i bistandsloven skal være opfyldt:
 Der skal være tale om en varig lidelse, med et  

 vedvarende medicinforbrug.
 Medicinen skal være tilskudsberettiget.
 Den gennemsnitlige månedlige udgift skal overstige kr.  

 300,00.
 I forbindelse med  

 ansøgningen, har man indhentet yderligere oplysninger ved Deres læge, (C).  

 Denne oplyser, at migræneanfaldene normalt varer op til 6 uger og at der kan  

 være flere måneders mellemrum mellem anfaldene.
 Udfra det oplyste om  

 hyppigheden af anfaldene, skønnes De ikke at have et  

  

 vedvarende  

  

 forbrug af Imigran, hvorfor Deres ansøgning ikke kan  

 imødekommes.
 Til Deres orientering  

 vedlægges 2 afgørelser som Ankestyrelsen har truffet omkring Hortons  

 Hovedpine  

 samt Migræne.
Denne afgørelse kan ankes  

 inden 4 uger fra dato.
Klagevejledning vedlægges.
... Ved brev dateret 21. oktober  

 1997 klagede A over Sønderborg Kommunes afslag til Det Sociale Ankenævn for  

 Sønderjyllands Amt idet han ikke var sikker på at afgørelsen var  

 lovmedholdelig.
I klagen skrev A blandt andet:
 Min påstand er, at der  

 hverken af loven eller cirkulæret fremgår, at medicintilskud er betinget af  

 et  

 vedvarende forbrug af medicin, men at kravet om det vedvarende forbrug er en  

 ikke-lovhjemlet praksis, der er opstået i det administrative system.
 ...
 I § 8 i Socialministeriets  

 bekendtgørelse nr. 303 af 10.6.1988 anføres det alene, at der ydes hjælp til  

 egenudgift ud over kr. 300 månedlig til medicin, der ordineres på grund af en  

 varig lidelse.
 Heller ikke her er der rejst  

 krav om, at medicinforbruget skal være vedvarende.
Eftersom man tidligere har  

 afgjort, at Hortons hovedpine anses for en varig lidelse, jf.
SM O-89-97, er  

 det min opfattelse, at jeg i henhold til lovgivningen er berettiget til  

 refusion af mine udgifter til IMIGRAN, der er tilskudsberettiget, i det  

 omfang  

 de månedlige udgifter har oversteget kr. 300.
I det omfang der andetsteds i  

 lovgivningen, herunder cirkulærer, er anført et krav om at medicintilskud er  

 betinget af et vedvarende forbrug af medicin beder jeg Dem venligst tilstille  

 mig kopi heraf. Den 22. oktober 1997 meddelte  

 Sønderborg Kommune A at kommunen havde modtaget hans klage, og at kommunen  

 ville  

 revurdere sagen og derefter sende den videre til ankenævnet til endelig  

 afgørelse.
Vedlagt brevet var en kopi af en side i bilag 2 til  

 Socialstyrelsens  

 vejledning nr. 1 af 14. juni 1988, oplysninger om enkelte  

 hjælpemidler,  

 vedrørende medicin.
Den 13. november 1997 sendte  

 Sønderborg Kommune As klage videre til Det Sociale Ankenævn for  

 Sønderjyllands  

 Amt idet kommunen fastholdt den tidligere afgørelse.
I brevet refererede  

 kommunen atter As læges oplysninger om hyppigheden og længden af  

 As migræneanfald.
I brev af 17. november 1997  

 oplyste Det Sociale Ankenævn for Sønderjyllands Amt A om at nævnet havde  

 modtaget hans klage.
Vedlagt brevet var en kopi af kommunens brev af 13.  

 november 1997.
 Ved brev dateret 12. januar  

 1998 tiltrådte Det Sociale Ankenævn for Sønderjyllands Amt kommunens  

 afgørelse.  

 I afgørelsen skrev ankenævnet blandt andet:
 Det Sociale Ankenævn er enig  

 i kommunens afgørelse.
 Ankenævnet har ved afgørelsen  

 lagt vægt på de lægelige oplysninger, hvoraf fremgår, at der ikke er tale om  

 et  

 vedvarende forbrug af lægeordineret tilskudsberettiget medicin, og at De  

 således ikke opfylder betingelserne i bistandslovens § 58.
 Ankenævnet har herunder taget  

 i betragtning, at Deres migræneanfald normalt varer op til 6 uger, men hvor  

 der  

 kan gå flere måneder imellem anfaldene.
 Det bemærkes, at De har  

 mulighed for at søge kommunen om økonomisk støtte i henhold til  

 bistandslovens  

 § 46 a, såfremt De ikke selv har økonomisk mulighed for at afholde Deres  

 månedlige medicinudgifter.
 Om lovgrundlaget henvises til  

 §§ 1 og 8 i Socialministeriets bekendtgørelse nr. 303 af 6. juni 1988.  

 Endvidere henvises til Den Sociale Ankestyrelses afgørelser meddelt i SM  

 O-86-95 og SM O-89-97. Fotokopier vedlægges til Deres orientering.
 Grundlaget for afgørelsen:
 De lider af Hortons Hovedpine  

 med migræneanfald, som kan vare i op til 6 uger, men hvor der kan gå flere  

 måneder imellem anfaldene.
Af lægelige oplysninger  

 fremgår, at De er hårdt ramt, og at neuromedicinsk afdeling har anbefalet  

 Imigran til behandling straks ved anfald.
I perioden 10. maj 1997 til 2. juli  

 1997 har De haft udgifter på kr. 4.875,80.
 De har derfor den 21. august  

 1997 søgt Sønderborg Kommune om støtte i henhold til bistandslovens § 58 til  

 medicinudgifter.
 Den 3. oktober 1997 har  

 kommunen afslået Deres ansøgning og har herunder anført, at Deres forbrug af  

 Imigran ikke skønnes at være vedvarende.
Den 21. oktober 1997 har De  

 klaget over kommunens afgørelse.
De mener ikke, at der i loven  

 (bistandslovens  

 § 58 om hjælpemidler) er angivet, at der kræves et vedvarende/varigt  

 forbrug  

 af medicin. Den 6. februar 1998 klagede A  

 over ankenævnets afslag til Den Sociale Ankestyrelse.
I klagen gentog A, at  

 kravet om vedvarende forbrug efter hans opfattelse ikke kunne  

 være lovligt.
Ved brev dateret den 26.  

 februar 1998 afslog Den Sociale Ankestyrelse at behandle sagen idet styrelsen  

 ikke fandt at sagen havde principiel eller generel betydning.
Til støtte  

 herfor  

 anførte styrelsen at nævnets afgørelse var truffet efter en konkret  

 vurdering,  

 og at afgørelsen ikke stred imod Ankestyrelsens praksis og ikke skønnedes at  

 have generel betydning for retsanvendelsen på området.
Herudover henviste  

 Ankestyrelsen til at afgørelsen var i overensstemmelse med styrelsens  

 fortolkning af bestemmelsernes ordlyd således som disse var kommet til udtryk  

 i  

 de SM-afgørelser som ankenævnet havde henvist til i sin afgørelse.
Den 30. april 1998 klagede A  

 til mig.
A henviste i sin klage til SM O-146-97 der efter hans opfattelse  

 viser  

 at Den Sociale Ankestyrelse ikke er konsekvent i sine afgørelser vedrørende  

 spørgsmålet om vedvarende forbrug/varig lidelse.
 Ved brev af 13. maj 1998 bad  

 jeg herefter Den Sociale Ankestyrelse om en udtalelse i anledning af klagen.  

 Jeg bad om at Ankestyrelsen forinden indhentede en udtalelse fra Det Sociale  

 Ankenævn (nu Det Sociale Nævn) for Sønderjyllands Amt og Sønderborg Kommune  

 om  

 sagen.
 Den 9. november 1998 modtog  

 jeg Sønderborg Kommunes udtalelse af 30. juni 1998, Det Sociale Nævn for  

 Sønderjyllands Amts udtalelse af 1. juli 1998 og Den Sociale Ankestyrelses  

 udtalelse  

 dateret den 5. november 1998.
 I sin udtalelse af 30. juni  

 1998 skrev Sønderborg Kommune:
 I forbindelse med  

 ovennævntes ansøgning om støtte til medicin over bistandslovens § 58, har man  

 lavet et individuelt skøn og handlet udfra gældende retspraksis i henhold til  

 loven og dennes vejledning, der omtaler begrebet vedvarende  

 forbrug.  

 Endvidere har man henholdt sig til Ankestyrelsens tidligere afgørelser.
Der foreligger ikke  

 yderligere akter i sagen. I sin udtalelse af 1. juli  

 1998 skrev det sociale nævn:
  tilbagesendes Den Sociale  

 Ankestyrelse under henvisning til at nævnet ikke har yderligere at tilføje  

 sagen.
Der henvises til nævnets  

 afgørelse af 12. januar 1998 og Ankestyrelsens (hidtidige) praksis, som  

 nævnet  

 ikke har ment at kunne imødegå. I sin udtalelse af 5.  

 november 1998 skrev Ankestyrelsen:
 Ombudsmanden har i brev af  

 13. maj 1998 anmodet om en udtalelse i anledning af en klage fra (A). I  

 brevet  

 har Ombudsmanden anmodet Ankestyrelsen om forinden at indhente udtalelser fra  

 Det Sociale Ankenævn for Sønderjyllands Amt og Sønderborg Kommune.  

 Udtalelserne  

 vedlægges tillige med sagens øvrige akter.
 For så vidt angår klagen, har  

 Ankestyrelsen forstået den således, at (A) klager over at have fået afslag på  

 at få sin sag om medicintilskud efter bistandsloven § 58 optaget til  

 principiel  

 behandling i Ankestyrelsen.
 (A) har begrundet sin klage  

 med, at Ankestyrelsen aldrig tidligere har taget stilling til spørgsmålet om  

 indskrænkende fortolkning af bistandslovens § 58 og § 8 i Socialministeriets  

 bekendtgørelse  

 nr. 303 af 10. juni 1988 om ydelse af hjælpemidler efter bistandslovens § 58.
 Ankestyrelsen har forstået  

 dette således, at det er kravet om, at der skal være tale om et  

  

 vedvarende  

  

 medicinforbrug, (A) finder,  

 er udtryk for en indskrænkende fortolkning af de nævnte bestemmelser, og at  

 han  

 finder kravet uhjemlet/ulovligt.
(A) har den 6. februar 1998  

 klaget over en afgørelse truffet af Sønderjyllands Statsamt, Det Sociale  

 Ankenævn den 12. januar 1998. Nævnet har tiltrådt Sønderborg Kommunes afslag  

 på  

 ansøgning om økonomisk støtte efter bistandslovens § 58 til medicinudgifter.  

 Nævnet har ved afgørelsen lagt vægt på, at der ikke er tale om et vedvarende  

 forbrug af lægeordineret tilskudsberettiget medicin, og at betingelserne i  

 bistandslovens § 58 således ikke er opfyldt.
Nævnet har taget i betragtning,  

 at  

 (A)s migræneanfald normalt varer op til 6 uger, men at der kan gå flere  

 måneder mellem anfaldene.
 I klagen til Ankestyrelsen  

 har (A) anført, at der, efter hans opfattelse, hverken i bistandslovens § 58  

 eller i § 8 i Socialministeriets bekendtgørelse nr. 303 af 6. juni 1988, er  

 hjemmel til at gøre tilskud til medicin betinget af et vedvarende forbrug.  

 (A)  

 anførte desuden, at han ikke fandt de to Sociale Meddelelser (SM O-86-95 og  

 SM  

 O-89-97), som kommunen og ankenævnet i sine afgørelser henviste til, for  

 relevante, idet hans sag alene vedrører, hvorvidt der kan stilles krav om et  

 vedvarende medicinforbrug.
 I henhold til bistandslovens  

 § 15, stk. 3 kan Ankestyrelsen optage en sag til behandling, når  

 Ankestyrelsen  

 skønner, at sagen er af principiel eller generel betydning, og i henhold til  

 samme bestemmelses stk. 5 kan Ankestyrelsen kun tilsidesætte skønsmæssige  

 afgørelser efter bistandsloven, hvis skønnet er ulovligt eller åbenbart  

 urimeligt.
 Ankestyrelsen har den 26.  

 februar 1998 meddelt klageren afslag på at behandle sagen.
 Ankestyrelsen fandt ikke, at  

 sagen havde principiel eller generel betydning, da retstilstanden fandtes  

 tilstrækkelig afklaret, og da nævnets afgørelse var truffet efter en konkret  

 vurdering og ikke på det foreliggende grundlag stred imod Ankestyrelsens  

 praksis.
 For så vidt angik det i  

 klagen anførte om vedvarende medicinforbrug, henviste Ankestyrelsen til, at  

 afgørelsen fandtes i overensstemmelse med Ankestyrelsens fortolkning af  

 bestemmelsernes ordlyd, og at denne fortolkning var kommet til udtryk i de  

 SM-afgørelser, som det sociale ankenævn henviste til.
 ...
Hensigten med at yde tilskud  

 til medicinudgifter efter bistandslovens regler er resumeret på side 83 og  

 frem i delrapport om hjælpemidler fra januar 1996 udarbejdet af det af  

 Socialministeriet i 1995 nedsatte udvalg om hjælpemidler og andre  

 handicapkompenserende ydelser.
Af side 85 fremgår, at baggrunden for  

 medicinbestemmelsen var et ønske om at friholde personer, der vedvarende har  

 et  

 medicinforbrug på grund af en varig lidelse for udgifter på mere end (nu) 300  

 kr. månedlig.
Udvalget påpeger, at de mange forskellige regler gør området  

 uoverskueligt både for borgere og kommuner, og gør det vanskeligt for den  

 enkelte at orientere sig om, hvilke muligheder der er for at opnå dækning af  

 medicinudgifter.
Udvalget fandt desuden, at enkelte persongrupper kom i  

 klemme,  

 idet regelsættet ikke dækker alle personer med egenudgifter til medicin, som  

 det efter kompensationsbetragtninger eller økonomiske betragtninger ville  

 være  

 rimeligt at yde hjælp til.
Som eksempel nævnes personer, som ikke har et  

 vedvarende forbrug af medicin i § 58s forstand, selvom de har en varig  

 lidelse, og som ikke falder ind under § 48 eller § 46 a, selv om de har store  

 udgifter.
 Af Socialstyrelsens  

 vejledning nr. 1 af 14. juni 1988  

 om  

 ydelse af hjælpemidler i henhold til bistandslovens § 58 fremgår af bilag 2  

 om  

 enkelte hjælpemidler, at det er en betingelse for hjælp til medicin, at  

 ansøgeren  

 på grund af en varig lidelse har et vedvarende forbrug af lægeordineret  

 tilskudsberettiget medicin, og at egenudgiften overstiger 500 kr. pr. måned.  

 Egenudgiftsbetalingen blev nedsat til 300 kr. pr. måned ved en ændring af  

 bekendtgørelsen pr. 1. juni 1989.
 Ankestyrelsen har i sin  

 fortolkning af bistandslovens § 58 og §§ 1 og 8 i Socialministeriets  

 bekendtgørelse nr. 303 af 10. juni 1988 lagt til grund, at offentlig støtte  

 til  

 medicinudgifter primært ydes efter sygesikringslovgivningens regler, og at  

 der  

 derudover, efter den sociale lovgivning, er mulighed for at yde tilskud til  

 udgifter, der ikke dækkes efter sygesikringslovens tilskudsregler.
 Ankestyrelsen skal, til det i  

 klagen anførte, bemærke, at bestemmelserne er fortolket således, at  

 berettigelsen til hjælp efter hjælpemiddelbekendtgørelsens § 8 afhænger af en  

 konkret vurdering af den enkelte ansøgers helbredsforhold og forbrug af  

 tilskudsberettiget medicin.
 Ankestyrelsen har lagt til  

 grund, at der skal være tale om et vist vedvarende forbrug af medicin for, at  

 det  

 falder ind under bistandslovens regler om hjælpemidler til personer med  

 varige  

 lidelser, der varigt nedsætter den pågældendes funktionsevne.
 Ankestyrelsen har fundet  

 støtte til sin fortolkning om, at der skal være tale om et vist vedvarende  

 forbrug at medicin i ordlyden af bistandslovens § 58, stk. 1 og  

 hjælpemiddelbekendtgørelsens § 1, stk. 1 og 2.
 Ankestyrelsen finder, at det  

 følger af fortolkninger af bestemmelsernes krav om varighed og  

 væsentlighed, at der skal være tale om lidelser af en sådan  

 sværhedsgrad, at  

 der skal være behov for mere end kortvarig eller lejlighedsvis brug af  

 tilskudsberettiget medicin.
 Ankestyrelsen har givet  

 udtryk for denne fortolkning gennem årelang praksis, hvilket blandt andet ses  

 i  

 nedennævnte Sociale Meddelelser, omend spørgsmålet i nogle af afgørelserne  

 ikke  

 var hovedtemaet i sagerne, så fremgår Ankestyrelsens fortolkning dog  

 forudsætningsvist.
 Af SM-O-69-93 fremgår, at det  

 var såvel Socialministeriets som Ankestyrelsens opfattelse, at det er en  

 forudsætning for hjælp til medicin efter bistandslovens § 58, at der skal  

 være  

 tale om en  

  

 vedvarende  

  

 medicinindtagelse.
 Af SM O-78-93 fremgår, at der  

 ikke var tale om en varig lidelse, der krævede  

  

 vedvarende  

  

 forbrug af medicin.
Af SM O-26-95 fremgår, at der  

 var tale om en varig lidelse, der betingede  

  

 vedvarende  

  

 behandling med Losec.
Derimod kunne en anden lidelse i samme sag ikke anses  

 for  

 en varig lidelse, der betingede  

  

 vedvarende  

  

 forbrug af tilskudsberettiget medicin.
 Af SM O-86-95 fremgår, at  

 selvom der var tale om en varig lidelse, så havde den pågældende ikke et  

  

 vedvarende  

  

 forbrug af tilskudsberettiget  

 medicin, hvilket ansås for en forudsætning for, at der kunne ydes hjælp efter  

 bistandslovens § 58. Ankestyrelsen lagde vægt på hyppigheden af  

 migræneanfaldene.
Af SM O-89-97 fremgår, at der  

 ikke kunne ydes hjælp til medicinen Imigran til behandling af lidelsen  

 Hortons  

 Hovedpine.
Ankestyrelsen fandt, der var tale om en varig lidelse, men under  

 hensyntagen til hyppigheden af anfald fandtes der ikke at være tale om et  

  

 vedvarende  

  

 forbrug af lægeordineret  

 tilskudsberettiget medicin.
 Af SM O-146-97 fremgår, at  

 der kunne ydes tilskud til antibiotika til en person, der led af varige  

 hudlidelser, og som følge heraf havde et  

  

 vedvarende  

  

 forbrug af tilskudsberettiget medicin.
Af SM O-46-98 fremgår, at  

 selvom der var tale om en varig lidelse, var der ikke tale om et behov for  

  

 vedvarende  

  

 brug af præparatet Zovir grundet herpes, idet Zovir indgives tidligt i  

 forløbet  

 og da som korttidsbehandling i ca. 1 uge.
Behandlingen kunne gentages ved nyt  

 udbrud.
 Ankestyrelsen har blandt  

 andet på baggrund af ovennævnte afgørelser fundet retstilstanden  

 tilstrækkelig  

 afklaret.
 Afslutningsvis skal det  

 nævnes, at denne fortolkning, som den er kommet til udtryk i Ankestyrelsens  

 praksis, er videreført i § 9, stk. 1 i Socialministeriets bekendtgørelse nr.  

 123 af 19. februar 1998 om ydelse af hjælpemidler og forbrugsgoder efter  

 servicelovens §§ 97 og 98.
... Den 12. november 1998 sendte  

 jeg myndighedernes udtalelser til A med henblik på hans eventuelle  

 bemærkninger.
 Den 17. november 1998 fremkom  

 A med sine kommentarer til Ankestyrelsens udtalelse.
Ombudsmandens udtalelse Afgørelsen af om De er berettiget til tilskud til Deres udgifter til  

 medicinen Imigran, er truffet på grundlag af § 58, stk. 1 og 5, i den  

 tidligere gældende lov om social bistand (bistandsloven) samt bestemmelserne  

 i den tidligere gældende bekendtgørelse nr. 303 af 10. juni 1988 med senere  

 ændringer om ydelse af hjælpemidler efter bistandslovens § 58  

 (hjælpemiddelbekendtgørelsen). Bistandslovens § 58, stk. 1 og 5, har følgende  

 ordlyd:
§ 58.  

  

 Til personer med invaliditet eller varig sygdoms- eller aldersbetinget  

 svagelighed kan der ydes støtte til hjælpemidler, herunder merudgifter til  

 særlige beklædningsgenstande, som er nødvendige, for at pågældende kan udøve et erhverv, eller i væsentlig grad kan  

 afhjælpe pågældendes lidelse eller i væsentlig grad kan lette den daglige tilværelse i  

 hjemmet.
 ...
Stk. 5.  

  

 Socialministeren fastsætter regler om afgrænsningen af de hjælpemidler, hvortil der kan ydes  

 støtte, og adgangen til genanskaffelse, hvornår støtte til et hjælpemiddel ydes som lån, i hvilket omfang modtageren selv skal bære en del af  

 udgiften til et hjælpemiddel, hvorvidt der skal gælde særlige betingelser for støtte  

 til visse hjælpemidler, hvorvidt visse hjælpemidler kan udleveres fra en  

 institution. I Socialministeriets  

 bekendtgørelse (nr. 303 af 10. juni 1988 med senere ændringer) om ydelse af  

 hjælpemidler efter bistandslovens § 58 er følgende fastsat:
 § 1.  

  

 Kommunalbestyrelsen yder hjælp til anskaffelse af  

 hjælpemidler til personer med en varig nedsættelse af funktionsevnen på grund  

 af invaliditet eller varig sygdoms- eller aldersbetinget svagelighed.
 Stk. 2.  

  

 Hjælp efter stk. 1 ydes, når hjælpemidlet i væsentlig grad  

 kan afhjælpe de varige følger af den nedsatte funktionsevne og derved i  

 væsentlig grad kan lette den daglige tilværelse, eller er nødvendigt for at  

 pågældende kan udøve et erhverv.
 ...
 § 3.  

  

 Der er for enkelte hjælpemidler fastsat særlige bestemmelser,  

 jf. §§ 8-19.
 ...
 § 7.  

  

 Når behovet er til stede, jf. § 1, kan der ydes hjælp til  

 anskaffelse af de i §§ 8-19 nævnte hjælpemidler.
 § 8.  


  

 Tilskudsberettiget  

 medicin  

  

 , der ordineres på grund af en varig lidelse.
 Stk. 2.  

  

 Hjælpen ydes til egenudgiften over 300 kr. månedlig og  

 udbetales månedsvis bagud.
... I Socialstyrelsens vejledning  

 nr. 1 af 14. juni 1988 om ydelse af hjælpemidler i henhold til bistandslovens  

 §  

 58 er der som bilag 2 optrykt Oplysninger om enkelte  

 hjælpemidler.
Her står  

 der blandt andet:
NKH --- Medicin (bek. § 8) Det er en betingelse for  

 hjælp til medicin, at ansøgeren på grund af  

  

 varig  

  

 lidelse har et  

  

 vedvarende  

  

 forbrug af  

 lægeordineret tilskudsberettiget medicin, og at egenudgiften overstiger 500  

 kr. pr. måned.
 Har ansøgeren flere varige  

 lidelser, for hvilke der ordineres tilskudsberettiget medicin, fx en person  

 med  

 dårligt hjerte og gigt, kan de samlede medicinudgifter lægges til grund.
Er medicinen ordineret for en  

 kortere periode eller uden at være et led i behandlingen af den varige  

 lidelse,  

 gives der ikke tilskud, selv om den varige lidelse kan være årsag til  

 hyppigere  

 infektionssygdomme end normalt forekommende.
Som eksempel kan nævnes  

 antibiotika mod lungebetændelse.
Kun en lille persongruppe vil  

 være omfattet.
Typisk vil det dreje sig om medicin til følgende varige  

 lidelser:
·  

  

 	  

 tilskudsberettiget smertestillende medicin  

 til personer i terminaltilstand, ·  

  

 	  

 antiparkinsonmidler ved parkinsonisme, ·  

  

 	  

 antihypertensiva ved for højt blodtryk, ·  

  

 	  

 antirheumatika ved kronisk leddegigt og  

 visse andre kroniske ledsygdomme, ·  

  

 	  

 antiepileptika ved epilepsi, ·  

  

 	  

 neuroleptika ved visse psykiatriske  

 lidelser og ·  

  

 	  

 antidepressiva ved manio-depressiv psykose.
Hjælp ydes kun til ansøgere,  

 der selv har en egenudgift på 500 kr. månedlig.
Får ansøgeren hjælp til  

 medicin  

 efter andre bestemmelser, fx pensionslovgivningen som personligt tillæg,  

 bistandslovens §§ 46a eller 48, er der kun egenudgift i det omfang, disse  

 bestemmelser ikke dækker den fulde udgift.
 Personer, der er medlem af  

 sygeforsikringen Danmark, hvor der i et vist omfang fås refusion for udgifter  

 til tilskudsberettiget lægeordineret medicin, har kun en egenudgift for så  

 vidt  

 angår ikke-refunderede udgifter.
 Det fastsatte beløb for  

 egenudgiften på 500 kr. månedlig sættes i forhold til det gennemsnitlige  

 månedlige forbrug.
Ansøgeren må orienteres om at  

 meddele, hvis der indtræder ændring i ordinationen. Egenudgiften blev pr. 1. juli  

 1989 nedsat til 300 kr. pr. måned.
Begrebet vedvarende Som bekendtgørelsens §§ 7 og  

 8 er formuleret, har kommunalbestyrelsen mulighed for at udbetale økonomisk  

 hjælp til tilskudsberettiget medicin der ordineres på grund af en varig  

 lidelse  

 hvis egenudgiften overstiger 300 kr. om måneden og betingelserne i § 1 er  

 opfyldt.
 Jeg har forstået  

 Ankestyrelsens udtalelse af 5. november 1998 og SM O-89-97 således at  

 Ankestyrelsen generelt anser Hortons Hovedpine for at være en varig lidelse.
Det fremgår af bistandslovens  

 § 58, stk. 1, og bekendtgørelsens § 1 at økonomisk støtte til medicin bl.a.  

 kan  

 ydes til personer med varig nedsættelse af funktionsevnen som følge af en  

 varig  

 lidelse.
Af bekendtgørelsens § 1, stk. 2, fremgår det at støtte bl.a. ydes  

 når  

 hjælpemidlet i væsentlig grad kan lette den daglige tilværelse for ansøgeren.  

 Af Socialstyrelsens vejledning nr. 1 af 14. juni 1988, Vejledning om  

 ydelse af  

 hjælpemidler i henhold til bistandslovens § 58, og Ankestyrelsens  

 praksis  

 fremgår det at det anses for at være en betingelse for at der kan ydes  

 medicintilskud at ansøgeren har et vedvarende forbrug af den  

 medicin der  

 søges om tilskud til.
I udtalelsen af 5. november  

 1998 skriver Ankestyrelsen at den fortolker bestemmelserne således at  

 beslutningen om hvorvidt tilskud kan ydes, skal træffes på baggrund af en  

  

 konkret vurdering  

  

 af den enkeltes  

 helbredsforhold og forbrug af tilskudsberettiget medicin.
Det er jeg ganske  

 enig i.
 Fastlæggelsen af hvilke  

 tilfælde der er omfattet af lovens og bekendtgørelsens regler om ydelse af  

 hjælpemidler, herunder tilskudsberettiget medicin, må ske ved fortolkning.  

 Ved  

 fortolkningen indgår som elementer reglernes ordlyd, forarbejderne, hidtidig  

 forståelse i praksis, konsekvenserne af fortolkningen og hvilket formål  

 reglen  

 eller regelsættet har.
Reglen om støtte til  

 hjælpemidler blev fastsat i bistandslovens § 58 ved bistandslovens indførelse  

 i  

 1976. I bemærkningerne til lovforslaget (FT 1973-74, Tillæg A, spalte 705ff)  

 står bl.a. at det forudsættes at reglerne omfatter de tilfælde hvor der efter  

 de gældende regler i revalideringsloven ydes personer med normal erhvervsevne  

 tilskud til livsvigtig medicin.
Endvidere fremgår det af lovbemærkningerne at  

 der i stk. 2, nr. 4 (senere stk. 5, nr. 4) er givet mulighed for  som  

 det i  

 praksis er sket efter såvel revalideringsloven som omsorgsloven  at  

 fastsætte  

 særlige betingelser for støtte til visse hjælpemidler.
Reglen blev udfyldt ved  

 socialministeriets cirkulære nr. 210 af 4. november 1975 om ydelse af  

 hjælpemidler, hjælp til boligindretning og omsorgsarbejde mv. efter  

 bistandsloven.
Efter pkt. 45 i dette cirkulære var der mulighed for at  

 personer  

 der på grund af en varig lidelse, f.eks. sukkersyge, epilepsi og astma, havde  

 fået ordineret tilskudsberettiget medicin, kunne ydes hjælp til betaling af  

 25  

 % af bruttoudgiften når medicinforbruget var af væsentlig betydning for  

 ansøgerens erhvervsudøvelse.
 Bestemmelsen om tilskud til  

 medicin blev ophævet ved bekendtgørelse nr. 470 af 22. oktober 1980 om ydelse  

 af hjælpemidler efter bistandslovens § 58.
Først ved bekendtgørelse nr.  

 303 af 10. juni 1988 om ydelse af hjælpemidler efter bistandslovens § 58  

 indførtes igen en bestemmelse om hjælp til tilskudsberettiget medicin der  

 ordineres på grund af en varig lidelse.
I umiddelbar tilslutning til  

 udstedelsen af bekendtgørelsen udsendte Socialstyrelsen den 14. juni 1988  

 vejledning nr. 1 om ydelse af hjælpemidler i henhold til bistandslovens § 58,  

 som  

 indeholdt angivelsen om at det er en betingelse for hjælp til medicin,  

 at  

 ansøgeren på grund af en  

  

 varig  

  

 lidelse har et  

  

 vedvarende  

  

 forbrug  .
 Den nærmere afgrænsning af og  

 betingelserne for at få støtte til hjælpemidler, herunder hjælp til  

 tilskudsberettiget  

 medicin, er således sket ved administrativt fastsatte regler.
Lovens ordlyd eller  

 forarbejder bemyndiger i vidt omfang ministeren til at fastlægge de nærmere  

 betingelser for at få ydet et hjælpemiddel.
På den baggrund har ministeren  

 udstedt en bekendtgørelse der er retligt bindende såvel for borgerne som for  

 de  

 administrerende myndigheder.
Endvidere har Socialstyrelsen udstedt en  

 vejledning som i sig selv ikke anses for at være formelt bindende hverken for  

 borgere eller for myndigheder, men som indeholder en beskrivelse af  

 Socialstyrelsens egen forståelse af reglerne.
Der har på grundlag af  

 vejledningen dannet sig en praksis hos de administrerende myndigheder og  

 særligt hos Den Sociale Ankestyrelse hvor man har fortolket bestemmelserne om  

 tilskudsberettiget medicin således at det er en betingelse at borgeren ud  

 over  

 at have en  

  

 varig lidelse  

  

 også skal  

 have behov for  

  

 vedvarende  

  

 behandling.  

 Det fremgår således af en lang række af Sociale Meddelelser fra Den Sociale  

 Ankestyrelse fra 1993 og frem at Ankestyrelsen har indfortolket dette krav.
Jeg må give Dem ret i at  

 betingelsen om et vedvarende forbrug ikke har fremgået  

 udtrykkeligt af  

 socialministerens bekendtgørelse om ydelse af hjælpemidler efter  

 bistandslovens  

 § 58. Imidlertid må jeg ved min vurdering af sagen lægge afgørende vægt på at  

 denne betingelse har indgået i Ankestyrelsens praksis i længere tid.
Da der  

 ikke i lovens ordlyd eller forarbejder er noget til hinder for at lade denne  

 betingelse indgå, har jeg ikke tilstrækkeligt grundlag for på nuværende  

 tidspunkt at lægge en anden fortolkning af bekendtgørelsen til grund ved min  

 behandling af sagen.
Jeg har således ikke fundet grundlag for at kritisere at  

 Den Sociale Ankestyrelse mener at der skal være tale om et vedvarende  

 medicinforbrug  forstået som et behov for mere end kortvarig eller  

 lejlighedsvis brug af tilskudsberettiget medicin.
 Jeg har noteret mig at det i  

 den nugældende bekendtgørelse (nr. 123 af 19. februar 1998) om ydelse af  

 hjælpemidler og forbrugsgoder efter servicelovens §§ 97 og 98 i § 9  

 udtrykkeligt er anført at der kan ydes hjælp til anskaffelse af  

 tilskudsberettiget medicin der ordineres til vedvarende brug på grund af en  

 varig lidelse.
Det Sociale Ankenævn for Sønderjyllands Amts afgørelse Afgørelsen af om De er  

 berettiget til økonomisk støtte, hviler for en stor del på lægefaglige  

 vurderinger.
Ifølge reglerne for ombudsmandens  

 virksomhed kan jeg kun i begrænset omfang tage stilling til afgørelser der  

 helt eller delvis bygger på særlig fagkyndig viden.
En kontrol af de  

 lægefaglige vurderingers rigtighed  som er af afgørende betydning for  

 denne sag  kræver en fagkundskab som ombudsmanden ikke har.
Sønderborg Kommune og Det  

 Sociale Ankenævn for Sønderjyllands Amt bygger også i vidt omfang deres  

 afgørelser  

 på vurderinger og afvejninger af andre hensyn og omstændigheder.
Som  

 ombudsmand har jeg normalt ikke særlige forudsætninger for at afveje disse  

 forskellige hensyn og omstændigheder på en anden og bedre måde end kommunen  

 og nævnet der beskæftiger sig med det pågældende sagsområde i det daglige.
 Derfor har jeg i forbindelse  

 med min gennemgang af sagen koncentreret min undersøgelse om de juridiske  

 spørgsmål i sagen, herunder myndighedernes oplysning af sagen, myndighedernes  

 partshøringspligt og begrundelserne for myndighedernes afgørelser.
Sagsoplysningen Det er et grundlæggende  

 princip i dansk forvaltningsret at den myndighed der skal træffe afgørelse i  

 en  

 sag, har ansvaret for at sagen er tilstrækkeligt oplyst.
Dette indebærer at  

 myndigheden har en pligt til at sikre sig dels at myndigheden er i besiddelse  

 af de oplysninger der er nødvendige for at træffe afgørelse i den  

 foreliggende  

 sag, dels at disse oplysninger er korrekte.
 I Deres sag medfører dette at  

 Sønderborg Kommune og Det Sociale Nævn for Sønderjyllands Amt  

 bl.a. skulle sikre at der forelå  

 tilstrækkelige oplysninger til at belyse Deres lidelse og sværhedsgraden  

 heraf,  

 og dermed om De havde et vedvarende forbrug af medicin.
 Det står mig ikke helt klart  

 hvor hyppigt forbruget af medicin  

   

 efter Ankestyrelsens praksis  skal være for at dette kan karakteriseres  

 som  

 vedvarende.  

 Som tidligere omtalt  

 fremgår det dog af Ankestyrelsens udtalelse af 5. november 1998 at styrelsen  

 mener at der skal være tale om et behov for mere end kortvarig eller  

 lejlighedsvis  

 brug af tilskudsberettiget medicin.
 I statusbedømmelsen af 22.  

 september 1997 oplyses følgende vedrørende længden og hyppigheden af Deres  

 migræneanfald:
Normalt varer  

 migræneanfaldene op til 6 uger.
Der kan være flere måneders mellemrum. Som lægens bedømmelse er  

 formuleret, er det ikke muligt at vurdere hvor stor en del af året De har  

 migræneanfald og behov for behandling med Imigran.
Bortset fra en af Dem  

 udarbejdet opgørelse der viser at De i perioden fra 10. maj 1997 til 2. juli  

 1997 havde udgifter til medicin på i alt 4.875,80 kr., findes der imidlertid  

 ikke andre oplysninger i sagen der belyser hvor ofte og hvor længe De har  

 migræne.
Der har således ikke ved Sønderborg Kommunes og Det Sociale Nævn for  

 Sønderjyllands Amts afgørelser foreligget præcise oplysninger om Deres  

 medicinforbrug.
Det er derfor min opfattelse at oplysningsgrundlaget ved  

 kommunens afgørelse af 3. oktober 1997 og det sociale ankenævns afgørelse af  

 12. januar 1998 har været utilstrækkeligt idet myndighederne ikke har været i  

 besiddelse af de fornødne oplysninger til at vurdere om Deres medicinforbrug  

 er  

 vedvarende.
Jeg har gjort Sønderborg  

 Kommune og Det Sociale Nævn for Sønderjyllands Amt bekendt med min opfattelse  

 og har samtidig henstillet til Det Sociale Nævn for Sønderjyllands Amt at  

 genoptage sagen til fornyet behandling og træffe en ny afgørelse i sagen.
Jeg  

 har i den forbindelse bedt nævnet om at søge Deres medicinforbrug nærmere  

 belyst inden det træffer en ny afgørelse.
Partshøringspligten Reglerne om hvornår en  

 myndighed har pligt til at partshøre, det vil sige give parten lejlighed til  

 at  

 fremkomme med sine bemærkninger inden der træffes afgørelse, findes i  

 forvaltningslovens § 19. Bestemmelsen har følgende indhold:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.  

 Det gælder dog kun, hvis oplysningerne er til ugunst for den pågældende part  

 og  

 er af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis 1)  

 	  

 det efter  

 oplysningernes karakter og sagens beskaffenhed må anses for ubetænkeligt at  

 træffe afgørelse i sagen på det foreliggende grundlag, 2)  

 	  

 udsættelse vil  

 medføre overskridelse af en lovbestemt frist for sagens afgørelse, 3)  

 	  

 partens interesse i,  

 at sagens afgørelse udsættes, findes at burde vige for væsentlige hensyn til  

 offentlige eller private interesser, der taler imod en sådan udsættelse, 4)  

 	  

 parten ikke har ret  

 til aktindsigt efter reglerne i kapitel 4 med hensyn til de pågældende  

 oplysninger, 5)  

 	  

 den påtænkte  

 afgørelse vil berøre en videre, ubestemt kreds af personer, virksomheder  

 m.v.,  

 eller hvis forelæggelsen af oplysningerne for parten i øvrigt vil være  

 forbundet med væsentlige vanskeligheder, eller 6)  

 	  

 der ved lov er  

 fastsat særlige bestemmelser, der sikrer parten adgang til at gøre sig  

 bekendt  

 med grundlaget for den påtænkte afgørelse og til at afgive en udtalelse til  

 sagen, inden afgørelsen træffes.
... Efter forvaltningslovens §  

 19, stk. 1, har en myndighed pligt til før afgørelsen træffes at forelægge  

 oplysningerne vedrørende sagens faktiske omstændigheder for parten og give  

 denne lejlighed til at komme med bemærkninger hertil hvis følgende  

 betingelser  

 er opfyldt:
1)  

 	  

 parten kan ikke  

 antages at være bekendt med at myndigheden er i besiddelse af disse  

 oplysninger, 2)  

 	  

 oplysningerne er til  

 ugunst for parten, og 3)  

 	  

 oplysningerne er af  

 væsentlig betydning for sagens afgørelse.
 § 19, stk. 2, indeholder  

 visse undtagelser fra partshøringspligten.
Som nævnt ovenfor gælder der  

 i dansk forvaltningsret det princip at den myndighed der skal træffe  

 afgørelse  

 i en sag, har ansvaret for at sagen er oplyst tilstrækkeligt.  

 Partshøringsreglerne skal i denne forbindelse blandt andet sikre at parten  

 får  

 tilstrækkelig lejlighed til at kontrollere beslutningsgrundlaget inden  

 afgørelsen træffes.
Eventuelle fejl i beslutningsgrundlaget kan påpeges af  

 parten ligesom denne også på anden måde får mulighed for at tilføje sagen  

 sine  

 synspunkter.
Partshøringsreglerne skal endvidere tjene til at styrke tilliden  

 til forvaltningen i forbindelse med de berørte borgeres opfattelse af den  

 måde  

 hvorpå myndighederne behandler deres sag.
I afgørelsen af 3. oktober  

 1997 anførte Sønderborg Kommune at kommunen havde indhentet oplysninger fra  

 Deres læge, og at kommunen på baggrund af oplysningerne om hyppigheden af  

 Deres migræneanfald ikke kunne imødekomme Deres ansøgning om tilskud til  

 Imigran.
På denne baggrund må det antages at Sønderborg Kommune anså  

 oplysningerne vedrørende hyppigheden af Deres migræneanfald for at være af  

 væsentlig betydning og til ugunst for Dem.
 Da det ikke af sagens akter  

 fremgår at De  før kommunen traf afgørelse  fik forelagt Deres  

 læges  

 statusbedømmelse med henblik på at De kunne få mulighed for at kommentere og  

 eventuelt supplere denne, må jeg lægge til grund at De ikke er blevet  

 partshørt  

 over lægens statusbedømmelse hvilket jeg anser for meget beklageligt.
 Jeg har gjort Sønderborg  

 Kommune bekendt med min opfattelse.
 Eftersom de faktiske  

 oplysninger i Deres læges statusbedømmelse blev refereret i både Sønderborg  

 Kommunes afgørelse af 3. oktober 1997 og kommunens brev til Det Sociale  

 Ankenævn for Sønderjyllands Amt af 13. november 1997 som nævnet sendte i kopi  

 til Dem den 17. november 1997, mener jeg ikke at De kan antages at have været  

 ubekendt med at oplysningerne indgik ved behandlingen af Deres sag i nævnet.  

 Jeg har derfor ikke fundet grundlag for at kritisere at nævnet ikke har  

 partshørt Dem over oplysningerne.
Begrundelse En afgørelse der meddeles  

 skriftligt, skal, medmindre den fuldt ud giver parten medhold, være ledsaget  

 af  

 en begrundelse, jf. forvaltningslovens § 22. Forvaltningslovens § 24 er  

 sålydende:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15. Det er almindeligt antaget at  

 en begrundelse skal indeholde en nøjagtig henvisning til de bestemmelser  

 afgørelsen bygger på.
Se for eksempel John Vogter, Forvaltningsloven med  

 kommentarer, 1999, s. 422f, og Carl Aage Nørgaard mfl., Forvaltningsret  

   

 Sagsbehandling, 1995, s. 253.
Sønderborg Kommunes afgørelse  

 af 3. oktober 1997 indeholder kun en generel henvisning til bistandslovens §  

 58,  

 men ikke en henvisning til hvilke dele af § 58 kommunen har truffet afgørelse  

 efter.
Afgørelsen indeholder heller ikke en henvisning til  

 hjælpemiddelbekendtgørelsens §§ 1, 3, 7 og 8.  

 Det fremgår således ikke af begrundelsen at kravene om at medicinen skal være  

 tilskudsberettiget, at der skal være tale om en varig lidelse, og at den  

 gennemsnitlige månedlige udgift skal overstige 300 kr., stammer fra  

 bekendtgørelsen.
Det fremgår heller ikke af afgørelsen at kravet om at der  

 skal  

 være tale om et vedvarende medicinforbrug, bygger på Socialstyrelsens  

 vejledning med bilag og Den Sociale Ankestyrelses praksis ved fortolkningen  

 af  

 bekendtgørelsen.
 Sønderborg Kommunes  

 begrundelse af 3. oktober 1997 opfylder således ikke kravene i  

 forvaltningslovens § 24. Det mener jeg er beklageligt.
 Jeg har gjort Sønderborg  

 Kommune bekendt med min opfattelse.
 Da De klagede over Sønderborg  

 Kommunes afgørelse, skrev De blandt andet at De mente at betingelsen om at et  

 eventuelt medicinforbrug skulle være vedvarende, var en ikke-lovhjemlet  

 praksis, der er opstået i det administrative system.
 Selv om der ikke består en  

 generel pligt til at komme ind på samtlige af en parts anbringender i en  

 begrundelse, må der antages at gælde en pligt for myndighederne til at tage  

 stilling til partsanbringender der ikke umiddelbart kan afvises som  

 uvæsentlige  

 eller irrelevante for afgørelsen, jf.  

 John Vogter, Forvaltningsloven med kommentarer (1999) s. 428, og Hans  

 Gammeltoft-Hansen mfl., Forvaltningsret (1994), s. 371f.
 Da Deres anbringende om at  

 kommunens afgørelse byggede på en praksis der ikke havde hjemmel, efter min  

 opfattelse ikke umiddelbart kan afvises som uvæsentligt eller irrelevant,  

 mener  

 jeg det er beklageligt at Det Sociale Ankenævn for Sønderjyllands Amt ikke i  

 begrundelsen for afgørelsen af 12. januar 1998 forholdt sig til dette  

 anbringende,  

 men blot refererede det under punktet grundlaget for afgørelsen.
 Jeg har gjort nævnet bekendt  

 med min opfattelse.
Den Sociale Ankestyrelses afgørelse af 26. februar 1998 Efter bistandslovens § 15,  

 stk. 3, er det sociale ankenævns afgørelse som udgangspunkt endelig.
Den  

 Sociale Ankestyrelse kan dog i henhold til bistandsloven § 15, stk. 3, tage  

 denne type af sager op til behandling når Ankestyrelsen skønner at sagen er  

 af  

 principiel eller generel betydning.
 Ankestyrelsen bygger i vidt  

 omfang sin afgørelse af om en sag har principiel eller generel betydning på  

 vurderinger og afvejninger af en række forskellige hensyn som Ankestyrelsen  

 blandt andet har anført i sit brev af 26. februar 1998. Som ombudsmand har  

 jeg  

 ikke særlige forudsætninger for at afveje disse forskellige hensyn og  

 omstændigheder på en anden og bedre måde end Den Sociale Ankestyrelse der  

 beskæftiger sig med det pågældende sagsområde i det daglige.
Normalt kan jeg derfor ikke gå  

 ind i en nærmere efterprøvelse af disse vurderinger og afvejninger.
Kun hvis  

 der er tale om ganske særlige omstændigheder, kan jeg kritisere  

 Ankestyrelsens  

 afgørelse.
Det kan for eksempel være tilfældet hvis sagen (om hvorvidt  

 Ankestyrelsen skal tage Deres sag op til behandling) er mangelfuldt oplyst,  

 eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af Deres  

 sag har jeg ikke fundet sådanne særlige omstændigheder at jeg kan kritisere  

 Den  

 Sociale Ankestyrelses afgørelse om ikke at optage Deres sag til behandling.  

 Jeg  

 kan derfor ikke foretage mig mere vedrørende Den Sociale Ankestyrelses  

 afgørelse. Det sociale nævn genoptog  

 behandlingen af sagen.
Efter at have fået belyst As medicinforbrug  

 nærmere  

 fastholdt nævnet sin afgørelse om at A ikke opfyldte betingelserne for  

 tilskud  

 til medicin.
 Herefter foretog jeg mig ikke  

 mere i sagen.
