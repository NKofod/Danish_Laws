Klage  

 over brud på tavshedspligt Nævnet fandt grundlag for at kritisere lægen, og nævnet  

 indskærpede desuden overfor lægen at udvise større omhu i forbindelse med  

 håndteringen af fortrolige oplysninger i sit fremtidige virke.
Det var nævnets opfattelse, at de oplysninger  

 vedrørende patienten, der blev videregivet af lægen, var at anse for  

 helbredsoplysninger,  

 som lægen har erhvervet sig i forbindelse med behandling af patienten.
Det  

 var endvidere  

 nævnets opfattelse, at det var utvivlsomt, at lægen videregav  

 helbredsoplysningerne  

 uden patientens samtykke til sin daværende samleverske, som efter det oplyste  

 til nævnet ikke deltog i den sundhedsfaglige behandling af patienten.
 Det var endvidere nævnets opfattelse, at det efter det  

 af lægen oplyste var utvivlsomt, at lægen ikke videregav oplysningerne af  

 hensyn til patienten eller af hensyn til andre, hvilket efter en konkret  

 vurdering i henhold til lovgivningen eventuelt ville have kunnet berettige  

 videregivelsen af oplysningerne.
 Det var endelig nævnets opfattelse, at det var  

 åbenbart, at lægen havde overtrådt reglerne om tavshedspligt, idet nævnet  

 lagde  

 vægt på, at de oplysninger, som lægen videregav materielt måtte anses for at  

 være af overordentlig følsom karakter, og idet det måtte have været åbenlyst  

 klart for lægen, at videregivelsen ikke skete af hensyn til patienten selv  

 eller af hensyn til andre.
