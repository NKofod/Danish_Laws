Registeret har til formål at tilvejebringe oplysninger til statistiske og videnskabelige vurderinger af effekten af den sociale indsats i de kommunale social- og sundhedsforvaltninger over for bistands-og dagpengeklienter.
Følgende hovedproblemer vil blive belyst: Klienternes levevilkår, socialbegivenheden og konsekvenserne heraf, sagsforløbet, de tildelte ydelser, sagsbehandlernes syn på sagsbehandlingen samt klienternes syn på sagsbehandlingen.
Personkreds: Registeret må kun indeholde oplysninger om de personer, der i perioden marts-april 1981 retter henvendelse til social- og sundhedsforvaltningerne i 13 kommuner om bistand efter bistandslovens afsnit om rådgivning, tilsyn og kontanthjælp eller efter dagpengelovens bestemmelser om sygedagpenge, samt disses familie.
 Ikrafttrædelsesdato: 05/10/1990. Erstatter tidligere forskrifter.
