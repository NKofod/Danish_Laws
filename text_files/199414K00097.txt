Nr BTL 97 Betænkning over Forslag til lov om ændring af lov om forsikring mod følger  

 af arbejdsskade og lov om erstatningsansvar (Ændring af  

 reguleringsbestemmelser m.v.)   

 Nr L 97 1994-95, 1. samling Afgivet af Socialudvalget Afgivet: 19950120 Udvalget har behandlet lovforslaget i nogle møder og har herunder stillet  

 spørgsmål til socialministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse uændret.
 Et andet mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de stillede ændringsforslag.
Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme mod de stillede ændringsforslag.
 Mindretallet bemærker, at mindretallet ikke har nogen indvendinger imod  

 den ændrede beregningsmetode som sådan.
Mindretallet har heller ikke nogen betænkeligheder ved, at den statslige  

 andel efter forslaget nu kan opkræves som et samlet beløb fra staten ved  

 Socialministeriet.
Enhedslisten kan derfor ikke støtte Venstres og Det  

 Konservative Folkepartis ændringsforslag.
 Enhedslisten finder det imidlertid forkert, at der sker en forringelse for  

 de skadelidte, idet den valgte reguleringsmetode medfører en nedgang i  

 ydelser på 1,1 pct. i årene 1995 til 1997. Selv om dette måtte være en følge  

 af, at arbejdsmarkedsbidraget indregnes, er der Enhedslisten bekendt ikke  

 udstedt nogen garanti for, at der ikke sker stigninger i  

 arbejdsmarkedsbidraget efter 1. januar 1997.
 Enhedslisten finder, at lovforslaget burde indeholde en kompensation for  

 forringelser i de omhandlede ydelser, således at omlægningen af  

 beregningsmetoden sikrer skadelidte samme beløb som efter den oprindelige  

 beregningsmetode.
 ÆndringsforslagAf et mindretal (V og KF), tiltrådt af et  

mindretal (FP):
 Til § 1 1) Nr. 4 udgår.
 2) Nr. 5 udgår.
Bemærkninger Til nr. 1 og 2 Arbejdsskadeforsikring har to formål.
For det første skal  

 forsikringen sikre den enkelte arbejdstager en retfærdig erstatning i  

 tilfælde af arbejdsskade.
For det andet skal den lovpligtige  

 arbejdsskadeforsikring give den enkelte arbejdsgiver et økonomisk incitament  

 til at sikre et godt arbejdsmiljø. Økonomiske styringsmidler har også deres  

 berettigelse i relation til statsinstitutioner.
Derfor bør de enkelte  

 statsinstitutioner også betale arbejdsskadeforsikring.
 Statsinstitutioner konkurrerer i stigende omfang med den private sektor.  

 Derfor bør statsinstitutioner i konkurrence med private virksomheder også  

 betale arbejdsskadeforsikring.
Jørn Pedersen (S) Ritt Bjerregaard (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Helge Adam Møller  

 (KF) Stefan G.
Rasmussen (KF) Tom Behnke (FP) nfmd.
