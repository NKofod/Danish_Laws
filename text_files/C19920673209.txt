INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE § 1.  Personkreds og dækningsområde § 2.  Ansættelse § 3.  Løn og lønanciennitet § 4.  Arbejdstid § 5.  Overarbejde § 6.  Tjenesterejser § 7.  Ikrafttræden GENERELLE BEMÆRKNINGER Finansministeriet og Dansk Metalarbejderforbund har den 24. juli 1992  

 indgået medfølgende organisationsaftale for ingeniørassistenter ved statslige  

 forskningsinstitutioner.
 Organisationsaftalen, som har virkning fra 1. marts 1993 , udgør  

 sammen med StK-fællesoverenskomsten af 24. april 1991 (* 2) det samlede  

 overenskomstgrundlag.
 Den hidtidige overenskomst af 12. september 1989 for ingeniørassistenter  

 ansat ved statslige forskningsinstitutioner og det hidtidige cirkulære af  

 samme dato (APD.nr. 68/89) ophæves med virkning fra 1. marts 1993.
Bemærkninger til organisationsaftalens enkelte bestemmelser Til § 2. Ansættelse Forudsætningen for ansættelse som ingeniørassistent er, at medarbejderen  

 selvstændigt kan varetage funktioner inden for undervisning, forskning og/  

 eller apparaturudvikling, og det forudsættes at ske i umiddelbar tilknytning  

 til en videnskabelig produktion/forskning med det formål at aflaste og  

 assistere videnskabelige medarbejdere.
 Undervisningens art og niveau må have karakter af selvstændig vejledning i  

 anvendelse af indlært viden, i problemløsning, i  

 konstruktion/apparatur-udvikling eller lignende, mens instruktion og praktisk  

 tilrettelæggelse og gennemførelse af forsøg ikke opfylder niveaukravet.
 Forskning og apparaturudvikling forudsættes niveaumæssigt at skulle  

 indeholde selvstændig vurdering og beslutningstagen (fx selvstændig  

 konstruktion, tilrettelæggelse af måleopgaver, specificering af  

 maskinjusteringer ud fra målinger mv.).
En ingeniørassistentstilling vil således niveaumæssigt fordre en  

 selvstændighed, viden om og færdigheder inden for arbejdsområdet, der ligger  

 væsentligt ud over den faglige uddannelse.
Stillingen vil således kræve  

 betydeligt mere, end hvad man kan forvente af en øvet og rutineret faglært  

 arbejder.
 I forbindelse med en ansættelse i henhold til organisationsaftalen gives  

 hurtig meddelelse til forbundet.
Til § 3. Løn og lønanciennitet Lønskalaen er ændret.
 De pr. 28. februar 1993 ansatte indplaceres i den nye lønskala således, at  

 den ansatte opnår den nærmest højere løn i forhold til den ansattes hidtidige  

 løn.
 Sammenligningen mellem hidtidig løn og løn efter ny lønskala sker pr. 1.  

 marts 1993.
 Opmærksomheden henledes på, at løntrinene i det nye lønforløb er 1-årige.
Finansministeriet Administrations- og Personaledepartementet Den 23. september 1992 P.M.V E.B.
Oluf Emborg ORGANISATIONSAFTALE FOR INGENIØRASSISTENTER VED STATSLIGE FORSKNINGSINSTITUTIONER (PKAT 040) Nedennævnte bestemmelser supplerer og/eller fraviger fællesoverenskom-sten  

 med Statsansattes Kartel.
§ 1.  Personkreds og dækningsområde Organisationsaftalen er gældende for ingeniørassistenter ansat ved  

 statslige forskningsinstitutioner mv. - dog undtaget Niels Bohr Institutet  

 ved Københavns Universitet/Risø samt Århus Universitet for så vidt angår det  

 fysiske og kemiske institut.
 Desuden er Forskningscenter Risø ikke omfattet af organisationsaftalens  

 dækningsområde.
§ 2.  Ansættelse Forudsætningen for ansættelse som ingeniørassistent er, at medarbejderen  

 efter aflagt svendeprøve inden for jern- og metalindustrien i Danmark eller  

 ved anden relevant grunduddannelse har erhvervet en sådan praktisk og/eller  

 teoretisk videreuddannelse, at vedkommende af institutionen er erklæret for  

 kvalificeret til selvstændigt at varetage funktioner inden for undervisning,  

 forskning og/eller apparaturudvikling med det formål at aflaste og assistere  

 videnskabelige medarbejdere.
 Stk. 2. Ingeniørassistenter ansættes som funktionærer.
§ 3.  Løn og lønanciennitet Ingeniørassistenter aflønnes efter skalatrinene 29, 31, 32, 33, 34, 35, 36  

 og 37, der alle er 1-årige.
 Stk. 2. En nyansat ingeniørassistent kan højst indplaceres på skalatrin  

 34.
 Stk. 3. Ved overgang til ansættelse som ingeniørassistent ved en af de af  

 organisationsaftalen omfattede institutioner til en anden af  

 organisations-aftalen omfattet institutioner bevares optjent lønanciennitet.
 Stk. 4. Ved umiddelbar overgang inden for den samme institution fra  

 ansættelse som håndværker til ansættelse som ingeniørassistent indplaceres  

 den pågældende på det trin på lønskalaen, på hvilket årslønnen ligger nærmest  

 over den pågældendes hidtil oppebårne årsløn.
 Stk. 5. Reglerne i stk. 2-4 træder i stedet for fællesoverenskomstens §  

 5.
§ 4.  Arbejdstid De i § 3 fastsatte lønninger er beregnet på grundlag af en ugentlig  

 arbejdstid på 37 timer.
Timer derudover betragtes som overarbejde.
 Stk. 2. Den ugentlige arbejdstid kan, hvis der mellem institutionen og  

 tillidsmanden/klubben er enighed herom, tilrettelægges således, at  

 arbejdstidsnedsættelsen (fra 40 timer) opspares til senere afvikling.
§ 5.  Overarbejde Overarbejde bør undgås.
Eventuelt beordret overarbejde afspadseres inden  

 for 4 måneder efter dets udførelse, medmindre særlig aftale træffes mellem  

 institutionen og tillidsrepræsentanten.
 Stk. 2. For overarbejde ydes en timebetaling på 1/1924 af den til enhver  

 tid gældende årsløn med tillæg af 50 pct.
 Stk. 3. For overarbejde ved tilkald og for overarbejde uden tilslutning  

 til normal arbejdstid ydes overarbejdsbetaling for mindst 4 timer.
§ 6.  Tjenesterejser i udlandet Ved rejser til udlandet medregnes kun halvdelen af rejsetiden som  

 arbejdstid.
 Stk. 2. Rejsetid mellem kl. 22.00 og kl. 08.00 medregnes ikke som  

 ar-bejdstid, såfremt der er stillet soveplads til rådighed for medarbejderen.
§ 7.  Tjenestefrihed Der henvises til fællesoverenskomstens § 16.
 Stk. 2. Der tilkommer de ansatte fridage efter de for tjenestemænd under  

 ansættelsesmyndigheden gældende regler.
§ 8.  Ikrafttræden og opsigelse Organisationsaftalen har virkning fra 1. marts 1993 og betragtes som  

 opsagt pr. 31. marts 1993.
København, den 24. juli 1992 Dansk Metalarbejderforbund  

 Finansministeriet P.M.V.
