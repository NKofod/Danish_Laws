 ALMINDELIGT.
 1. Officerer, seniorsergenter og oversergenter kan på  

 frivilligt grundlag og efter udvælgelse indgå i en indsatsreserve til  

 rådighed for Dansk Røde Kors (DRK) for en periode af mindst 1 år.  

 Bindingsperioden kan evt. yderligere udstrækkes efter godkendelse fra  

 Forsvarskommandoen (FKO).
Den enkelte i indsatsreserven skal indenfor bindingsperioden være rede til  

 med meget kort varsel at forrette tjeneste i katastrofeområder som  

 repræsentant (delegat) for DRK i en periode af indledningsvis op til 3  

 måneder.
Tjenesteperioden kan evt. forlænges efter aftale i hvert enkelt  

 tilfælde mellem den enkelte, FKO og DRK.
 Endvidere skal den pågældende være rede til i bindingsperioden at deltage  

 i kortvarige videreuddannelseskurser for katastrofedelegater ved DRK.
 OPGAVER.
 2. Tjenesten udføres normalt i rammen af et mindre  

 hold delegater, hvori kan indgå læger, sygeplejersker, administratorer og  

 teknikere.
 Personel, der stilles til rådighed af forsvaret, skal hovedsageligt udføre  

 teknisk og/eller administrativt arbejde indenfor følgende områder: -  

 materiel- og depotforvaltning, - transporttjeneste, - terminaltjeneste, -  

 flyveledelse, - konstruktions- og reparationstjeneste, - motorvedligeholdelse  

 og - sanitetstjeneste.
 I forbindelse med udførelsen af opgaverne skal som regel udøves ledelse af  

 lokal arbejdskraft.
 I sjælne tilfælde kan der blive tale om opgaver som leder af en delegation  

 (Chefdelegat) eller om særlige selvstændige opgaver i forbindelse med  

 rådgivnings- eller undersøgelsesvirksomhed.
KVALIFIKATIONER 3. Ansøgerne skal være i besiddelse af følgende  

 kvalifikationer: - Alsidigt kendskab til et eller flere af de ovenfor nævnte  

 områder opnået igennem længere tids tjeneste. - God fysik og  

 tilfredsstillende helbredstilstand under hensyntagen til de i indsatsområdet  

 klimamæssige forhold. - Grundigt kendskab til engelsk, der er det normale  

 arbejdssprog.
Kendskab til andre hovedsprog - især fransk og spansk - er en  

 fordel. - Kørekort.
UDVÆLGELSE 4. Ansøgninger fra frivillige, der ønsker at indtræde  

 i indsatsreserven, indkaldes ved opslag i PBEF (HRN, SVN og FLV) og indsendes  

 ad kommandovejen til FKO.
Ansøgningerne bedømmes af FKO under hensyntagen til  

 det tjenstlige behov og til krav om delegatkvalifikationer.
Efter yderligere  

 vurdering ved DRK indkaldes eventuelle emner til et orienterings- og  

 grundkursus ved DRK.
 Indtræden i indsatsreserven og den dermed følgende bindingsperiode  

 påbegyndes i forbindelse med kursusafslutningen og er betinget af, at såvel  

 den enkelte, FKO og DRK stadig indvilger hertil.
 Ved bindingsperiodens afslutning kan den pgl. efter ønske forblive i  

 indsatsreserven for en ny bindingsperiode efter godkendelse af FKO og DRK.
 UDSENDELSE.
5. Henvendelse fra DRK vedr. frigørelse og afgivelse  

 af indsatsreservens personel rettes direkte til FKO.
FKO søger da at frigøre  

 personel med de krævede kvalifikationer til den for DRK foreliggende opgave.  

 Sigter en anmodning fra DRK på afgivelse af en navngiven befalingsmand,  

 forbeholder FKO sig muligheden for at stille en anden til rådighed efter  

 forhandling med DRK.
 Såfremt beredskabsmæssige eller andre tjenstlige krav nødvendiggør det,  

 kan FKO bringe en ikraftværende afgivelse til ophør med kort varsel.
Udsendelsesperioden vil normalt ikke kunne overstige 3 måneder.
Kortvarige  

 forlængelser vil dog kunne imødekommes, når DRK anmoder herom, og delegaten  

 er villig dertil, og såfremt tjenstlige hensyn ikke taler derimod.
 Der oprettes en kontrakt mellem DRK og delegaten forinden dennes  

 udsendelse.
ØKONOMISKE VILKÅR 6. Forsvaret yder løn incl. faste tillæg såvel under  

 kursusperioden i Danmark som under udsendelse til katastrofeområder.
Rejsen  

 til og fra kursus i Danmark samt mellem tjenestestedet og København i  

 forbindelse med udsendelsen betragtes som tjenesterejse.
Udgifter i  

 forbindelse med særlige helbreds- og lægeundersøgelser samt vaccinationer  

 betales ligeledes af forsvaret.
Forinden udsendelse tegnes kontrakt mellem DRK og delegaten.
Såfremt den  

 pgl. under udsendelse lider et løntab fra forsvaret som følge af bortfald af  

 eksempelvis forhøjet procenttillæg, midlertidig højere aflønning, døgntillæg  

 m.v., vil DRK være indstillet på at give et tilskud til lønnen svarende til  

 den dokumenterede indtægtsnedgang.
Herudover yder DRK et »Per diem«  

 beløb til dækning af kost og logi.
DRK foranlediger ligeledes  

 forsikringsdækning af delegaten for dødsfald, invaliditet, sygdom og  

 hjemtransport samt for rejsegods.
 Ved eventuel tilskadekomst eller død under afgivelsesperioden afgøres  

 spørgsmål om pension, efterløn m.v. efter samme regler, som gælder ved  

 tilskadekomst eller død under den militære tjeneste.
EB M.E.
MICHELSEN kontreadmiral Chef for Personelstaben Fordeling: Standardfordeling.
