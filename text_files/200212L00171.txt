Fremsat den 26. februar 2003 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om offentlig  

 sygesikring (Etablering af personlige elektroniske medicinprofiler og  

 indførelse af mulighed for  

 at opkræve gebyr for godkendelse af ernæringspræparater som  

 tilskudsberettigede) § 1 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret ved lov nr. 1045 af 23. december 1998, lov nr.  

 1118 af 29. december 1999, lov nr. 467 af 31. maj 2000, lov nr. 469 af 31.  

 maj 2000, lov nr. 1031 af 23. november 2000, lov nr. 495 af 7. juni 2001, lov  

 nr. 145 af 25. marts 2002 og lov nr. 255 af 8. maj 2002, foretages  

 følgende ændringer:
 1. Efter § 7 h indsættes:
"§ 7 i.
Lægemiddelstyrelsen fører et  

 elektronisk register over de enkelte medicinbrugeres køb m.v. af  

 lægemidler og hertil knyttede oplysninger (personlige elektroniske  

 medicinprofiler).
 Stk. 2. Den læge, der aktuelt har en patient i  

 behandling, har adgang til de oplysninger, der er registreret om patienten,  

 når dette er nødvendigt for behandlingen.
 Stk. 3. Apotekere og apotekspersonale har adgang til de  

 oplysninger, der er registreret om en medicinbruger, når denne har  

 givet udtrykkeligt samtykke hertil.
 Stk. 4. Lægemiddelstyrelsen har adgang til oplysningerne  

 i det register, der er nævnt i stk. 1, når dette er  

 påkrævet af driftstekniske grunde eller følger af  

 Lægemiddelstyrelsens forpligtelser m.v. som dataansvarlig.
 Stk. 5. De personer, som i medfør af stk. 2 og 3  

 har adgang til oplysninger i de personlige elektroniske medicinprofiler,  

 må alene anvende oplysningerne med henblik på at sikre  

 kvaliteten, sikkerheden og effekten af medicinbrugernes  

 lægemiddelanvendelse.
Stk. 6. Indenrigs- og sundhedsministeren fastsætter  

 nærmere regler om driften m.v. af det register, der er nævnt i  

 stk. 1, og fastsætter herunder nærmere regler om, 1)	hvilke oplysninger, der må registreres i registeret, 2)	pligt til sletning og ændring af registrerede oplysninger, 3)	den registreredes direkte elektroniske adgang til de oplysninger,  

 der er registreret om vedkommende i den personlige elektroniske  

 medicinprofil, og til den maskinelle registrering (logning) af alle  

 anvendelser af de registrerede oplysninger, 4)	lægers, apotekeres, apotekspersonales og  

 Lægemiddelstyrelsens adgang til registeret i medfør af  

 stk. 2-4, og 5)	apotekernes og sygehusenes pligt til elektronisk at indberette  

 oplysninger til registeret og til at korrigere urigtige  

 oplysninger." 2. I § 8 a indsættes som stk. 2:
"Stk. 2. Indenrigs- og sundhedsministeren kan  

 fastsætte regler om opkrævning af gebyr for godkendelse af  

 ernæringspræparater som tilskudsberettigede." 3. § 30 a affattes således:
"§ 30 a.
Medmindre højere straf er forskyldt efter  

 anden lovgivning, straffes med bøde den, der 1)	undlader at give oplysninger efter § 7 f, 2)	afgiver vildledende eller urigtige oplysninger efter § 7 f, 3)	uberettiget indhenter, videregiver eller udnytter oplysninger  

 indsamlet efter § 7 i eller 4)	undlader at indberette oplysninger og at korrigere urigtige  

 oplysninger efter § 7 i.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 3. I forskrifter, der udfærdiges i medfør af  

 § 7 i, kan der fastsættes straf af bøde." § 2 Stk. 1. Indenrigs- og sundhedsministeren fastsætter  

 tidspunktet for lovens ikrafttræden.
 Stk. 2. § 8 a, stk. 2, som affattet ved denne lovs  

 § 1, nr. 2, træder i kraft den 1. juli 2003.
Bemærkninger til lovforslaget Almindelige bemærkninger Det foreliggende lovforslag omhandler to separate  

 elementer:
 1.	Etablering af personlige elektroniske medicinprofiler.
 2.	Indførelse af mulighed for at opkræve gebyr for  

 godkendelse af ernæringspræparater som  

 tilskudsberettigede.
 De to delelementer er omtalt særskilt i den  

 følgende gennemgang af lovforslaget.
1. Etablering af personlige elektroniske medicinprofiler I sundhedsvæsenet forekommer der mange eksempler  

 på patienter, som er i en uhensigtsmæssig behandling med  

 lægemidler.
En gruppe, der er i særlig fokus i denne forbindelse,  

 er de ældre patienter.
Undersøgelser i Danmark og i udlandet har  

 vist, at forbruget af medicin hos ældre er forbundet med betydelige  

 risici, og at en ikke ubetydelig del af sygehusindlæggelserne af  

 ældre er forbundet med anvendelsen af lægemidler.
 En uhensigtsmæssig medicinering med  

 hospitalsindlæggelse til følge indebærer på en og  

 samme tid unødig menneskelige lidelse for den berørte patient  

 og dennes pårørende og en uhensigtsmæssig anvendelse af  

 sundhedsvæsenets ressourcer.
Det er særligt, når en patient anvender flere  

 end ét lægemiddel, at der kan opstå problemer.
Det kan  

 bl.a. være i form af uhensigtsmæssige interaktioner mellem de  

 anvendte lægemidler eller i form af manglende efterlevelse af en del af  

 behandlingen (non-compliance).
Der kan være mange grunde til, at disse  

 lægemiddelrelaterede problemer opstår. Én af de grunde,  

 der særligt har været peget på, er, at lægerne ofte  

 mangler et let tilgængeligt overblik over patienternes  

 lægemiddelanvendelse.
For eksempel har den sygehuslæge, som har  

 fået en patient i behandling på sygehusafdelingen, i dag ikke let  

 og direkte adgang til oplysninger om patientens aktuelle lægemiddelbrug  

 ved indlæggelsen.
Det samme manglende overblik gælder for en  

 vagtlæge eller speciallæge   og i mange tilfælde også  

 patientens praktiserende læge.
 Med det foreliggende lovforslag søges om  

 tilslutning til etableringen af et elektronisk  

 hjælpeværktøj   en personlig elektronisk medicinprofil  

 som kan modvirke denne type problemer til gavn for patientsikkerheden og  

 behandlingskvaliteten.
 Medicinprofilen vurderes at være et godt  

 udgangspunkt for en dialog mellem læge og patient om  

 medicineringen.
Etableringen af den elektroniske medicinprofil  

 indgår som et led i en bredere vifte af tiltag til kvalitetssikring og  

 -forbedring på lægemiddelområdet, som er under udvikling i  

 Indenrigs- og Sundhedsministeriets regi.
Blandt de øvrige  

 større initiativer skal nævnes klinisk farmaci og en samlet  

 lægemiddelinformation.
Ved klinisk farmaci fokuseres på optimering af  

 patienternes brug af lægemidler for bl.a. at højne sikkerheden  

 ved og effekten af lægemiddelbehandling.
På foranledning af  

 Indenrigs- og Sundhedsministeriet er der i foråret 2002 nedsat en  

 arbejdsgruppe under Lægemiddelstyrelsen, der skal gennemføre en  

 større udredning om klinisk farmaci.
Lægerne har behov for let tilgængelig adgang  

 til faglig troværdig og sammenlignende information om  

 lægemidlerne på det danske marked.
I dag stiller  

 Lægeforeningen og Lægemiddelindustriforeningen hver sin samlede  

 information til rådighed for lægerne.
Hertil kommer bl.a.  

 løbende information og behandlingsvejledninger fra Institut for  

 Rationel Farmakoterapi og de lægevidenskabelige selskaber.
Indenrigs-  

 og Sundhedsministeriet har taget initiativ til at undersøge  

 mulighederne for at etablere et samarbejde om en fælles strategi for  

 lægemiddelinformation.
 Lovforslaget udgør en udmøntning af et af  

 punkterne i aftalen mellem regeringen og Amtsrådsforeningen om amternes  

 økonomi i 2003. Her fremgår det, at:
"Undersøgelser tyder på, at  

 både læge, patient og apotek ofte mangler overblik over, hvilke  

 lægemidler den enkelte patient har fået ordineret og faktisk  

 anvender.
Etableringen af elektroniske medicinprofiler vil kunne bidrage til  

 at skabe et sådant overblik.
Dette vil indebære en bedre  

 lægemiddelanvendelse med afledte kvalitetsmæssige konsekvenser  

 for det samlede sundhedsvæsen og dermed den offentlige økonomi.  

 Der er enighed om at arbejde for at indføre elektroniske  

 medicinprofiler snarest muligt, og at nødvendig lovgivning  

 fremsættes i starten af næste folketingssamling.
Finansieringen  

 forudsættes at ske inden for eksisterende økonomiske  

 rammer." En personlig elektronisk  

medicinprofil (PEM) kan kort defineres som en elektronisk  

 tilgængelig oversigt over de lægemidler, som en patient er i  

 behandling med.
Af behandlingsmæssige grunde er der behov for, at en  

 sådan oversigt ikke kun omfatter helt aktuelle oplysninger, jf.  

 nedenfor.
Medicinprofilen kan bedst karakteriseres ud fra dens  

 anvendelse.
I det lys er medicinprofilen et  

kvalitetssikringsværktøj   altså et  

 værktøj til at hæve og herefter fastholde kvaliteten og  

 sikkerheden i patientbehandlingen, f.eks. ved at nedbringe fejlmedicinering  

 og alvorlige interaktioner mellem forskellige lægemidler.
 I forbindelse med indførelsen af den personlige  

 elektroniske medicinprofil rejser der sig en række  

 spørgsmål, så som:
· · · · · Der er nedenfor redegjort nærmere for regeringens  

 holdning til besvarelsen af disse spørgsmål.
Det ligger generelt til grund for regeringens holdning, at  

 det er vigtigt at komme i gang med at etablere den elektroniske medicinprofil  

 nu   så mulighederne for kvalitetsgevinster i patientbehandlingen kan  

 indhøstes snarest muligt.
Det nødvendiggør til  

 gengæld, at medicinprofilen indføres i en afgrænset form  

 nu.
En form, der kan udbygges efterhånden, som bl.a. de tekniske  

 muligheder tillader det.
Det er regeringens vurdering, at man i løbet af  

 lidt mere end et år efter vedtagelsen af det foreliggende lovforslag  

 vil kunne etablere et fuldt funktionsdueligt system med personlige  

 elektroniske medicinprofiler.
Dette forudsætter imidlertid, at der  

 foretages nogle klare afgrænsninger af tilrettelæggelsen af  

 medicinprofilen.
Denne afgrænsning vil efter lovforslaget skulle ske i  

 forbindelse med udstedelse af regler herom i bekendtgørelsesform.  

 Nedenfor er nærmere redegjort for regeringens overvejelser om  

 grundlaget herfor.
Hvilke oplysninger skal være indeholdt i medicinprofilen? Medicinprofilen skal som nævnt i princippet  

 indeholde en oversigt over de lægemidler, som en patient er i  

 behandling med.
Af praktiske grunde er det imidlertid ikke realistisk, at  

 alle oplysninger om medicinbrugerens lægemiddelanvendelse kan blive  

 indeholdt i medicinprofilen.
Det skyldes dels, at lægemidler kan indkøbes  

 eller udleveres som led i behandling fra flere kilder   det være sig  

 fra apoteker og den almindelige detailhandel, herunder salgssteder godkendt  

 til forhandling af visse håndkøbslægemidler, samt sygehuse  

 og praktiserende læger   dels at der er forskellige betingelser knyttet  

 til købet af forskellige lægemidler   f.eks. receptpligtige  

 lægemidler, håndkøbslægemidler solgt efter recept  

 (af tilskudsmæssige årsager), apoteksforbeholdte  

 håndkøbslægemidler, håndkøbslægemidler  

 der kan forhandles uden for apotek af godkendte salgssteder, naturmedicin og  

 homøopatiske lægemidler mv.
Der må derfor foretages en  

 nærmere afgrænsning af, hvilke lægemidler som skal medtages  

 i medicinprofilen.
Regeringen foreslår, at medicinprofilen   i  

 første omgang   alene skal indeholde oplysninger om de  

 lægemidler, som medicinbrugeren har købt efter recept på  

 et apotek.
De oplysninger, der er nødvendige at indberette på  

 apoteket, forefindes på recepten og i apotekets edb-system samt  

 Lægemiddelstyrelsens elektroniske Specialitetstakst.
Apotekerne  

 indberetter allerede i dag via Medicinnettet oplysninger elektronisk online  

 til Lægemiddelstyrelsens Centrale Tilskudsregister ved salg af  

 tilskudsberettigede lægemidler.
Der er således allerede gode  

 erfaringer med denne indberetningskanal, hvilket vil være en fordel for  

 en hurtig implementering af systemet.
 Lovforslaget er imidlertid ikke til hinder for, at der med  

 tiden kan medtages oplysninger om lægemidler, som ikke er solgt efter  

 recept på et apotek.
Der skal i den forbindelse især peges på  

 behovet for, at den elektroniske medicinprofil også kommer til at  

 indeholde oplysninger om ordinationer i den sekundære sundhedssektor,  

 f.eks. fra medicinmodulerne i hospitalssektorens elektroniske  

 patientjournaler.
Dette bør ske, så snart de tekniske muligheder  

 herfor er til stede på sygehusene.
Der lægges ikke umiddelbart op til, at  

 medicinprofilen skal indeholde oplysninger om  

 håndkøbslægemidler   bortset fra de  

 håndkøbslægemidler, der af tilskudsmæssige grunde  

 købes efter recept af pensionister og personer med varig lidelse  

 eller naturlægemidler.
Baggrunden herfor er en afvejning af den  

 nødvendige ressourceindsats i forhold til den forventede effekt.
For det første foreligger de nødvendige  

 personrelaterede oplysninger ikke tilgængeligt på samme  

 måde som ved salg efter recept.
For det andet kræves der ganske  

 betydelige investeringer i nye tekniske systemer, hvis alle  

 lægemiddelsalgssteder i den almindelige detailhandel skal indgå i  

 det samme netværk.
Selvom oplysningerne om salget af  

 håndkøbslægemidler mv. ikke er uden værdi i  

 behandlingsmæssig sammenhæng, vurderes der altså ikke at  

 være et rimeligt forhold mellem ressourceindsatsen og oplysningernes  

 sundhedsmæssige værdi.
For at give det nødvendige billede af patientens  

 lægemiddelbehandling er der behov for, at oplysningerne om de  

 lægemidler, som patienten har købt på apotek   eller har  

 været i behandling med eller har fået udleveret på sygehus  

   gemmes i en vis periode.
Hertil kommer, at Indenrigs- og  

 Sundhedsministeriet finder det relevant, at oplysningerne i bl.a.  

 log-funktionen gemmes i et tidsrum, som svarer til den generelle  

 forældelsesfrist for indgivelse af sager til Patientklagenævnet.  

 Efter § 22 i lov om sundhedsvæsenets centralstyrelse skal en klage  

 som hovedregel være indgivet inden 2 år efter det tidspunkt, hvor  

 klageren var eller burde være bekendt med det forhold, der klages over.  

 På den baggrund vil der blive fastsat regler om, at oplysningerne i den  

 personlige elektroniske medicinprofil skal slettes efter 2 år.
Visse  

 særlige "permanente" data, som f.eks. oplysning om  

 medicinbrugerens allergi overfor visse stoffer i lægemidler, der ikke  

 knytter sig til konkrete lægemiddelkøb, vil dog blive undtaget  

 herfra.
Såfremt en registreret person ikke har købt eller  

 fået udleveret lægemidler i en periode på 2 år, vil  

 alle data om personen blive slettet.
Foruden de oplysninger, der direkte knytter sig til det  

 enkelte lægemiddel, og som indberettes af apotek eller sygehus,  

 bør der stilles en række andre, supplerende oplysninger til  

 rådighed for brugerne af den elektroniske medicinprofil.
Der vil  

 være tale om oplysninger, som øger systemets funktionalitet for  

 både de sundhedsprofessionelle brugere og den enkelte  

 medicinbruger.
 Det kan f.eks. dreje sig om:
· · · Det er ikke alle disse oplysninger, som vil være  

 tilgængelige i direkte tilknytning til de personlige elektroniske  

 medicinprofiler fra dennes indførelse.
Udviklingen af patienternes  

 elektroniske medicinprofiler vil således skulle ske i flere faser.
Den første fase vil skulle sikre en  

 grundlæggende, enkel funktionalitet af medicinprofilen.
Den  

 grundlæggende funktionalitet forventes bl.a. at omfatte en oversigt  

 over de lægemidler, som patienten er i behandling med; hvem der har  

 ordineret det enkelte lægemiddel; hvor mange dage patientens beholdning  

 af lægemidler rækker til og oplysning om, hvem patientens  

 læge er.
 I de efterfølgende faser udbygges og videreudvikles  

 hjælpeværktøjet med henblik på at øge  

 funktionaliteten i arbejdet for en bedre kvalitet og sikkerhed i  

 lægemiddelbehandlingen.
Det vil herunder være relevant at give lægerne  

 mulighed for at indlægge relevante, supplerende oplysninger i den  

 enkelte patients medicinprofil.
Der kan være tale om oplysning om  

 ophør eller ændring af behandling af den pågældende  

 patient; oplysninger om ikke receptordineret lægemiddelbehandling  

 (håndkøbslægemidler eller naturmedicin), som patienten har  

 oplyst lægen om eller oplysninger af mere permanent karakter af  

 betydning for lægemiddelordinationen   eksempelvis oplysninger  

 vedrørende overfølsomhed overfor antibiotika,  

 hjælpestoffer i lægemidler eller bedøvelsesmidler samt  

 oplysning om blodtype og andre relevante oplysninger.
 Sådanne oplysninger kan have stor  

 behandlingsmæssig betydning i tilfælde, hvor patienten kommer i  

 behandling hos en anden læge end patientens egen praktiserende  

 læge, f.eks. ved indlæggelse på sygehus.
 Den tekniske løsning, som muliggør  

 sådanne supplerende oplysninger fra lægen, vil ikke være  

 tilstede i modellen fra starten, men lovforslaget forhindrer ikke, at en  

 sådan udbygning af modellen vil kunne gennemføres med tiden.  

 Denne eventuelle fremtidige mulighed ændrer ikke ved kravene til  

 lægens almindelige journalførelse.
Hvor skal oplysningerne i medicinprofilen komme fra? Formålet med den personlige elektroniske  

 medicinprofil er at bidrage til et bedre overblik over den enkelte patients  

 lægemiddelbehandling og derigennem sikre en bedre  

 patientbehandling.
Det er derfor vigtigt, at oplysningerne i den enkelte  

 patients personlige medicinprofil er så rigtige som muligt.
Dette  

 tilsiger en klar afgrænsning af de personer, der har adgang til at  

 indlægge oplysninger i medicinbrugerens medicinprofil.
 Det er samme synspunkt, som ligger til grund for omtalen  

 ovenfor af hvilke oplysninger, som vil blive indeholdt i  

 medicinprofilerne.
Systemet med personlige elektroniske medicinprofiler vil i  

 første omgang alene blive baseret på, at apotekerne skal  

 indlægge oplysninger om patienternes lægemiddelkøb i  

 medicinprofilen.
Dette skal ske i forbindelse med medicinbrugerens køb  

 af receptordineret medicin, hvor apotekspersonalet i forvejen indtaster  

 oplysninger om købet til apotekets egen database,  

 Lægemiddelstyrelsens Lægemiddelstatistikregister og  

 Lægemiddelstyrelsens Centrale Tilskudsregister.
Selve indberetningen  

 til de personlige elektroniske medicinprofiler skal finde sted på det  

 tidspunkt, hvor apoteket udleverer eller sender lægemidlet til  

 medicinbrugeren.
Dermed bliver der i realiteten tale om, at medicinprofilen  

 bliver en form for tidstro og udvidet version af Lægemiddelstyrelsens  

 Lægemiddelstatistikregister for den enkelte patient.
 Som et led i den efterfølgende udbygning af  

 medicinprofilerne vil sygehusene tillige skulle indlægge  

 tilsvarende oplysninger som apotekerne i de personlige elektroniske  

 medicinprofiler.
 Hertil kommer, som omtalt oven for, at der med tiden kan  

 åbnes op for, at de behandlende læger kan indlægge  

 relevante oplysninger i medicinprofilerne.
Endelig kan man forestille sig, at der med tiden skabes  

 mulighed for, at patienterne selv i et særligt elektronisk  

 "medicinskab" tilknyttet medicinprofilen kan tilføje  

 oplysninger om ikke receptordineret medicin, som patienten anvender.
Disse  

 oplysninger vil have en anden status end oplysningerne fra apoteket og  

 lægen, men kan ikke desto mindre være af betydning for det  

 samlede billede af behandlingen af patienten.
Visse af de tidligere nævnte supplerende  

 oplysninger, som ikke knytter sig til den enkelte patient eller dennes  

 konkrete lægemiddelkøb, vil blive indlagt via  

 Lægemiddelstyrelsen som dataansvarlig.
Det drejer sig bl.a. om  

 oplysninger om navne og adresser på patienter, læger, sygehuse og  

 apotekere.
Hvorfor skal medicinprofilen være obligatorisk? Oplysningerne i den elektroniske medicinprofil er af  

 følsom karakter.
Det er derfor vigtigt at rejse  

 spørgsmålet om behovet for obligatorisk versus frivillig  

 registrering.
Det er af afgørende betydning, at den læge,  

 som har en given patient i behandling, kan have fuld tillid til oplysningerne  

 i den elektroniske medicinprofil.
I modsat fald er værdien af den  

 elektroniske medicinprofil begrænset betydeligt.
Det er i den forbindelse Indenrigs- og  

 Sundhedsministeriets vurdering, at ordningens anvendelighed og  

 pålidelighed vil reduceres drastisk, hvis der f.eks. stilles krav om  

 personligt tilsagn ved hvert lægemiddelkøb eller om en generel  

 tilmelding til ordningen.
Det er således vurderingen, at det vil  

 svække pålideligheden og effektiviteten af ordningen med  

 personlige elektroniske medicinprofiler, hvis ikke alle køb af  

 lægemidler efter recept registreres for alle medicinbrugere.
På den baggrund finder regeringen, at det skal  

 være obligatorisk, at alle køb af lægemidler efter recept  

 indføres i en personlig medicinprofil.
På samme måde skal  

 al relevant behandling med og udlevering af lægemidler fra sygehuse  

 registreres, når der foreligger realistiske, tekniske muligheder  

 herfor.
Det skal i samme forbindelse understreges, at det netop  

 som følge af oplysningernes følsomhed efter regeringens  

 opfattelse er afgørende, at systemet med de personlige elektroniske  

 medicinprofiler ansvarsmæssigt placeres i offentligt regi   ligesom det  

 er sædvane ved andre edb-systemer på  

 lægemiddelområdet, herunder Lægemiddelstyrelsens Centrale  

 Tilskudsregister og Lægemiddelstyrelsens  

 Lægemiddelstatistikregister.
Den centrale opbevaring af sådanne  

 oplysninger bør være under offentlig kontrol og ansvar.
 Endvidere er det kun gennem det direkte ejerskab til  

 systemet med elektroniske medicinprofiler, at myndighederne kan styre og  

 "skræddersy" systemet til opfyldelse af de behov og  

 ønsker, som findes i sundhedsvæsenet.
Hvem skal have adgang til medicinprofilen   og til hvilken brug? Oplysningernes følsomme karakter indebærer,  

 at det er af afgørende betydning, at der findes den rigtige balance  

 mellem på den ene side at indskrænke den personkreds, som gives  

 adgang til de personlige elektroniske medicinprofiler, mest muligt, og  

 på den anden side at gøre oplysningerne tilgængelige, hvor  

 det er relevant.
De persongrupper, som lovligt kan have adgang til de  

 registrerede oplysninger, er udtømmende afgrænset med  

 lovforslaget.
Det drejer sig   udover den registrerede selv   om læger,  

 apotekere og apotekspersonale samt Lægemiddelstyrelsen.
Efter lov om behandling af personoplysninger har den  

 registrerede en række rettigheder, herunder indsigtsret i behandlingen  

 af oplysninger om vedkommende.
Denne indsigtsret vedrører ikke kun de  

 oplysninger, der direkte er registreret om vedkommende, men indebærer  

 bl.a. også krav på indsigt i databehandlingens formål.  

 Disse oplysninger vil kunne indhentes hos den dataansvarlige   i dette  

 tilfælde Lægemiddelstyrelsen.
 Det foreliggende lovforslag indebærer ingen  

 begrænsninger i de rettigheder, som den registrerede har i denne  

 henseende i medfør af lov om behandling af personoplysninger.  

 Tværtimod får den registrerede en udvidet indsigt i de  

 registrerede oplysninger i forhold til persondatalovens regler, idet der  

 efter lovforslaget vil blive fastsat regler om, at medicinbrugeren får  

 direkte elektronisk indsigt i de registrerede oplysninger og den maskinelle  

 registrering (logning) af alle anvendelser af de registrerede  

 oplysninger.
Med den elektroniske medicinprofil får den enkelte  

 medicinbruger både let indsigt i de følsomme oplysninger, som er  

 registreret om vedkommende, og et lettilgængeligt overblik over sit  

 eget lægemiddelforbrug i en relevant periode.
Dette overbliksbillede  

 kan især være nyttigt for den store gruppe af patienter, som er i  

 behandling med flere forskellige lægemidler.
Med medicinprofilen har  

 patienten dermed et godt udgangspunkt for at drøfte sin behandling med  

 den eller de læger, som vedkommende er i behandlingsmæssig  

 kontakt med.
 Formålet med medicinprofilen tilsiger, at de  

læger, som har en patient i aktuel behandling, skal have direkte  

 og uhindret adgang til patientens medicinprofil.
Lægen skal naturligvis alene have adgang til  

 oplysningerne, når dette er relevant i forhold til behandlingen af den  

 konkrete patient.
Det er derfor med lovforslaget foreslået, at  

 lægen alene må anvende oplysningerne med henblik på at  

 sikre kvaliteten, sikkerheden og effekten af medicinbrugerens  

 lægemiddelanvendelse.
 I de regler, som ministeren efter forslaget skal  

 fastsætte om bl.a. lægernes adgang til registeret, vil der blive  

 fastsat krav om, at lægen i forbindelse med indhentning af oplysninger  

 i registeret automatisk bliver gjort opmærksom på restriktionerne  

 for lægers adgang til oplysningerne.
Det skal i samme forbindelse bemærkes, at en  

 læge efter lægelovens § 6 under udøvelsen af sin  

 gerning er forpligtet til at vise omhu og samvittighedsfuldhed, herunder  

 også ved benyttelse af medhjælp.
Ved anvendelse af medhjælp  

 er lægen ansvarlig for udvælgelse, instruktion, tilsyn m.v.  

 Lægen er samtidigt ansvarlig for de handlinger, som medhjælpen  

 foretager inden for rammerne af lægens bemyndigelse.
Der er i  

 princippet vide rammer for lægens mulighed for at delegere opgaver.
I relation til det foreliggende lovforslag indebærer  

 dette, at lægen   inden for de rammer, der foreslås fastsat om  

 lægernes adgang til de personlige elektroniske medicinprofiler   kan  

 anvende medhjælp, som under lægens ansvar har adgang til en  

 konkret patients medicinprofil.
Adgangen forudsætter, at lægen  

 aktuelt har patienten i behandling; at oplysningerne i medicinprofilen er  

 nødvendige for behandlingen; og at oplysningerne anvendes med henblik  

 på at sikre kvaliteten, sikkerheden og effekten af medicinbrugerens  

 lægemiddelanvendelse.
Apotekerne er i henhold til apotekerlovens  

 § 11 forpligtiget til at informere forbrugere, medicinalpersoner og  

 myndigheder om lægemidler, lægemiddelanvendelse og opbevaring af  

 lægemidler.
Det faglige personale på apotekerne opnår  

 gennem uddannelse og den fortsatte træning i dagligdagen på  

 apoteket faglig kompetence til at konstatere fejl og  

 uhensigtsmæssigheder i medicinudskrivningen.
Apotekspersonale landet  

 over konstaterer hver dag fejl og uhensigtsmæssigheder i  

 medicinudskrivningen   hvoraf nogle er ganske alvorlige   som ændres  

 efter konsultation med medicinbrugerens læge.
Det er på den baggrund regeringens opfattelse, at  

 apotekeren og det faglige apotekspersonale af hensyn til  

 behandlingskvaliteten og behandlingssikkerheden, skal have elektronisk adgang  

 til de oplysninger, som er registreret i de personlige medicinprofiler.
Det  

 fremgår af lovforslaget, at apotekerens og apotekspersonalets adgang  

 til oplysningerne forudsætter medicinbrugerens udtrykkelige samtykke.  

 De nærmere formkrav til samtykket vil blive fastsat i de regler om  

 driften m.v. af registeret, som skal fastsættes i medfør af  

 lovforslaget.
Udgangspunktet for reglerne vil være, at der med  

 "udtrykkeligt samtykke" i lighed med samtykkedefinitionen i lov om  

 behandling af personoplysninger menes: Enhver frivillig, specifik og  

 informeret viljestilkendegivelse, hvorved den registrerede indvilger i, at  

 oplysninger, der vedrører den pågældende selv,  

 gøres til genstand for behandling.
 Der gælder samme begrænsning for apotekerne og  

 apotekspersonalet m.h.t. anvendelsen af oplysningerne som for  

 lægerne.
Det er ikke muligt at sikre driften af registeret, uden at  

 give den driftsansvarlige myndighed   Lægemiddelstyrelsen  

 adgang til oplysningerne i registeret.
Det er nødvendigt, at  

 Lægemiddelstyrelsen eller den virksomhed, der fysisk driver registeret  

 på Lægemiddelstyrelsens vegne, løbende overvåger, at  

 registerets oplysninger opdateres korrekt med de oplysninger, som indberettes  

 fra apotekerne, ligesom Lægemiddelstyrelsen løbende skal sikre  

 sig, at oplysningerne slettes i overensstemmelse med bestemmelserne herom.  

 Styrelsen skal ligeledes kontrollere, at apotekerne indberetter oplysningerne  

 i overensstemmelse med de nærmere regler herom.
Endelig skal  

 Lægemiddelstyrelsen have mulighed for at opfylde styrelsens  

 forpligtelser m.v. som dataansvarlig f.eks. i forbindelse med  

 begæringer om indsigt i registeret.
Det er imidlertid vigtigt at understrege, at  

 Lægemiddelstyrelsens adgang til oplysningerne alene har en ren  

 driftsteknisk begrundelse.
Lægemiddelstyrelsen skal således ikke  

 anvende sin adgang til registeret med henblik på kontrolvirksomhed i  

 forhold til den enkelte læges udskrivning af medicin eller den enkelte  

 lægemiddelbrugeres lægemiddelforbrug.
Der er ikke adgang til oplysningerne i den elektroniske  

 medicinprofil for andre end de ovenfor nævnte grupper.
Der er  

 imidlertid intet til hinder for, at en patient, som ønsker at  

 drøfte sin medicinering med pårørende eller andet  

 sundhedspersonale end læger og apotekspersonale, på eget  

 initiativ kan fremvise de oplysninger, som er registreret om vedkommende, for  

 andre.
Det kan eksempelvis være, at nogle ældre patienter gerne  

 vil drøfte deres medicinering med hjemmesygeplejen eller  

 plejepersonalet på et plejehjem.
Hvis den ældre og  

 sundhedspersonalet i sådanne tilfælde opdager forhold, som synes  

 at kræve en nærmere afklaring i forhold til  

 lægemiddelanvendelsen, må der tages kontakt til den læge,  

 som har patienten i behandling, typisk patientens praktiserende  

 læge.
 Mens der etableres direkte elektronisk adgang for  

 læger og apotekere til de registrerede oplysninger   og disse  

 oplysninger kan anvendes under de fastsatte forudsætninger, herunder  

 krav om samtykke i forbindelse med apotekernes og apotekspersonalets adgang  

 vil andet sundhedspersonale altså alene have adgang til oplysningerne,  

 hvis medicinbrugeren selv giver adgang hertil f.eks. i form af en udskrift  

 fra registeret; ved at medicinbrugeren foretager et opslag på sin  

 hjemmecomputer eller andet netværksopkoblet medie; eller ved at  

 vedkommende videregiver de nødvendige oplysninger om personnummer og  

 digitalsignatur, således at f.eks. den pårørende eller  

 hjemmesygeplejersken kan foretage et elektronisk opslag.
Myndigheder og andre, der beskæftiger  

 personalegrupper, som på denne måde eventuelt kan få  

 indsigt i en borgers personlige elektroniske medicinprofil, forudsættes  

 at tage initiativer med henblik på at sikre, at det nødvendige  

 samtykke foreligger i sådanne tilfælde.
Af bevismæssige  

 grunde bør det overvejes, om samtykket skal være skriftligt.
Efter bekendtgørelse om sikkerhedsforanstaltninger  

 til beskyttelse af personoplysninger, som behandles for den offentlige  

 forvaltning, skal der foretages maskinel registrering (logning) af alle  

 anvendelser af personoplysninger.
Registreringen skal mindst indeholde  

 oplysning om tidspunkt, bruger, type af anvendelse og angivelse af den  

 person, som de anvendte oplysninger vedrørte, eller det anvendte  

 søgekriterium.
For at gøre gennemsigtigheden i systemet med de  

 elektroniske medicinprofiler så stor som mulig, er det hensigten at  

 give medicinbrugerne elektronisk adgang til log-funktionen, hvorved den  

 enkelte medicinbruger bl.a. kan se, hvem der har søgt oplysninger i  

 vedkommendes medicinprofil.
Dermed har man, hvis man finder behov herfor, som  

 medicinbruger løbende mulighed for at sikre sig, at der ikke finder en  

 uretsmæssig anvendelse sted af oplysningerne i egen medicinprofil.
Det  

 skal understreges, at denne mulighed naturligvis ikke fritager den  

 driftsansvarlige for at sikre systemet mod misbrug.
Hvilken teknisk løsning skal vælges for systemet? Lægemiddelstyrelsen vil skulle afholde et offentligt  

 udbud om udvikling og drift af det system, der skal udgøre det  

 tekniske grundlag for etablering og videreudvikling af elektroniske  

 medicinprofiler.
Den tekniske model for systemet vil blive fastlagt i  

 udbudsmaterialet i kombination med tilbudsgivernes systemforslag.
Det er  

 derfor ikke muligt på nuværende tidspunkt detaljeret at beskrive  

 den endelige tekniske løsning.
I det følgende beskrives  

 modellen derfor på et mere overordnet niveau.
Formålet med den elektroniske medicinprofil er som  

 nævnt at skabe et kvalitetssikringsværktøj, som  

 understøtter lægerne i deres daglige arbejde med patienterne.  

 Det er en forudsætning herfor, at der vælges en stabil og hurtig  

 elektronisk løsning   dvs. der kræves høj oppetid og lav  

 svartid.
Samtidigt skal oplysningerne være troværdige og  

 tidstro.
 Dette er de samme krav, der stilles til  

 Lægemiddelstyrelsens Centrale Tilskudsregister (CTR)   og som dette  

 system lever op til.
 Den tekniske løsning til etablering af  

 personlige elektroniske medicinprofiler vil derfor blive baseret på  

 anvendelse af Lægemiddelstyrelsens Medicinnet og videreudvikling af  

 Lægemiddelstyrelsens Centrale Tilskudsregister.
Medicinnettet forbinder landets knap 300 apoteker og  

 Lægemiddelstyrelsen med CTR.
CTR anvendes til beregning af  

 medicintilskud til borgerne.
Begge dele har været i drift siden det  

 behovsafhængige medicintilskudssystem trådte i kraft den 1. marts  

 2000.
 Den tekniske løsning for etableringen af den  

 personlige elektroniske medicinprofil indebærer, at CTR vil blive  

 indrettet således, at systemet fortsat anvendes til beregning af  

 medicintilskud, men samtidig er i stand til at modtage og videregive de  

 oplysninger, der skal indgå i den enkelte persons medicinprofil, til et  

 nyt elektronisk system.
 CTR skal tillige udvides med en facilitet, der giver  

 mulighed for midlertidigt at opsamle data til den elektroniske medicinprofil  

 i situationer, hvor der måtte være edb-nedbrud på den  

 elektroniske medicinprofil.
 Der vil endvidere blive etableret en såkaldt  

 "stamdataserver", som skal forsyne systemet med de personlige  

 elektroniske medicinprofiler med forskellige grundoplysninger.
Den elektroniske medicinprofil vil modtage oplysningerne  

 om, hvilke lægemidler apotekerne har solgt til patienterne på det  

 tidspunkt, hvor købet finder sted.
Der er årligt ca. 35  

 millioner ekspeditioner af receptpligtige lægemidler indenfor  

 apotekernes normale åbningstid.
Såvel CTR som den elektroniske  

 medicinprofil vil skulle indrettes til at kunne håndtere disse  

 datamængder.
 Med den valgte opdeling mellem CTR og den elektroniske  

 medicinprofil vil Lægemiddelstyrelsen dels sikre, at de  

 nødvendige ændringer i apotekernes edb-systemer begrænses  

 mest muligt, dels sikre at der mellem CTR og apotekerne og mellem CTR og den  

 kommende leverandør af den elektroniske medicinprofil fastlægges  

 helt klare grænseflader for udveksling af data.
 Den elektroniske adgang til de personlige elektroniske  

 medicinprofiler påregnes etableret efter følgende  

 model:
· · · Lægemiddelstyrelsen er   som dataansvarlig  

 ansvarlig for at træffe de fornødne sikkerhedsforanstaltninger  

 omkring autorisationer og adgangskontrol.
Den videre proces Indenrigs- og Sundhedsministeriet skønner, at det  

 vil tage lidt mere end et år at etablere edb-løsningen bag den  

 elektroniske medicinprofil.
Såfremt den nødvendige lovgivning  

 vedtages inden Folketingets sommerferie 2003, forventes de personlige  

 elektroniske medicinprofiler således at kunne sættes i drift fra  

 medio 2004.
 Denne tidsplan forudsætter imidlertid, at der  

 allerede iværksættes en række initiativer.
 Indenrigs- og Sundhedsministeriet har derfor besluttet at  

 igangsætte en teknisk foranalyse om etableringen af medicinprofiler.  

 Foranalysen gennemføres for tiden af Lægemiddelstyrelsen i  

 samarbejde med en ekstern konsulentvirksomhed.
Etableringen af det tekniske system skal i henhold til  

 tjenesteydelsesdirektivet i EU-udbud.
Der er i tjenesteydelsesdirektivet  

 fastsat specifikke tidsfrister for afholdelsen af EU-udbud.
Grundet den  

 stramme tidsplan blev det besluttet at indrykke en udbudsannonce i  

 efteråret 2002. Det fremgår af udbuddet, at det forudsætter  

 særlig lovgivning.
Kontraktforhandlingerne ventes afsluttet inden for  

 et ½ år fra lovens vedtagelse.
Efter kontraktindgåelsen vil den tekniske  

 løsning skulle etableres.
Der vil være behov for både at  

 fokusere på etableringen af selve det centrale register og for at  

 levere en tilgængelig løsning/snitflade for de kommende brugere.  

 Det vil i den forbindelse blive prioriteret højt, at der  

 løbende informeres om projektet over for de relevante parter.
 Som nævnt forventes systemet med de personlige  

 elektroniske medicinprofiler at kunne være i drift fra medio 2004.
Det skal i den forbindelse bemærkes, at de  

 personlige elektroniske medicinprofiler stilles til rådighed som et  

 tilbud til læger og apotekere.
Der er således ikke med det  

 foreliggende forslag fastsat krav om, at lægerne og apotekerne er  

 forpligtede til at anvende systemet.
Det er imidlertid regeringens opfattelse, at læger  

 og apotekere vil kunne have ganske betydelig nytte i deres virke af at  

 etablere adgang til og anvende de personlige elektroniske medicinprofiler.  

 Tilkendegivelser fra bl.a.
Den Almindelige Danske Lægeforening og  

 Danmarks Apotekerforening understøtter denne opfattelse.
Hvorvidt en læge i forbindelse med behandlingen af  

 en patient kan pådrage sig et ansvar ved f.eks. ikke at anvende  

 oplysningerne i den personlige elektroniske medicinprofil, vil afhænge  

 af de faktiske forhold i den enkelte konkrete situation.
Vurderingen heraf  

 vil skulle finde sted i patientklagesystemet.
2. Indførelse af mulighed for at opkræve gebyr for  

 godkendelse af ernæringspræparater som tilskudsberettigede Formålet med forslaget er at indføre hjemmel  

 til at opkræve gebyr for godkendelse af ernæringspræparater  

 som tilskudsberettigede.
 Med lov nr. 267 af 11. maj 1998 indførtes § 8  

 a i sygesikringsloven, som bestemmer, at den offentlige sygesikring yder  

 tilskud efter regler fastsat af indenrigs- og sundhedsministeren til  

 ernæringspræparater, som er ordineret af en læge i  

 forbindelse med sygdom eller alvorlig svækkelse.
 Det er herudover en betingelse for at modtage tilskud, at  

 ernæringspræparatet er godkendt af Fødevaredirektoratet.  

 Herved sikres, at ernæringspræparatet opfylder gældende  

 krav til bl.a. mærkning og tilsætning.
 Fødevaredirektoratet opkrævede   indtil 2000  

   et gebyr for godkendelsen af ernæringspræparater til salg.  

 Godkendelsen var efter sygesikringsloven ligeledes ensbetydende med, at  

 præparaterne kunne sælges med sygesikringstilskud.
Godkendelsesproceduren blev fra 2001 erstattet af en  

 notifikationsordning, der medførte, at ernæringspræparater  

 godkendt i et andet EU-land med en anmeldelse kunne sælges i Danmark  

 uden yderligere dansk godkendelse.
Denne udenlandske godkendelse  

 vedrører dog alene salg og ikke tilskudsberettigelse.
Der er  

 således ikke siden 2000 blevet godkendt nye ernæringsprodukter  

 med tilskud i Danmark.
Det er vurderingen, at den nuværende  

 notifikationsordning ikke kan benyttes som en godkendelse af  

 tilskudsberettigelse, da notifikationsordningen er for "bred", og  

 at man ved at lægge denne til grund for tilskudsordningen vil risikere,  

 at en større gruppe end målgruppen vil kunne få  

 tilskud.
 Med det formål at sikre, at der alene ydes  

 sygesikringstilskud til ernæringspræparater, der retter sig mod  

 den målgruppe, der er tiltænkt ordningen, foreslås en  

 godkendelsesprocedure nu placeret i Sundhedsstyrelsen.
På lægemiddelområdet opkræves  

 ligeledes et gebyr fra industrien i forbindelse med lignende  

 godkendelsesprocedurer.
Ved at fastsætte gebyr for godkendelse af  

 ernæringspræparater videreføres dette princip.
Indenrigs-  

 og sundhedsministeren er med lovforslaget bemyndiget til at fastsætte  

 et gebyr, som alene skal dække de omkostninger, Sundhedsstyrelsen har,  

 ved at udføre godkendelsesproceduren.
Det er hensigten, at ordningen  

 skal være omkostningsneutral.
Økonomiske og administrative konsekvenser for det  

 offentlige 1. Etablering af personlige elektroniske medicinprofiler Med lovforslaget pålægges  

 Lægemiddelstyrelsen at oprette og drive et landsdækkende register  

 over alle medicinbrugeres køb mv. af lægemidler og hertil  

 knyttede oplysninger.
Prisen for etableringen og driften af den elektroniske  

 medicinprofil vil som nævnt blive fastlagt på baggrund af et  

 offentligt udbud og kendes derfor ikke.
Samtidigt er det ikke muligt på  

 forhånd at træffe endelig beslutning om den konkrete tekniske  

 model for systemet.
 Det skønnes imidlertid, at etableringen og  

 videreudviklingen af systemet med personlige elektroniske medicinprofiler,  

 inklusive etablering af stamdataserver og nødvendige tilretninger af  

 Lægemiddelstyrelsens Centrale Tilskudsregister, i  

 Lægemiddelstyrelsens regi i perioden 2003 til og med 2005 vil kunne  

 holdes inden for en samlet ramme på ca. 25 mio. kr., hvoraf ca. 85 pct.  

 vil være udgifter til igangsætning af den første version  

 af de elektroniske medicinprofiler.
 Hertil kommer årlige udgifter til vedligeholdelse,  

 support og drift på ca. 3,5 mio. kr.
 Der er optaget forhandling med Amtsrådsforeningen om  

 finansiering af udgiften i henhold til den økonomiske aftale mellem  

 regeringen og amterne for 2003.
 Det er en forudsætning for dette skøn, at  

 læger, sygehuse og medicinbrugere får adgang til den elektroniske  

 medicinprofil via den offentlige sundhedsportal.
Som nævnt vil sygehusene på et senere  

 tidspunkt få pligt til at indberette oplysninger om  

 lægemiddelbehandlingen af enkeltpatienter til registeret.
Der vil  

 ligeledes være forbundet visse udgifter hermed.  

 Størrelsesordenen kendes ikke, men der er forventeligt tale om meget  

 begrænsede udgifter.
Efter bestemmelserne i kapitel 8 i lov om behandling af  

 personoplysninger påhviler der den dataansvarlige eller dennes  

 repræsentant en oplysningspligt om registreringen m.v. over for den  

 registrerede.
Denne oplysningspligt påregnes opfyldt i form af  

 udarbejdelsen af en oplysningsfolder om den personlige elektroniske  

 medicinprofil.
Folderen vil blive gjort tilgængelig på  

 apotekerne, hos de praktiserende læger og på sygehusene.
 Denne særlige oplysningskampagne, der forventes at  

 kunne afholdes inden for en ramme på 2 mio. kr., påregnes i 2004  

 finansieret af Finanslovens konto for analyse- og oplysningsvirksomhed om  

 lægemidler (§ 16.33.05.10), herunder af et eventuelt  

 videreførelsesbeløb fra 2003.
 Det skal endeligt bemærkes, at den mulighed for  

 kvalitetsforbedring i patientbehandlingen, som medicinprofilerne forventes at  

 medføre, på længere sigt må antages at have en  

 positiv effekt for den offentlige økonomi   både i forhold til  

 medicinudgifterne i den primære sundhedssektor og i form af positive  

 afledte effekter på sygehusene, herunder de medicinske afdelinger, hvor  

 der i dag er mange indlagt med medicinrelaterede problemer.
2. Indførelse af mulighed for at opkræve gebyr for  

 godkendelse af ernæringspræparater som tilskudsberettigede Forslaget om indførelse af mulighed for at  

 opkræve gebyr for godkendelse af ernæringspræparater har  

 ingen økonomiske konsekvenser for hverken stat, amtskommuner eller  

 kommuner.
Økonomiske og administrative konsekvenser for  

 erhvervslivet 1. Etablering af personlige elektroniske medicinprofiler Lægerne forventes som nævnt at få adgang  

 til de elektroniske medicinprofiler via den offentlige sundhedsportal, mens  

 apotekerne vil få adgang via Medicinnettet.
Udgangspunktet for denne  

 model er, at de to grupper forventes i forvejen at være tilkoblet disse  

 systemer.
Indenrigs- og Sundhedsministeriet er i den forbindelse  

 opmærksom på, at ikke alle læger har etableret  

 edb-løsninger med ekstern netværksadgang.
 De isolerede omkostninger for lægerne og apotekerne  

 ved at etablere elektronisk adgang til oplysningerne i de elektroniske  

 medicinprofiler kendes ikke, men må anses for beskedne.
Den personlige elektroniske medicinprofil er som  

 nævnt et hjælpeværkstøj, som stilles til  

 rådighed for læger og apotekere som et tilbud.
Den elektroniske  

 medicinprofil vil på en let og effektiv måde gøre  

 læger og apotekere i stand til at leve op til gældende krav og  

 forventninger.
De omkostninger, som vil være forbundet med teknisk at  

 anvende de tilgængelige oplysninger, skal derfor vurderes i forhold til  

 de lettelser i kvalitetssikringsarbejdet hos læger og apotekerne, som  

 etableringen af medicinprofilerne medfører.
Det bemærkes, at  

 apotekspersonalets adgang til oplysningerne i de personlige elektroniske  

 medicinprofiler forudsætter medicinbrugerens samtykke.
For så vidt angår de nødvendige  

 ændringer i apotekernes edb-systemer som følge af pligten til  

 at indberette oplysninger til de personlige elektroniske medicinprofiler,  

 er der i modellen lagt til grund, at ændringerne holdes på det  

 absolut minimale.
Det sker bl.a. ved, at kommunikationen mellem systemerne  

 udnytter hele det grundlag, der er etableret med Lægemiddelstyrelsens  

 Centrale Tilskudsregister (CTR).
 Apotekerne skal dog som noget nyt sende oplysninger om  

 alle salg efter recept til CTR, hvor det i dag alene er salget med tilskud.  

 Hertil kommer, at der skal medsendes nogle få ekstra oplysninger.
Spørgsmålet om eventuel dækning af  

 apotekernes eventuelle merudgifter som følge af etableringen af de  

 elektroniske medicinprofiler vil blive taget op til forhandling mellem  

 Danmarks Apotekerforening og Indenrigs- og Sundhedsministeriet som et led i  

 bruttoavanceaftalen mellem parterne.
Den nuværende aftale  

 udløber med udgangen af 2003. I det omfang apotekerne måtte  

 blive kompenseret for eventuelle merudgifter, som foreningen kan  

 påvise, indebærer bruttoavancesystemet, at apoteksavancen, og  

 dermed lægemiddelpriserne, alt andet lige skal hæves.
Som  

 følge af, at den offentlige sygesikring yder tilskud til visse  

 lægemidler, vil sygesikringens udgifter til medicintilskud stige med  

 ca. halvdelen af det beløb, som bruttoavancen forhøjes med.
2. Indførelse af mulighed for at opkræve gebyr for  

 godkendelse af ernæringspræparater som tilskudsberettigede Der indføres med lovforslaget et gebyr, som  

 leverandører og producenter af ernæringspræparater skal  

 betale for Sundhedsstyrelsens vurdering af, hvorvidt præparatet skal  

 være omfattet af tilskudsordningen.
Princippet om at betale gebyr for  

 godkendelser er kendt af industrien, og indtil maj 2000 opkrævede  

 Fødevaredirektoratet gebyr for godkendelse af præparater efter  

 fødevarelovgivningen.
Økonomiske og administrative konsekvenser for  

 borgerne 1. Etablering af personlige elektroniske medicinprofiler Med etableringen af de personlige elektroniske  

 medicinprofiler vil borgerne få let adgang til en oversigt over egen  

 medicinering.
Mens nogle patienter selv vil kunne finde god anvendelse af  

 oplysningerne   bl.a. i forhold til at vurdere eventuelle bivirkninger af  

 forskellig lægemiddelbehandling   vil den personlige medicinprofil give  

 mere svage patienter et godt udgangspunkt for drøftelser med f.eks.  

 pårørende og plejepersonale om medicineringen.
 Med etableringen af den særlige log-funktion vil  

 borgerne samtidigt have fuldt indblik i, hvem der har haft adgang til de  

 registrerede oplysninger.
Det skal understreges, at alle registrerede efter reglerne  

 i persondataloven kan få adgang til de oplysninger, der er registreret  

 om vedkommende ved forespørgsel til Lægemiddelstyrelsen.  

 Herudover har læger og apotekere mulighed for at tilbyde medicinbrugere  

 en udskrift af den personlige elektroniske medicinprofil f.eks. som  

 udgangspunkt for en samtale om medicineringen mellem  

 lægen/apotekspersonalet og medicinbrugeren.
Ved udtrykkeligt samtykke  

 fra den registrerede er der heller intet i lovforslaget til hinder for, at  

 f.eks. en kommunal sagsbehandler tilbyder denne service til en borger,  

 når muligheden for borgernes elektroniske adgang til registeret er  

 etableret.
I det omfang apotekerne måtte blive kompenseret for  

 eventuelle merudgifter, indebærer bruttoavancesystemet som nævnt,  

 at lægemiddelpriserne alt andet lige skal hæves.
Som følge  

 heraf vil borgernes udgifter til lægemidler stige med ca. halvdelen af  

 det beløb, som bruttoavancen forhøjes med.
2. Indførelse af mulighed for at opkræve gebyr for  

 godkendelse af ernæringspræparater som tilskudsberettigede Forslaget har ingen økonomiske eller administrative  

 konsekvenser for borgerne.
Miljømæssige konsekvenser 1. Etablering af personlige elektroniske medicinprofiler Forslaget har ingen direkte miljømæssige  

 konsekvenser.
En mere rationel lægemiddelanvendelse kan imidlertid  

 på sigt føre til et fald i mængden af lægemidler,  

 som skal destrueres.
2. Indførelse af mulighed for at opkræve gebyr for  

 godkendelse af ernæringspræparater som tilskudsberettigede Forslaget har ingen miljømæssige  

 konsekvenser.
Forholdet til EU-retten 1. Etablering af personlige elektroniske medicinprofiler I medfør af bestemmelsen i § 7 i vil der blive  

 etableret et register med henblik på at øge kvaliteten,  

 sikkerheden og effekten af lægemiddelbehandlingen i Danmark.  

 Etableringen af det omhandlede register er i overensstemmelse med reglerne i  

 Europa-Parlamentet og Rådets direktiv 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger, jf.  

 bemærkningerne nedenfor til forslagets § 1, nr. 1.
 De nærmere regler for driften m.v. af registeret vil  

 ligeledes blive fastsat inden for rammerne af direktiv 95/46/EF af 24.  

 oktober 1995 om beskyttelse af fysiske personer i forbindelse med behandling  

 af personoplysninger og om fri udveksling af sådanne oplysninger, som  

 gennemført i Danmark ved lov om behandling af personoplysninger.
2. Indførelse af mulighed for at opkræve gebyr for  

 godkendelse af ernæringspræparater som tilskudsberettigede Forslaget indeholder ingen EU-retlige aspekter.
 Hørte myndigheder og organisationer m.v.
 Lovforslaget har været sendt til høring hos  

 følgende myndigheder, organisationer og foreninger m.v.:
Abbott Laboratories A/S, ALK A/S,  

 Amtsrådsforeningen, Anjo A/S, Brancheforeningen af Farmaceutiske  

 Industrivirksomheder i Danmark (BFID), Danmarks Apotekerforening, Danmarks  

 Farmaceutiske Højskole, Dansk Farmaceutforening, Dansk Medicin  

 Industri (DMI), Dansk Sygeplejeråd, Dansk Tandlægeforening,  

 Datatilsynet, De Samvirkende Invalideorganisationer, Den Almindelige Danske  

 Lægeforening, Det Centrale Handicapråd, Det Etiske Råd,  

 Farmakonomforeningen, Finansministeriet, Forbrugerrådet,  

 Forbrugerstyrelsen, Foreningen af Parallelimportører af  

 lægemidler, Frederiksberg Kommune, Fresenius Kabi,  

 Fødevaredirektoratet, Hovedstadens Sygehusfællesskab,  

 Industriforeningen for Generiske Lægemidler (IGL), Justitsministeriet,  

 Kommunernes Landsforening, Københavns Kommune, Landsforeningen  

 Ældre Sagen, Lægemiddelindustriforeningen (Lif), Mead Johnson,  

 MEDA A/S, Ministeriet for Fødevarer, Landbrug og Fiskeri, N.C.
Nielsen  

 Hospitalsudstyr A/S, Nutricia A/S, Patient Foreningernes Samvirke, Semper  

 Nutrition, Socialministeriet, Sundhedsstyrelsen, Tandlægernes Nye  

 Landsforening, Ældremobiliseringen og Økonomi- og  

 Erhvervsministeriet.
Vurdering af konsekvenser af lovforslaget 1. Etablering af personlige elektroniske medicinprofiler Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Amter: Positive afledte økonomiske konsekvenser  

 på sigt.
 Amter: Udgifter til etablering: Ca. 25 mio. kr. 2003-2005,  

 heraf ca. 85 pct. i 2003/2004. Løbende driftsudgifter: Ca. 3,5 mio.  

 kr. årligt.
 Stat: Udgifter til oplysningskampagne: Ca. 2 mio. kr.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Apoteker og læger: Begrænsede merudgifter ved  

 etablering af teknisk løsning.
Administrative konsekvenser for erhvervslivet Læger og apoteker: Lettere adgang til relevante  

 oplysninger.
 Apoteker: Meget begrænset øget administrativ  

 byrde ved indberetning til CTR.
Miljømæssige konsekvenser Ingen Ingen Administrative konsekvenser for borgerne Lettere adgang til relevante oplysninger om egen  

 medicinering.
Ingen Forholdet til EU-retten Etableringen af registeret med elektroniske medicinprofiler  

 er i overensstemmelse med reglerne i Europa-Parlamentet og Rådets  

 direktiv 95/46/EF af 24. oktober 1995 om beskyttelse af fysiske personer i  

 forbindelse med behandling af personoplysninger og om fri udveksling af  

 sådanne oplysninger.
De nærmere regler om registeret vil  

 ligeledes blive fastsat inden for rammerne af direktivet.
2. Indførelse af mulighed for at opkræve  

 gebyr for godkendelse af ernæringspræparater som  

 tilskudsberettigede Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Efter lov om behandling af personoplysninger, der  

 gennemfører Europa-Parlamentet og Rådets direktiv 95/46/EF af  

 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne  

 oplysninger, må der som udgangspunkt ikke behandles oplysninger om  

 helbredsmæssige forhold, jf. § 7, stk. 1. Efter § 7,  

 stk. 5, finder bestemmelsen i stk. 1 imidlertid ikke anvendelse,  

 hvis behandlingen af oplysninger er nødvendig med henblik på  

 forebyggende sygdomsbehandling, medicinsk diagnose, sygepleje eller  

 patientbehandling, eller forvaltning af læge- eller sundhedstjenester,  

 og behandlingen af oplysningerne foretages af en person inden for  

 sundhedssektoren, der efter lovgivningen er undergivet tavshedspligt.
De  

 tilsvarende regler er fastsat i det omhandlede direktivs artikel 8,  

 stk. 1 og stk. 3.
Med det foreliggende lovforslag foreslås det, at  

 Lægemiddelstyrelsen fører et elektronisk register over de  

 enkelte medicinbrugeres køb m.v. af lægemidler og hertil  

 knyttede oplysninger.
Som det fremgår af de almindelige  

 bemærkninger er baggrunden for forslaget et ønske om at stille  

 et kvalitetssikringsværktøj til rådighed for læger,  

 medicinbrugere og apotekspersonale med det formål at øge  

 kvaliteten, sikkerheden og effekten af lægemiddelbehandlingen i  

 Danmark.
Det er regeringens vurdering, at der er et betydeligt behov for et  

 sådant kvalitetssikringsværktøj i sundhedsvæsenet.  

 For en nærmere beskrivelse af baggrunden for lovforslaget henvises til  

 de almindelige bemærkninger.
 På denne baggrund finder regeringen, at forslaget om  

 etablering af personlige elektroniske medicinprofiler opfylder  

 undtagelsesbestemmelsen i § 7, stk. 5, i lov om behandling af  

 personoplysninger, svarende til undtagelsesbestemmelsen i direktivets artikel  

 8, stk. 3.
 Efter lov om behandling af personoplysninger har den  

 registrerede en række rettigheder med hensyn til indsigt i de  

 oplysninger, som er registreret om vedkommende, og om formålet med  

 registreringen m.v.
 Med forslaget til § 7 i, stk. 2, 3 og 4,  

 indskrænkes den persongruppe, der udover den registrerede selv har  

 adgang til oplysningerne i de personlige elektroniske medicinprofiler, til  

 læger, apotekere, apotekspersonale og Lægemiddelstyrelsen.
 Det følger af forslaget til § 7 i,  

 stk. 2, at lægen har adgang til den personlige elektroniske  

 medicinprofil for patienter, som lægen aktuelt har i behandling, og  

 hvor oplysningerne er nødvendige for behandlingen.
Efter den foreslåede bestemmelse til § 7 i,  

 stk. 3, forudsætter apotekeres og apotekspersonales adgang til en  

 medicinbrugers medicinprofil den registreredes udtrykkelige samtykke.
Den  

 konkrete model for afgivelse af samtykke vil blive fastsat i medfør af  

 de regler, som skal fastsættes efter den foreslåede § 7 i,  

 stk. 6, nr. 4. Regeringen har endnu ikke lagt sig fast på modellen  

 herfor.
 Med forslaget til § 7 i, stk. 5, fastslås  

 det, at læger, apotekere og apotekspersonale alene må anvende  

 oplysningerne i medicinprofilerne med henblik på at sikre kvaliteten,  

 sikkerheden og effekten af medicinbrugerens lægemiddelanvendelse.
Efter den foreslåede bestemmelse til § 7 i,  

 stk. 4, har Lægemiddelstyrelsen adgang til registeret med de  

 personlige medicinprofiler, når det er påkrævet af  

 driftstekniske grunde eller følger af Lægemiddelstyrelsens  

 forpligtelser m.v. som dataansvarlig.
Af de almindelige bemærkninger  

 fremgår, at Lægemiddelstyrelsens adgang til registeret bl.a. har  

 til formål at sikre, at styrelsen som dataansvarlig kan sikre  

 kvaliteten m.v. af data.
Efter forslaget til § 7 i, stk. 6,  

 fastsætter indenrigs- og sundhedsministeren nærmere regler om  

 driften m.v. af registeret med de personlige elektroniske medicinprofiler.  

 Foruden de netop nævnte regler om, hvilken personkreds der vil få  

 adgang til de registrerede oplysninger, vil reglerne bl.a. omhandle, hvilke  

 oplysninger der må registreres i registeret; pligten til sletning og  

 ændring af registrerede oplysninger; den registreredes direkte  

 elektroniske adgang til de oplysninger, der er registreret om vedkommende i  

 den personlige elektroniske medicinprofil, og til den maskinelle registrering  

 af alle anvendelser af oplysningerne samt apotekernes og sygehusenes pligt  

 til elektronisk at indberette oplysningerne til registeret og til at  

 korrigere urigtige oplysninger.
Disse regler vil blive fastsat inden for  

 rammerne af lov om behandling af personoplysninger og Europa-Parlamentet og  

 Rådets direktiv om beskyttelse af fysiske personer i forbindelse med  

 behandling af personoplysninger og om fri udveksling af sådanne  

 oplysninger.
 For så vidt angår de regler, der vil blive  

 fastsat om apotekernes og sygehusenes pligt til at korrigere urigtige  

 oplysninger, vil udgangspunktet være, at det er det apotek eller  

 sygehus, som har indberettet en urigtig oplysning, som ligeledes skal  

 korrigere oplysningen, idet det pågældende apotek eller sygehus  

 så at sige har "førstehåndskendskab" til sagen.  

 Det følger herudover af persondataloven, at Lægemiddelstyrelsen  

 som dataansvarlig vil være forpligtet til at korrigere urigtige  

 oplysninger i registeret.
Det er beskrevet nærmere i de almindelige  

 bemærkninger, hvorledes Indenrigs- og Sundhedsministeriet i  

 øvrigt forventer, at bemyndigelsen i § 7 i, stk. 6,  

 udmøntes.
Der henvises derfor hertil.
For så vidt angår forholdet mellem  

 lovforslagets bestemmelser om behandlende lægers, apotekeres,  

 apotekspersonales og Lægemiddelstyrelsens adgang til de omhandlede  

 helbredsoplysninger og reglerne i lov om patienters retsstilling  

 (patientretsstillingsloven) skal det bemærkes, at de foreslåede  

 bestemmelser om adgang til helbredsoplysninger har karakter af  

 særregler set i forhold til de generelle bestemmelser i  

 patientretsstillingsloven.
Det følger af almindelige retsprincipper  

 (lex specialis), at sådanne særregler på et givet  

 retsområde går forud for de almindelige regler på  

 området.
 Reglerne om behandlende lægers, apotekeres,  

 apotekspersonales og Lægemiddelstyrelsens adgang til de omhandlede  

 helbredsoplysninger, som beskrevet i lovforslaget, vil således  

 fortrænge patientretsstillingslovens generelle regler om videregivelse  

 af helbredsoplysninger i denne lovs kapitel 5.
I den forbindelse skal det nævnes, at den  

 oplysningsfolder om den personlige elektroniske medicinprofil, som vil blive  

 udarbejdet   jf. herom i afsnittet om de økonomiske og administrative  

 konsekvenser af lovforslaget for det offentlige   bl.a. vil indeholde en  

 generel beskrivelse af systemet med de elektroniske medicinprofiler og de  

 pligtoplysninger, der følger af lov om behandling af  

 personoplysninger.
Det vil endvidere fremgå, at læger og  

 apotekere har mulighed for at tilbyde en udskrift af medicinprofilen, samt at  

 Lægemiddelstyrelsen som dataansvarlig vil skulle give indsigt i de  

 registrerede oplysninger m.v.
Til nr. 2 Bemyndigelsesbestemmelsen i den foreslåede § 8  

 a, stk. 2, skal anvendes til at fastsætte nærmere regler om  

 opkrævning af et gebyr for Sundhedsstyrelsens godkendelse af  

 ernæringspræparater, der alene dækker styrelsens  

 omkostninger ved godkendelsesordningen.
Der er ikke tale om, at  

 Sundhedsstyrelsen skal oppebære et merprovenu ved ordningen.
Til nr. 3 Med lovforslaget indføres der tre nye  

 straffebestemmelser i sygesikringsloven, jf. den foreslåede § 30  

 a, stk. 1, nr. 3 og 4, og stk. 3.
 Efter forslaget til § 30 a, stk. 1, nr. 3, vil  

 det være straffebehæftet uberettiget at indhente, videregive  

 eller udnytte oplysninger i de personlige elektroniske medicinprofiler.
 Med § 30 a, stk. 1, nr. 4, gøres det  

 endvidere strafbart for apoteker og sygehuse at undlade at indberette  

 oplysninger og at korrigere urigtige oplysninger i de personlige elektroniske  

 medicinprofiler, således som de pågældende er forpligtet  

 til i medfør af § 7 i.
 Endelig indebærer § 30 a, stk. 3, at der i  

 de regler, som indenrigs- og sundhedsministeren kan fastsætte efter  

 § 7 i, kan fastsættes regler om bødestraf.
 Som nævnt i de almindelige bemærkninger vil  

 sygehusene ikke blive forpligtet til at levere oplysninger til de personlige  

 medicinprofiler fra starten, men først når de tekniske  

 muligheder herfor er til stede på sygehusene.
Til § 2 Til stk. 1 Systemet med de personlige elektroniske medicinprofiler  

 forventes at være i drift fra medio 2004.
 Lægemiddelstyrelsen påregnes omkring  

 årsskiftet 2004 at påbegynde indhentningen af oplysninger til de  

 personlige elektroniske medicinprofiler, således at systemet kan  

 være opdateret i forbindelse med, at det samlede system sættes i  

 drift.
 I løbet af foråret 2004 vil apotekerne skulle  

 påbegynde indberetningen af oplysninger til den elektroniske  

 medicinprofil.
 Efter en periode med drift af et pilotprojekt samt en  

 endelig driftsprøve ventes det samlede system at blive sat i  

 almindelig drift fra medio 2004.
 Indførelsen af det samlede system med personlige  

 elektroniske medicinprofiler fra medio 2004, herunder den elektroniske adgang  

 til registeret for medicinbrugere, læger og apotekere,  

 forudsætter bl.a. etableringen af den offentlige sundhedsportal og et  

 tilfredsstillende resultat af udbuds- og kontraktfasen vedrørende  

 etableringen af den tekniske model for den elektroniske medicinprofil, jf.  

 afsnittet "Den videre proces" i de almindelige  

 bemærkninger.
 Da der således er tale om en række  

 særligt eksterne   usikkerhedsfaktorer, foreslås det, at  

 indenrigs- og sundhedsministeren fastsætter tidspunktet for lovens  

 ikrafttræden.
Som beskrevet ovenfor forventes apotekerne at skulle  

 starte indberetningen til registeret, inden den samlede model er klar til  

 drift.
Det forventes derfor, at ministeren vil fastsætte regler, der  

 indebærer, at loven træder i kraft etapevis.
Til stk. 2 Da der ikke til forslaget om indførelse af mulighed  

 for at opkræve gebyr for godkendelse af ernæringspræparater  

 er knyttet samme tidsmæssige usikkerhedsfaktorer som til forslaget om  

 medicinprofiler, foreslås det med § 2, stk. 2, at  

 bemyndigelsen efter 8 a, stk. 2, som affattet ved lovforslagets  

 § 1, nr. 2, træder i kraft den 1. juli 2003.
Bilag 1 Lovforslaget sammenholdt med gældende lov Gældende formulering Lovforslaget 1. Efter § 7 h indsættes:
"§ 7 i.
Lægemiddelstyrelsen fører et  

 elektronisk register over de enkelte medicinbrugeres køb m.v. af  

 lægemidler og hertil knyttede oplysninger (personlige elektroniske  

 medicinprofiler).
 Stk. 2. Den læge, der aktuelt har en patient i  

 behandling, har adgang til de oplysninger, der er registreret om patienten,  

 når dette er nødvendigt for behandlingen.
 Stk. 3. Apotekere og apotekspersonale har adgang til de  

 oplysninger, der er registreret om en medicinbruger, når denne har  

 givet udtrykkeligt samtykke hertil.
 Stk. 4. Lægemiddelstyrelsen har adgang til oplysningerne  

 i det register, der er nævnt i stk. 1, når dette er  

 påkrævet af driftstekniske grunde eller følger af  

 Lægemiddelstyrelsens forpligtelser m.v. som dataansvarlig.
 Stk. 5. De personer, som i medfør af stk. 2 og 3  

 har adgang til oplysninger i de personlige elektroniske medicinprofiler,  

 må alene anvende oplysningerne med henblik på at sikre  

 kvaliteten, sikkerheden og effekten af medicinbrugernes  

 lægemiddelanvendelse.
Stk. 6. Indenrigs- og sundhedsministeren fastsætter  

 nærmere regler om driften m.v. af det register, der er nævnt i  

 stk. 1, og fastsætter herunder nærmere regler om, 1)	hvilke oplysninger, der må registreres i registeret, 2)	pligt til sletning og ændring af registrerede  

 oplysninger, 3)	den registreredes direkte elektroniske adgang til de oplysninger,  

 der er registreret om vedkommende i den personlige elektroniske  

 medicinprofil, og til den maskinelle registrering (logning) af alle  

 anvendelser af de registrerede oplysninger, 4)	lægers, apotekeres, apotekspersonales og  

 Lægemiddelstyrelsens adgang til registeret i medfør af  

 stk. 2-4, og 5)	apotekernes og sygehusenes pligt til elektronisk at indberette  

 oplysninger til registeret og til at korrigere urigtige  

 oplysninger." § 8 a.
Den offentlige sygesikring yder efter regler fastsat af  

 indenrigs- og sundhedsministeren tilskud til ernæringspræparater,  

 som er ordineret af en læge i forbindelse med sygdom eller alvorlig  

 svækkelse.
 2. I § 8 a indsættes som stk. 2:
"Stk. 2. Indenrigs- og sundhedsministeren kan  

 fastsætte regler om opkrævning af gebyr for godkendelse af  

 ernæringspræparater som tilskudsberettigede." § 30 a.
Medmindre højere straf er forskyldt efter anden  

 lovgivning, straffes med bøde den, der 1)	undlader at give oplysninger efter § 7 f eller 2)	afgiver vildledende eller urigtige oplysninger efter § 7  

 f.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 3. § 30 a affattes således:
"§ 30 a.
Medmindre højere straf er forskyldt efter  

 anden lovgivning, straffes med bøde den, der 1)	undlader at give oplysninger efter § 7 f, 2)	afgiver vildledende eller urigtige oplysninger efter § 7 f, 3)	uberettiget indhenter, videregiver eller udnytter oplysninger  

 indsamlet efter § 7 i eller 4)	undlader at indberette oplysninger og at korrigere urigtige  

 oplysninger efter § 7 i.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
