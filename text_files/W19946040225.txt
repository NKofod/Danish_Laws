 Ankenævnet stadfæstede Patentdirektoratets afvisning af indsigelsen,  

 der var nedlagt på baggrund af indsigers brug af mærket CYCLUS.
År 1994, den 10. juni afsagde Patentankenævnet (Grønning-Nielsen, Hans Chr.
Thomsen, S.
Gulmann) følgende Den 24. januar 1992 indleverede Metsa-Serla Paper and Board Ltd., Finland,  

 v/Lehmann & Ree A/S en ansøgning om registrering af varemærket CYGNUS  

 COPIER (ordmærke) for visse nærmere angivne varer i klasse 16. Varemærket  

 blev registreret den 10. juli 1992.
 Den 12. august 1992 blev registreringen offentliggjort i Dansk  

 Varemærketidende.
Ved skrivelse af 22. september 1992 nedlagde Stora Papyrus, Danmark A/S  

 v/Larsen & Birkeholm A/S, i medfør af varemærkelovens § 23 indsigelse  

 imod registreringens gyldighed.
Som begrundelse blev gjort gældende, at det  

 registrerede mærke CYGNUS COPIER var forveksleligt med indsigers registrerede  

 varemærke VR 1579 1989 CYCLUS.
 Indsiger anførte følgende:
 »Da det registrerede mærke CYGNUS COPIER omfatter  

 duplikatorpapir, kopipapir, papir til trykning (ikke til fotografier), papir  

 til reproduktionsformål, mens vor klients mærke CYCLUS omfatter alle  

 varer i klasse 16, skal vi herved gøre gældende, at der foreligger  

 vareidentitet, jf. § 15, stk. 1,2) i varemærkeloven.
Vi skal gøre gældende, at mærkerne, når disse bedømmes visuelt og auditivt  

 over for hinanden må anses for forvekslelige.
 Visuelt er mærkerne opbygget på samme måde derved, at begge mærker består  

 af 6 bogstaver, og at begge mærker indledes med bogstaverne CY og  

 afsluttes med bogstaverne US . Hertil kommer, at de midterste  

 bogstaver G  henholdsvis C visuelt er meget ens.
 Fonetisk ligger mærkerne meget tæt på hinanden, idet begge mærker består  

 af vokalerne Y henholdsvis U . Vi skal endvidere fremhæve den  

 fonetiske lighed mellem de to mærker, dels pga. den samme stavelsesopbygning  

CYG-NUS/CYC-LUS med tryk på første stavelse, og dels fordi første og  

 sidste stavelse CYG/CYC  henholdsvis NUS/LUS udtales næsten  

 ens.
 Det er endvidere vor opfattelse, at COPIER ikke har  

 varemærkekarakter og er direkte beskrivende for produkterne, idet COPIER  

 betyder 1) en, der kopierer samt 2) kopimaskine, og betydningsmæssigt  

 ligger meget tæt på kopipapir, jf. vedlagte kopi af engelsk-dansk ordbog.  

 Endvidere giver COPIER helt klare associationer dels til det engelske ord  

 copies, dels til det danske ord kopier.
Det følger af Direktoratets praksis, at varemærker bestående af to ord   

 med varemærkekarakter ikke anses for forvekslelige med varemærker  

 bestående af et ord, når ordene ikke er identiske: i det foreliggende  

 tilfælde er der imidlertid som nævnt tale om, at COPIER ikke har  

 varemærkekarakter.« I skrivelse af 16. oktober 1992 anmodede mærkeindehaver direktoratet om at  

 afvise indsigelsen og anførte bl.a.:
»Det registrerede mærke CYGNUS COPIER består af to ord.
I  

 henhold til Direktoratets registreringspraksis anses mærker, der består af  

 flere ord kun for forvekslelige med mærker, der består af et af ordene, hvis  

 det er identisk med dette ord, jfr.
Rigmor Carlsen »Varemærker -  

 registreringspraksis«, 1980, side 58.
 Ordet CYGNUS er ikke identisk med ordet CYCLUS.
 Selv om ordet COPIER kan betyde »en, der kopierer« eller  

 »kopimaskine« på engelsk, og således kan opfattes som værende  

 beskrivende, indgår ordet trods alt i mærket og udgør en del af dets helhed.  

 Det er også den vurdering, Direktoratet har lagt til grund ved  

 registrerbarhedsbedømmelsen, hvor VR 1579 1989 CYCLUS ikke er blevet  

 modholdt.
Såvel CYCLUS som CYGNUS COPIER har begrebsmæssige betydninger, hvorved  

 mærkerne adskiller sig yderligere.
CYCLUS er det latinske ord for  

 »kreds, ring, hjul« og benyttes som udtryk for et tidsrum, efter  

 hvis forløb et fænomen gentager sig, jfr. vedlagte kopi af Fremmedordbogen,  

 10. udg., 3. opl., side 106.
Ordets betydning er almindeligt kendt og anvendt i mange forbindelser,  

 bl.a. i det engelske udtryk »to recycle« (at genbruge), der er  

 meget oppe i tiden.
Der er formentlig også tale om, at det papir Stora  

 Papyrus, Danmark A/S fremstiller under betegnelsen CYCLUS er genbrugspapir.
CYGNUS i CYGNUS COPIER er det latinske ord for »svane«, der må  

 betegnes som relativt almindeligt kendt.
Det bruges som betegnelse for  

 stjernebilledet »Svanen«, jfr. vedlagte kopi fra Gyldendals  

 Ti-binds Leksikon.
Den verdensberømte ballet »Svanesøen« er kendt  

 under den franske betegnelse »Lac de Cygnes«.
Ved at sammenstille ordene CYGNUS og COPIER opstår et fantasiord med  

 varemærkekarakter.
Da de to mærker til bedømmelse CYCLUS og CYGNUS COPIER  

 begge har en begrebsmæssig betydning mindskes risikoen for forveksling  

 yderligere.
Efter en helhedsbedømmelse adskiller mærkerne sig efter vores opfattelse  

 tilstrækkeligt fra hinanden til at udelukke risiko for forveksling.' Patentdirektoratet traf afgørelse i sagen den 20. november 1992 og afviste  

 indsigelsen med følgende begrundelse:
»....Mærket CYGNUS COPIER består af to ord, og uanset at COPIER er  

 uden særpræg eller kun i besiddelse af meget begrænset særpræg for de anførte  

 varer, kan der ikke helt bortses fra denne del af mærket, som påvirker  

 mærkets helhedsindtryk.
Dette sammenholdt med, at CYGNUS og CYCLUS har hver  

 sin betydning, hvor i hvert fald betydningen af ordet CYCLUS må antages at  

 være kendt, gør, at mærket adskiller sig tilstrækkeligt fra hinanden til ikke  

 at være forvekslelige.
Den fremsatte indsigelse kan derfor ikke tages til  

 følge.« Denne afgørelse har klageren, Stora Papyrus, Danmark A/S v/Larsen &  

 Birkeholm A/S Skandinavisk Patentbureau den 5. januar 1993 indbragt for  

 Patentankenævnet med påstand om, at Patentdirektoratets afgørelse omstødes.
 I ankebegrundelsen skriver klageren:
 »For vor klient, Stora Papyrus, Danmark A/S har vi opnået  

 varemærkeregistrering i Danmark for ordmærket CYCLUS for alle varer i klasse  

 16.
 På grundlag af denne varemærkeregistrering har vi den 22. september 1992 i  

 medfør af bestemmelsen i § 22 i varemærkeloven nedlagt indsigelse mod  

 registrering af det under VR 6214 1992 registrerede varemærke CYGNUS COPIER,  

 som blev bekendtgjort i Dansk Varemærketidende den 12. august 1992.
 I vor indsigelse har vi påpeget, at der er direkte varesammenfald, idet  

 det registrerede mærke CYGNUS COPIER omfatter duplikatorpapir, kopipapir,  

 papir til trykning (ikke til fotografier), papir til reproduktionsformål,  

 mens vor klients registrerede mærke CYCLUS omfatter alle varer i klasse 16,  

 herunder alle former for papir og papirvarer.
 Vi har endvidere gjort gældende, at mærkeelementerne CYCLUS henholdsvis  

 CYGNUS såvel visuelt, auditivt som stavelsesmæssigt må anses for  

 forvekslelige og i den forbindelse lagt vægt på de fælles  

 begyndelsesbogstaver CY og de fælles slutbogstaver US, dvs. fire  

 sammenfaldende bogstaver ud af et ord på i alt seks bogstaver.
 Vi har endelig gjort gældende, at ordet COPIER efter vor opfattelse ikke  

 har varemærkekarakter (særpræg) for de pågældende varearter, således at der i  

 det væsentlige må kunne ses bort fra dette ord ved en  

 forvekslelighedsbedømmelse.
Patentbureauet Lehmann & Ree A/S har på vegne deres klient imødegået  

 indsigelsen, og lagt vægt på Patentdirektoratets registreringspraksis  

 vedrørende mærker bestående af to ord henholdsvis et ord, hvoraf ingen er  

 identiske.
Endvidere anfører man, at selv om ordet COPIER kan opfattes som  

 værende beskrivende, indgår det i mærket og udgør en del af dets helhed.
 Der henvises yderligere til de to mærkers begrebsmæssige betydninger,  

 nemlig for CYCLUS det latinske ord for »kreds, ring, hjul« og et  

 udtryk for »tidsrum« og for CYGNUS det latinske ord for  

 »svane« og betegnelsen for stjernebilledet »Svanen«.
 Ved en helhedsbedømmelse adskiller mærkerne sig derfor tilstrækkeligt fra  

 hinanden til at udelukke risiko for forveksling.
 Patentdirektoratet har herefter optaget indsigelsen til afgørelse med  

 følgende begrundelse:
»Mærket CYGNUS COPIER består af to ord, og uanset at COPIER er uden  

 særpræg eller kun i besiddelse af meget begrænset særpræg for de anførte  

 varer, kan der ikke helt bortses for denne del af mærket, som påvirker  

 mærkets helhedsindtryk.
Dette sammenholdt med, at CYGNUS og CYCLUS har hver  

 sin betydning, hvor i hvert fald betydningen af ordet CYCLUS må antages at  

 være kendt, gør, at mærket adskiller sig tilstrækkeligt fra hinanden til ikke  

 at være forvekslelige.
Den fremsatte indsigelse kan derfor ikke tages til  

 følge«.
Patentdirektoratet lægger i sin afgørelse til grund, at mærket CYGNUS  

 COPIER består af to ord, og »uanset at COPIER er den særpræg (vor  

 understregning) eller kun er i besiddelse af meget begrænset særpræg (vor  

 understregning), kan der ikke helt bortses fra denne del af mærket, som  

 påvirker mærkets helhedsindtryk« Efter vor opfattelse er ordet COPIER ganske uden særpræg for de anførte  

 varer, således at man helt må kunne se bort fra dette ved en  

 forvekslelighedsbedømmelse.
I Betænkning vedrørende en ny dansk lov om  

 varemærker, 1958, s. 119, spalte 1, anføres:
»Ved bedømmelse af et ords adskillelsesevne skal ordets betydning på  

 dansk i første række haves for øje.
Men også ordets betydning på et fremmed  

 sprog kan medføre, at det må anses for deskriptivt.
Herved bør især tages  

 hensyn til de øvrige nordiske landes sprog samt til de store  

 hovedsprog«.
Det er vel korrekt, at ordet COPIER ikke direkte betyder »kopipapir  

 etc.«, men nok »en, der kopierer, efterligner eller  

 kopimaskine«, og derfor betydningsmæssigt ligger meget tæt på ordene  

 kopi, kopier, kopipapir.
Ordet kendes endvidere fra engelsk copy, copies, fra  

 tysk Kopie, Kopien, og fra fransk copie, copies.
Det følger af Patentdirektoratets registreringspraksis, jf.
Rigmor Carlsen  

 »Varemærker Registreringspraksis«, 1980, s. 58, at varemærker  

 bestående af flere ord kun anses for forvekslelige med mærker bestående af et  

 af ordene, hvis det er identisk med dette ord.
Dette er også fremført af  

 indehaverne af CYGNUS COPIER-mærket i indlægget af 16. oktober 1992, men man  

 glemmer den ufravigelige tilføjelse, at ordene skal have  

 varemærkekarakter/særpræg, hvilket ikke er tilfældet med COPIER som anført  

 ovenfor.
Analoge eksempler ville være varemærker som hvor man givet ville se bort fra ordene SYSTEM, FORM OG PRINT i relation  

 til de anførte varer.
Andet ville også være uholdbart, da man ellers ville  

 kunne lægge sig tæt op ad andres varemærker ved blot at foretage en  

 ubetydelig ændring CYCLUS kontra CYGNUS og tilføje et varebeskrivende ord.
 Patentdirektoratet lægger i sin afgørelse endvidere til grund, at CYCLUS  

 og CYGNUS hver har sin betydning, »hvor i hvert fald betydningen af  

 ordet CYCLUS må antages at være kendt«.
 Vi noterer os i den forbindelse, at Patentdirektoratet således heller ikke  

 - som anført af modparten - anser ordet CYGNUS for at have en »relativt  

 almindeligt kendt« betydning, jf. det latinske ord for »svane«  

 og betegnelsen for stjernebilledet »Svanen«.
Det latinske sprog må anses for lidet kendt i Danmark, og der er næppe for  

 klasse 16 varers vedkommende kutyme for at anvende latinske betegnelser.  

 Hertil kommer, at det formentlig er en ret begrænset kreds af forbrugere, som  

 kender navnet/stjernebilledet Svanen.
Den begrebsmæssige betydning for  

 forbrugerne af CYGNUS i forhold til CYCLUS må derfor betragtes som yderst  

 ringe, således at CYGNUS må blive opfattet som et rent kunstord.
 Betydningen af CYCLUS er nok mere kendt, men stadig kun i visse  

 tekniske/videnskabelige/litterære grundsammenhænge, fra Nudansk Ordbog og  

 ordene månecyklus, livscyklus, digtcyklus, men har ingen direkte relation til  

 en vare, et produkt, og således heller ikke papir i klasse 16.
Modparten anfører, at ordet CYCLUS bl.a. anvendes i det engelske udtryk  

 »to recycle« (at genbruge), og det er da også korrekt, at det af  

 Stora Papyrus, Danmark A/S producerede CYCLUS-papir er genbrugspapir.
Der er  

 dog ikke tale om genbrugspapir i traditionel forstand, eftersom  

 CYCLUS-papiret er det første naturfarvede genbrugspapir på markedet  

 fremstillet af 100% returfibre, og som har de samme brugsegenskaber som  

 almindeligt træfrit trykpapir.
De hidtil kendte begrænsninger for anvendelsen  

 af genbrugspapir eksisterer derfor ikke længere, hvilket også har været en  

 medvirkende årsag til CYCLUS-papirets succes lige fra start.
Til orientering  

 vedlægges en brochure der omtaler produktet og den investering på kr. 265  

 mio., som er gjort i et topmoderne miljøvenligt produktionsanlæg.
Siden introduktionen i 1990 er der produceret stadig stigende mængder  

 CYCLUS-papir, nemlig 15.000 tons i 1991 og 35.000 tons i 1992. Der  

 budgetteres i 1993 med en produktion på 65.000 tons og i 1994 på 110.000  

 tons.
Der eksporteres allerede nu til 22 lande i hele verden.
Som det fremgår af de vedlagte papirprøver og den deri givne  

 produktinformation, markedsføres CYCLUS-papiret i Danmark i fire varianter,  

 nemlig sidstnævnte alene til de få danske konvolutfabrikker i eksportøjemed,  

 bl.a. som i Europa, USA og Australien.
I relation til vor klients ovennævnte benyttelse på markederne af mærket  

 er der efter vor opfattelse en reel risiko for forveksling mellem mærkerne,  

 og forbrugerne vil let kunne forledes til at tro, at CYGNUS COPIER blot er en  

 variant i vor klients produktprogram, der som nævnt bl.a. omfatter CYCLUS  

 KOPI og CYCLUS COPIER til det internationale marked.
Hertil kommer, at fx.  

 kopipapir er en almindelig forbrugsvare, der ofte blot bestilles telefonisk  

 af indkøbsafdelinger fra grossister for kontorartikler el. lign., og som ikke  

 kræver særlig ekspertise eller faglig viden med hensyn til produktet.
En lidt  

 »sløset« udtale eller usikkerhed med hensyn til den korrekte udtale  

 af de fremmedartede ord CYCLUS KOPI henholdsvis CYGNUS COPIER vil forstærke  

 risikoen for forveksling.
Vi skal endelig anføre et yderligere moment, som kan være medvirkende til  

 at fremkalde forvekslingsmulighed, nemlig vor klients benyttelse af en  

 afbildning af en svane i sin markedsføring.
Vi har ganske vist ovenfor  

 argumenteret, at betydningen af ordet CYGNUS (svane) kun kendes af en ret  

 begrænset kreds af forbrugere, men skulle dette ikke vise sig helt at være  

 tilfældet, da vil der for forbrugerne foreligge en klar association mellem  

 ordet svane og afbildningen af en svane, som yderligere vil forstærke den  

 opfattelse, at der er tale om papirprodukter hidrørende fra samme producent,  

 nemlig vor klient, Stora Papyrus, Danmark A/S.' Mærkeindehaver har ved skrivelse af 25. marts 1993 påstået  

 Patentdirektoratets afgørelse stadfæstet og anført følgende:
 »Det gøres gældende, at der som statueret af Patentdirektoratet ikke  

 foreligger den fornødne mærkelighed mellem CYCLUS og CYGNUS COPIER.
De to mærker til bedømmelse består af eet henholdsvis to ord.
Efter  

 registreringspraksis anses mærker, der består af flere ord kun for  

 forvekslelige med mærker, der består af et af ordene, hvis det er identisk  

 hermed.
 CYCLUS er ikke identisk med CYGNUS.
Der kan ikke ved bedømmelsen af faren for forveksling bortses fra  

 mærkeelementet COPIER, således som klagerne anfører.
Ordet COPIER er ikke  

 uden særpræg for de anmeldte varer, idet ordet ikke betyder  

 »kopipapir«, men »en, der kopierer, kopimaskine«, jfr.  

 vedlagte kopi fra Kjærulf-Nielsens Engelsk-Dansk Ordbog.
Da ordet COPIER er  

 engelsk indbyder det til engelsk udtale af mærket CYGNUS COPIER (»SIGNÆS  

 KÅPIA«), hvorved det yderligere adskiller sig fra det på dansk velkendte  

 ord CYCLUS (»SY-KLUS«).
Vi vedlægger en oversigt med eksempler fra tidligere afgørelser, der  

 illustrerer Direktoratets praksis.
Appellanterne gør sig i deres  

 argumentation til talsmand for, at alle ordene i varemærker, der består af  

 flere ord skal have varemærkekarakter.
Det fremgår af vedlagte materiale, at  

 denne opfattelse ikke er korrekt.
Det afgørende er mærkets helhedsindtryk.
 Dette fremgår både af vedlagte bilag og Direktoratets begrundelse i  

 nærværende sag, hvori det hedder, at »uanset at COPIER er uden særpræg  

 eller kun i besiddelse af meget begrænset særpræg for de anførte varer, kan  

 der ikke helt bortses fra denne del af mærket, som påvirker mærkets  

 helhedsindtryk«.
Dertil kommer forskellene i begrebsindhold mellem CYCLUS og CYGNUS.
Ordet  

 »cyclus« er almindeligt kendt og associeres i forbindelse med  

 papirvarer naturligt med det engelske verbum »to recycle« - at  

 genbruge.
 Genbrugstanken er meget populær i disse år, hvilket gør ordet almindeligt  

 kendt i Danmark, og hertil kommer, at Stora Papyrus anvender  

 »genbrugssymbolet« i deres markedsføring, hvilket må bestyrke  

 betydningen af ordet CYCLUS i det købende publikums bevidsthed.
 Hvorvidt Stora Papyrus sælger genbrugspapir i traditionel forstand eller  

 ej, er sagen uvedkommende, idet det, der må tillægges vægt, er, at det er  

 genbrugspapir, og at ordet CYCLUS er suggestivt for varearterne.
Den omstændighed, at Stora Papyrus har valgt at vise billedet af en svane  

 i deres brochurer sammenholdt med, at CYGNUS i CYGNUS COPIER betyder svane,  

 kan efter vores opfattelse ikke tillægges vægt, idet billedmærker og  

 ordmærker, der består af det til billedmærket svarende begreb, ikke anses for  

 forvekslelige.
Stora Papyrus kan ikke opnå beskyttelse af motivet en svane.
Med disse bemærkninger skal vi henstille, at registreringen af VR 6214  

 1992 CYGNUS COPIER opretholdes og anken afvises.' Ankenævnet har behandlet sagen på sit møde den 7. marts 1994.
 Ansøgeren mødte ikke.
 For klageren mødte varemærkekonsulent Ole Vangshardt, der henholdt sig til  

 og uddybede de skriftlige indlæg.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat, bestemmes:
 Den påklagede afgørelse stadfæstes.
