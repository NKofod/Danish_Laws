Bekendtgørelse om  

 forebyggende foranstaltninger mod aviær influenza  

1 I medfør af § 30, stk.  

 1, § 67 og § 70, stk. 3 og 4, i lov nr. 432 af 9. juni 2004 om hold af dyr,  

 med  

 senere ændringer, fastsættes:
 § 1.  

  

 I denne bekendtgørelse forstås ved:
 1)  

 	  

 »Fjerkræ«  

 : Høns,  

 kalkuner, perlehøns, ænder, gæs, vagtler, duer, fasaner, agerhøns og  

 strudsefugle  

 (ratitae), der erhvervsmæssigt opdrættes eller holdes i fangenskab med  

 henblik  

 på avl, produktion af kød eller konsumæg eller levering af vildt til  

 udsætning.
 2)  

 	  

 »Andre fugle«  

 :  

 Erhvervsmæssigt hold af andre fugle end fjerkræ.
3)  

 	  

 »Risikoområdet«  

 : Lolland,  

 Falster samt landområder på 10 kilometer a)  

 	  

 fra samtlige kyster og fjorde, b)  

 	  

 rundt om Vorup Enge ved Randers samt Stubbe Sø på Djursland,  

 Tjele Langsø, Brabrand Sø, Solbjeg Sø, Skanderborg Sø, Mossø, Salten Langsø,  

 Tørring Kær, Årslev Engsø, Sliv Sø, Esrum Sø, Furesø på Nordsjælland, Arresø,  

 Tystrup-Bavelse Søerne og Ulse Sø på Sydsjælland, c)  

 	  

 på hver side langs Skjern Å, eller d)  

 	  

 på hver side langs Gammelåen i Sønderjylland.
 § 2.  

  

 I risikoområdet skal ejeren af fjerkræ eller andre fugle sørge for, at  

 disse holdes fysisk adskilt fra vilde fugle.
 Stk. 2.  

  

 Fjerkræ, der holdes  

 udendørs, skal fodres og vandes indendørs eller under en overdækning, der  

 sikrer, at vilde fugle ikke kan komme i kontakt med foder og vand.
 § 3.  

  

 I risikoområdet skal ænder og gæs holdes fysisk adskilt fra andet fjerkræ  

 og andre fugle.
 § 4.  

  

 I risikoområdet må fjerkræet og andre fugle ikke få vand fra  

 overfladevandreservoirer, som vilde fugle har adgang til, medmindre vandet er  

 blevet behandlet for at sikre, at eventuelle vira er blevet inaktiveret.
 § 5.  

  

 I risikoområdet skal udendørs vandreservoirer, hvortil fjerkræ eller andre  

 fugle har adgang, være afskærmet mod vilde fugle.
 § 6.  

  

 Med bøde straffes den, der overtræder §§ 2  5.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Bekendtgørelsen træder i kraft den 9. december 2005.
Fødevarestyrelsen, den 5. december  

 2005 P.S.V.E.B.Birgit Hendriksen /Christian Strøyer 1  

 Bekendtgørelsen gennemfører dele af Kommissionens beslutning 2005/734/EF af  

 19.  

 oktober 2005 om biosikkerhedsforanstaltninger med henblik på at reducere  

 risikoen for overførsel af højpatogen aviær forårsaget af influenzatype A,  

 subtype H5N1, fra vildtlevende fugle til fjerkræ og andre fugle i fangenskab  

 og  

 om et system for tidlig påvisning i områder med særlig risiko (EF-Tidende  

 2005  

 L 274 s. 105) som ændret ved Kommissionens beslutning 2005/745/EF af 21.  

 oktober 2005 om ændring af beslutning 2005/734/EF om  

 biosikkerhedsforanstaltninger  

 med henblik på at reducere risikoen for overførsel af højpatogen aviær  

 influenza forårsaget af influenzatype A, subtype H5N1, fra vildtlevende fugle  

 til fjerkær og andre fugle i fangenskab og om et system for tidlig påvisning  

 i  

 områder med særlig risiko (EF-Tidende 2005 L 279 s. 79) og Kommissionens  

 beslutning 2005/855/EF af 30. november 2005 om ændring af beslutning  

 2005/734/EF om biosikkerhedsforanstaltninger med henblik på at reducere  

 risikoen for overførsel af højpatogen aviær influenza forårsaget af  

 influenzatype A, subtype H5N1, fra vildtlevende fugle til fjerkræ og andre  

 fugle i fangenskab og om et system for tidlig påvisning i områder med særlig  

 risiko (EF-Tidende 2005 L 316 s. 21).
