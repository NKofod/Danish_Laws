Dette afsnit indeholder en beskrivelse af reglerne for beregning af  

 A-skat, AM-bidrag og SP-bidrag.
Beregning af A-skat er omtalt i  

 afsnit F.1, dog sådan at der i afsnit F.4 er omtalt visse særlige  

 beregningsregler.
Beregning af AM-bidrag omtales i afsnit F.2, mens  

 beregning af SP-bidrag er behandlet i afsnit F.3. For så vidt angår en  

 mere generel beskrivelse af SP-bidrag, henvises dog til afsnit A.3.
 I afsnit F.5 omtales den underretningspligt, indeholdelsespligtige er  

 pålagt ved udbetaling af vederlag mv.
 For så vidt angår opgørelsen af det grundlag, som A-skatten,  

 AM-bidraget og SP-bidraget skal beregnes af, henvises til afsnit B og C.  

 Sidst i afsnit F.5 er optrykt et eksempel på en lønseddel med  

 tilhørende forklarende noter.
F.1 A-skat Reglerne om beregning og indeholdelse af A-skat findes i KSL § 46, §  

 48, §§ 48 A-E samt i § 49, men relaterer sig også til bestemmelserne i KSL  

 §§ 43-45, jf. lovbek. nr 678 af 12. aug. 2002. Derudover kan der  

 henvises til § 13, §§ 22-27 samt § 31 og § 45 i KSLbek. nr. 980 af 16.  

 nov. 2001. Endelig omhandler pkt. 50-62 samt pkt. 74-76 i cirk. nr. 135 af  

 4. nov. 1988 områder, som er af betydning for spørgsmålet om indeholdelse  

 og beregning af A-skat.
F.1.1 Generelt Ifølge § 46, stk. 1 i KSL, skal der ved enhver udbetaling af A-indkomst  

 indeholdes en foreløbig skat (A-skat).
Indeholdelsespligten påhviler den, for hvis regning udbetalingen  

 foretages.
For så vidt angår udbetaling af indkomst omfattet af KSL § 43,  

 stk. 2, litra h (arbejdsudleje), påhviler indeholdelsespligten den,  

 for hvem arbejdet udføres.
Om afgrænsningen af de indeholdelsespligtige  

 virksomheder mv. henvises i øvrigt til afsnit D.
 Pligten til at indeholde A-skat påhviler alle, der udbetaler indkomst  

 omfattet af KSL § 43, stk. 1 eller KSL § 43, stk. 2, jf. § 20 i KSLbek.,  

 medmindre indkomsten efter KSL §§ 44 og 45 er gjort til B-indkomst.
 Indeholdelsen sker i praksis ved, at den indeholdelsespligtige, inden  

 den erhvervede indkomst udbetales til indkomstmodtageren, beregner  

 AM-bidraget og SP-bidraget og herefter udregner A-indkomsten, fratrækker  

 et evt. trækfrit fradrag, og derefter beregner A-skatten med den  

 trækprocent, der er anført på skattekortet og tilbageholder A-skatten.
 Der er i F.5 vist et eksempel på en lønseddel, hvoraf fremgår,  

 hvordan A-skatten beregnes.
F.1.2 Opgørelse af A-indkomsten A-indkomsten er den indkomst, som den indeholdelsespligtige skal  

 beregne og indeholde A-skat af.
Det er i KSL § 43 defineret, hvilke  

 indkomster, der er A-indkomst.
Se dog også §§ 44 og 45, som fastslår, at  

 visse af de i § 43 nævnte indkomster ikke er A-indkomst, jf. også KSLbek.  

 § 21.
A-indkomsten er som udgangspunkt bruttolønnen inkl. alle løntillæg til  

 den ansatte.
Ved opgørelsen af A-indkomsten er der bortseelsesret for  

 beløb, som arbejdsgiveren tilbageholder ved lønudbetalingen og indbetaler  

 til pensionsordninger, herunder lønmodtagerens ATP-bidrag.
Der er  

 endvidere bortseelsesret for det beregnede AM-bidrag samt for det  

 beregnede SP-bidrag.
Om ydelser, der er A-indkomst efter KSL § 43, stk. 1, eller er gjort  

 til A-indkomst i medfør af KSL § 43, stk. 2, jf.
KSLbek. § 20, henvises  

 til afsnit B.
Indeholdelse går forud for andre krav mod den pågældende A-indkomst,  

 jf.
KSL § 46, stk. 3. Hvis den indeholdelsespligtige således måtte have et  

 krav mod den skattepligtige, og kravet i øvrigt opfylder betingelserne for  

 at kunne modregnes i A-indkomsten, må beløbet ikke modregnes, inden der  

 beregnes AM-bidrag, SP-bidrag og A-skat.
 I afsnit F.5 er vist et eksempel på en lønseddel/lønafregning, der  

 illustrerer, hvordan A-skatten, AM-bidraget og  SP-bidraget beregnes  

 i praksis.
 F.1.3 Tidspunktet for indeholdelsen af A-skat  

 mv.
A-skat skal indeholdes på det tidspunkt, hvor indkomsten udbetales, jf.  

 KSL § 46, stk. 2, og KSLbek. § 22, stk. 1. Det gælder også ved udbetaling  

 af acontovederlag, forskud og lignende, samt når et beløb godskrives en  

 person, sådan at denne har dispositionsret over beløbet.
Er udbetalingen  

 ikke sket senest 6 måneder efter, at indkomstmodtageren har erhvervet  

 endelig ret til den pågældende indkomst, skal A-skatten indeholdes på  

 dette tidspunkt, jf.
KSL § 46, stk. 2, 2. pkt.
Det gælder dog, jf.
KSLbek.  

 § 22, stk. 1, 3. pkt., ikke A-indkomst, der udbetales af den  

 indeholdelsespligtiges konkursbo, jf. afsnit D.9.
For så vidt angår løn under ferie, løn under afspadsering samt løn  

 under afvikling af konverteret frihed skal A-skatten indeholdes ved  

 udbetalingen, dog senest 6 måneder efter afholdelse eller afvikling af  

 henholdsvis ferie, afspadsering eller frihed, jf.
KSLbek. § 22, stk. 1,  

 sidste pkt.
Der er i medfør af KSL § 46, stk. 2, 3. pkt. fastsat  

 særlige regler for, hvornår der skal indeholdes A-skat af  

 feriegodtgørelse.
Disse regler fremgår af KSLbek. § 22, stk. 2, hvorefter  

 der skal indeholdes A-skat månedligt i optjeningsåret på grundlag af den  

 feriegodtgørelse, der er optjent i den forløbne måned.
AM-bidrag og  

 SP-bidrag skal også indeholdes månedligt, jf. § 9, stk. 2, 1. pkt. i  

 AMFLbek.
Kompensation for feriefridage samt kontant godtgørelse for særlige  

 feriefritimer, afspadseringsgodtgørelse og kontant godtgørelse for  

 opsparet/konverteret frihed skal først beskattes i det år, hvor  

 udbetalingen af kompensationen eller godtgørelsen finder sted.
A-skat og  

 bidrag skal indeholdes ved udbetalingen, jf.
KSLbek. § 22, stk. 4 og  

 AMFLbek. § 9, stk. 3. Udbetales beløbet ikke, gælder der ikke nogen frist  

 for, hvornår der skal trækkes A-skat mv.
Feriegodtgørelse, der tilfalder  

 lønmodtageren ved ansættelsesforholdets ophør, skal beskattes i  

 fratrædelsesåret, og A-skatten og bidraget skal indeholdes i  

 fratrædelsesmåneden, jf.
KSLbek. § 22, stk. 3 samt AMFLbek § 9, stk. 2, 2.  

 pkt.
Der skal indeholdes A-skat mv. af værdien af fri bil, som ydes i  

 forbindelse med løn og andre A-skattepligtige vederlag samtidig med, at  

 der indeholdes A-skat af lønnen eller vederlaget, jf. § 23, stk. 1, 2.  

 pkt. i KSLbek.
Kan A-skatten mv. af værdien af fri bil ikke rummes  

 i lønnen eller vederlaget, skal det resterende beløb om muligt indeholdes  

 i lønnen eller vederlaget for den følgende lønperiode inden for året, jf.  

 KSLbek. § 22, stk. 2, 3. pkt.
A-skat mv., som ikke kan indeholdes inden  

 for samme kalenderår, indgår i lønmodtagerens slutopgørelse, jf. § 23,  

 stk. 4. pkt. i KSLbek.
Se også afsnit B.1.6.1 og B.1.6.2.
For så vidt angår A-skat af de tilskud til afholdelse af rejseudgifter,  

 som ph.d.-studerende med ret til supplerende ph.d.-stipendium måtte  

 modtage fra stipendiegiver i form af billetter og lign., og hvori  

 A-skatten ikke i tilstrækkeligt omfang har kunnet indeholdes, skal  

 A-skatten af den godskrevne værdi af billetter og lign. indeholdes i det  

 beløb, der er tilbage, efter der er indeholdt A-skat af det supplerende  

 stipendium, jf.
KSLbek. § 23, stk. 3.
Hvis en indkomstmodtagers skattepligt til Danmark ophører, skal der  

 indeholdes A-skat senest ved skattepligtens ophør, jf. § 24 i KSLbek.  

 Dette har bl.a. betydning i forbindelse med dødsfald.
A-skatten skal  

 ligeledes indeholdes senest ved skattepligtens ophør, hvis en person efter  

 en dobbeltbeskatningsaftale bliver skattepligtig til udlandet, jf. § 24 i  

 KSLbek.
Erhverves A-indkomst i et ansættelsesforhold sådan, at lønmodtageren  

 beholder beløb, som vedkommende i medfør af sit ansættelsesforhold  

 modtager fra tredjemand, skal A-indkomsten opgøres hver gang,  

 lønmodtageren afregner med arbejdsgiveren, dog mindst én gang om måneden.  

 Denne afregningsform kendes inden for hyrekørsel, restaurationsbranchen,  

 visse provisionslønnede sælgere, forretningsbestyrere m.fl.
Lønmodtageren  

 skal, samtidig med at A-indkomsten opgøres, aflevere den A-skat, der  

 svarer til A-indkomsten til arbejdsgiveren, og A-skatten anses for  

 indeholdt på dette tidspunkt.
Hvis lønmodtageren ikke afregner A-skatten  

 til arbejdsgiveren, kan lønmodtageren afskediges uden varsel.
Disse  

 bestemmelser er fastsat i KSL § 49.
Sker der reduktion i løn mv. efter udløbet af indkomståret, skal  

 reduktionen henføres til det indkomstår, den vedrører, og lønmodtageren  

 skal tilbagebetale bruttobeløbet til arbejdsgiveren.
Den for meget  

 indeholdte A-skat, AM-bidraget og SP-bidraget reguleres af  

 ToldSkat i forbindelse med udsendelsen af årsopgørelsen.
 Spørgsmålet om, hvornår en arbejdsgiver skal indeholde, angive og  

 betale A-skat, AM-bidrag og SP-bidrag af løn mv., kan - bortset fra  

 virksomheder, der har fremrykket afregning, jf. afsnit G.2 og G.7 -  

 illustreres således:
Eksempel 1 Lønperiode: 3. nov. - 16. nov.
Lønnen udbetales 15. nov., og der skal indeholdes A-skat, AM-bidrag  

 og SP-bidrag med de satser, der gælder på  

 udbetalingstidspunktet.
A-skatten og bidragene skal angives og  

 betales senest 10. dec.
Eksempel 2 Lønperiode: 22. dec. - 4. jan.
Lønnen udbetales den 4. jan., og der skal indeholdes AM-bidrag,  

 SP-bidrag og A-skat med de satser, der gælder på udbetalingstidspunktet,  

 dvs. efter det nye skattekort.
Bidragene og A-skatten skal angives og  

 betales senest 10. feb.
 Spørgsmålet om, hvornår pligten til at indeholde SP-bidrag ved  

 udbetaling indtræder, kan for så vidt angår 2003 illustreres ved følgende  

 eksempler:
Eksempel a En virksomhed ansatte 1. aug. 2002 en medarbejder, der fylder 17 år  

 den 11. maj 2003. Den ansatte, som er bagudlønnet, får lønnen udbetalt  

 hver måned.
Der skal indeholdes SP-bidrag i hele 2003. Første gang, der  

 skal indeholdes SP-bidrag, er når skattekortet for 2003 anvendes.
Eksempel b En virksomhed ansætter 1. marts 2003 en medarbejder, der fylder 17  

 år den 11. maj 2003. Den ansatte, som er bagudlønnet, får lønnen udbetalt  

 hver måned.
Der skal fra og med lønudbetalingen for marts 2003 indeholdes  

 SP-bidrag.
Eksempel c En virksomhed ansætter 17. dec. 2003 en medarbejder, der fylder 17  

 år den 29. dec. 2004. Den ansatte, der er bagudlønnet, får lønnen for  

 december 2003 udbetalt 5. jan. 2004, og der indeholdes A-skat mv. efter  

 skattekortet for 2003. Der skal indeholdes SP-bidrag af lønnen for  

 december 2003.
Eksempel d En virksomhed ansætter 17. dec. 2003 en medarbejder, der fylder 17  

 år den 2. jan. 2004. Den ansatte, der er bagudlønnet, får udbetalt lønnen  

 for december 2003 den 5. jan. 2004, og der indeholdes A-skat mv. efter  

 skattekortet for 2004. Der skal indeholdes SP-bidrag af lønnen for  

 december 2003.
Eksempel e En virksomhed ansætter 14. nov. 2003 en medarbejder, der fylder 17  

 år den 2. jan. 2004. Den ansatte, som er bagudlønnet, får lønnen for  

 november 2003 udbetalt den 5. dec. 2003 og lønnen for december 2003  

 udbetalt den 5. jan. 2004. Der skal ikke indeholdes SP-bidrag af lønnen  

 for november, fordi den ansatte ikke fylder 17 år i 2003. Der skal derimod  

 indeholdes SP-bidrag af lønnen for december, da der for denne indeholdes  

 A-skat mv. efter skattekortet for 2004.
Eksempel f En virksomhed ansætter 15. sep. 2003 en medarbejder, der fylder 17  

 år den 24. dec. 2003. Den ansatte, som er bagudlønnet, får lønnen for  

 december 2003 udbetalt den 5. jan. 2003, og der indeholdes A-skat mv.  

 efter skattekortet for 2004. Der skal fra og med lønudbetalingen for  

 september 2003 indeholdes SP-bidrag.
 Ældre er, jf. § 17 f, stk. 2 i ATP-loven fritaget for at betale  

 SP-bidrag fra det kalenderår, hvor de fylder 65 år (for personer der inden  

 den 1. juli 1999 er fyldt 60 år dog 67 år).
 Spørgsmålet om, hvornår pligten til at indeholde SP-bidrag ved  

 udbetaling bortfalder, kan for så vidt angår 2003 illustreres ved følgende  

 eksempler:
Eksempel g En virksomhed har ansat eller ansætter en medarbejder, der i løbet  

 af 2003 fylder 65 år.
Der skal ikke indeholdes SP-bidrag af lønnen til den  

 ansatte - heller ikke af den løn, der vedrører perioden før den ansatte  

 fylder 65 år.
Eksempel h En virksomhed har en ansat, der fylder 65 år den 29. dec. 2003. Den  

 ansatte, der er bagudlønnet, får lønnen for december 2003 udbetalt 5. jan.  

 2004, og der indeholdes A-skat mv. efter skattekortet for 2004. Der skal  

 ikke indeholdes SP-bidrag - heller ikke af lønnen for december 2003.
Eksempel i En virksomhed har en ansat, der fylder 65 år den 2. jan. 2004. Den  

 ansatte, der er forudlønnet, får lønnen for januar 2004 udbetalt 28. dec.  

 2003, og der indeholdes A-skat efter skattekortet for 2004. Der skal  

 indeholdes SP-bidrag af lønnen for december 2003, men ikke af lønnen for  

 januar 2004.
F.1.4 Grundlaget for beregning af  

 A-skat Beregningen af A-skat sker på grundlag af den beregnede A-indkomst samt  

 på grundlag af skattekortoplysningerne for den ansatte, det være sig i  

 form af hovedkort, bikort eller frikort eller elektronisk indhentede  

 skattekortoplysninger, jf. også KSL § 48.
 F.1.4.1 Skattekortets oplysninger mv.
Af KSL § 48, stk. 1 fremgår det, at skattemyndighederne til brug ved  

 indeholdelsen af A-skat udsteder skattekort (hovedkort) og bikort til  

 skattepligtige, der forventes at få A-indkomst i det år, som skattekortet  

 (hovedkortet) og bikortet vedrører.
Lønmodtagere, der er tilmeldt e-Boks,  

 får tilsendt skattekortet via denne service.
ToldSkat anerkender en  

 udskrift/print af et sådant skattekort som lovlig dokumentation.
Frikort  

 lægges også i e-Boks, men dette kan skatteyderen ikke printe ud som et  

 gyldigt frikort.
Frikort sendes stadig ud på normal  

 vis.
A-indkomstmodtagere skal aflevere skattekort (hovedkort) til  

 eller forevise bikort for den indeholdelsespligtige.
Har arbejdsgiveren  

 rekvireret skattekortoplysningerne elektronisk direkte hos  

 skattemyndighederne gælder der dog særlige regler, jf. afsnit  

 F.1.4.1.1 .
På skattekortet (hovedkortet) er anført, hvilke beløb, der skal  

 fradrages i A-indkomsten, inden A-skatten beregnes, jf.
KSL § 48, stk. 2.  

 Fradraget er anført som et fradrag pr. måned (1/12 årsfradrag), 14 dage  

 (1/26 årsfradrag), uge (1/52 årsfradrag) og dag (1/365 årsfradrag). På  

 bikortet anføres intet fradragsbeløb.Ifølge KSL § 48 A, kan  

 skatteministeren, når særlige grunde taler derfor, bestemme, at  

 indeholdelse af A-skat i visse arter af A-indkomst skal ske uden  

 anvendelse af skattekort (hovedkort) eller bikort.
Denne bemyndigelse er  

 udmøntet i KSLbek. § 26, hvorefter Told- og Skattestyrelsen kan fastsætte  

 nærmere bestemmelser om beregning af fradrag i A-indkomst på grundlag af  

 skattekort ved udbetaling af:
 Det kan herunder bestemmes, at skattetrækket kan ske på basis af  

 særlige elektronisk leverede indeholdelsesoplysninger, at skattekortet  

 ikke skal afleveres til den indeholdelsespligtige, at der i særlige  

 tilfælde kan gives fradrag, selvom der ikke er afleveret et skattekort, og  

 at uudnyttede fradragsbeløb kan overføres til senere perioder inden for  

 kalenderåret.
 For så vidt angår de regler, der er fastsat ved beregning af fradrag  

 ved udbetaling af feriegodtgørelse henvises til afsnit  

 F.4.3 ,  

 mens de regler, der er fastsat for så vidt angår beregning af fradrag for  

 sociale og statslige pensioner samt ved udbetaling af dagpenge fra  

 anerkendte a-kasser er beskrevet i  

 F.1.5.1.1 .
Told- og Skattestyrelsen har i medfør af KSLbek. § 26, stk. 1 truffet  

 aftale med de sociale forvaltningers pensionsafdelinger, statslige  

 pensionsudbetalere og SU-styrelsen om, at indeholdelsen kan ske alene på  

 grundlag af særlige elektronisk leverede skattekortoplysninger.
Ifølge  

 denne aftale leverer pensionsudbetalere og SU-Styrelsen oplysninger til  

 ToldSkat om forventede udbetalinger til de enkelte pensions- eller  

 stipendiemodtagere.
Udbetalerne modtager sammen med de elektroniske  

 skattekort oplysning om, hvorvidt det er hovedkortet, bikortet eller  

 frikortet, der skal bruges ved indeholdelsen af A-skatten.
Hvis  

 hovedkortet bruges af udbetaleren af pensionen eller SU, udstedes der  

 alene bikort på papir til skatteyderen, og frikortets maksimale A-indkomst  

 vil være nedskrevet med pensionen eller stipendiet.
Den enkelte skatteyder  

 kan selv få ændret i fordelingen af hoved-/bikort ved at henvende sig til  

 kommunens skatteforvaltning.
 Told- og Skattestyrelsen har endvidere i medfør af KSLbek. § 26, stk.  

 1, bestemt, at skattekortet (hovedkortet) ikke i alle tilfælde skal  

 afleveres til den indeholdelsespligtige, samt at der i særlige tilfælde  

 kan gives fradrag, selv om der ikke er afleveret skattekort (hovedkort).  

 Se afsnit  

 F.1.5.1.1 .
Endelig har Told- og Skattestyrelsen i medfør af KSLbek. § 26, stk.  

 1, bestemt, at der kan ske overførsel af uudnyttede fradrag til  

 senere perioder inden for kalenderåret, hvis den indeholdelsespligtige  

 opbevarer skattekortet (hovedkortet) i hele perioden.
Se også afsnit  

 F.1.4.1.1  

 og  

 F.1.5.1.1 .
Skatteministeren kan ifølge KSL § 48, stk. 3 fastsætte regler,  

 hvorefter der under særlige omstændigheder ikke skal anføres fradragsbeløb  

 på skattekortet (hovedkortet) eller skal ske fordeling af det samlede  

 fradrag på anden måde end normalt.
Bemyndigelsen er udnyttet ved § 13 i  

 KSLbek., hvorefter skattemyndighederne kan udstede skattekort uden  

 fradragsbeløb, et såkaldt bruttotrækkort.
Det kan fx være hensigtsmæssigt,  

 hvis en lønmodtager har meget svingende indkomst som følge af fx  

 sæsonarbejde, eller hvis en lønmodtager har mange arbejdsgivere.
Den  

 indeholdelsespligtige skal i så fald bruge den trækprocent, der står på  

 skattekortet, uden at give fradrag.
 For så vidt angår udstedelse af skattekort til begrænset skattepligtige  

 kunstnere, musikere, sportsfolk, scenografer, gæsteinstruktører og  

 lignende henvises til SD-cirk. 1989-56.
F.1.4.1.1 Skattekortoplysninger på edb  

 (elektroniske skattekort) Skattemyndighederne kan i visse tilfælde efter anmodning til Told- og  

 Skattestyrelsen levere skattekortoplysninger på edb, jf.
KSL § 48, stk. 8.  

 Den indeholdelsespligtige arbejdsgiver må kun rekvirere  

 skattekortoplysninger på personer, som arbejdsgiveren på  

 anmodningstidspunktet påregner at skulle udbetale A-indkomst til i det  

 følgende indkomstår, dvs. personer, som er ansat på det tidspunkt, hvor  

 skattekortoplysningerne rekvireres.
Rekvireres der skattekortoplysninger  

 for andre personer, vil dette være strafbart, jf.
KSL § 74, stk. 1, nr.  

 5.
Elektroniske oplysninger om skattekortets (hovedkortets) fradragsbeløb  

 leveres kun til én indeholdelsespligtig arbejdsgiver.
Hvis flere  

 indeholdelsespligtige rekvirerer hovedkortoplysninger, vil ingen af disse  

 modtage oplysningerne.
Den ansatte bliver på forskudsopgørelsen informeret  

 om, hvilke indeholdelsespligtige, der forgæves har bedt om  

 skattekortoplysninger samt om, at skattekortet (hovedkortet) skal  

 afleveres til hovedarbejdsgiveren.
Hvis en indeholdelsespligtig arbejdsgiver har fået leveret hovedkortets  

 oplysninger elektronisk, skal den ansatte jf.
KSL § 48, stk. 1, 3. pkt.  

 ikke aflevere hovedkortet til arbejdsgiveren.
Den ansatte bliver ved en  

 tekst på forskudsopgørelsen orienteret om, at oplysningerne på hovedkortet  

 er sendt til en nærmere angiven arbejdsgiver, og at det ikke er nødvendigt  

 at aflevere hovedkortet til denne arbejdsgiver, så længe det er denne  

 arbejdsgiver, der skal bruge oplysningerne.
Nederst på hovedkortet er der  

 desuden påført en tekst om, at hovedkortoplysningerne er sendt til en  

 arbejdsgiver.
Hvis en person skifter arbejdsgiver eller ændrer  

 forskudsregistreringen i løbet af året, skal hovedkortet dog fortsat  

 afleveres.
Hvis den indeholdelsespligtige efter at have fået meddelt  

 hovedkortoplysningerne elektronisk får fremlagt et nyt skattekort, skal  

 oplysninger på det nye skattekort anvendes fra den dato, der på  

 skattekortet er anført som gyldig fra.
Af KSL § 48, stk. 1, 4. pkt. fremgår, at hovedkortet ikke samtidig må  

 benyttes hos andre indeholdelsespligtige, så længe de elektroniske  

 skattekortoplysninger anvendes hos den arbejdsgiver, der har fået meddelt  

 oplysningerne elektronisk.
Der er i KSL § 75, stk. 1, nr. 2 fastsat  

 straffebestemmelser for omgåelse af bestemmelsen i § 48, stk. 1, 4.  

 pkt.
Anvendes der bikort eller frikort ved udbetaling af A-indkomsten, kan  

 den indeholdelsespligtige udelukkende rekvirere oplysninger om  

 trækprocent.
Oplysninger om trækprocenten på bikort/frikort kan rekvireres  

 af flere indeholdelsespligtige arbejdsgivere samtidig.
Rekvireres der  

 frikort, får den indeholdelsespligtige kun oplyst trækprocenten samt en  

 besked om, at der er frikort.
Den ansatte skal, selv om oplysningerne er  

 leveret elektronisk, forevise bikort eller aflevere frikort til de  

 indeholdelsespligtige arbejdsgivere.
Indeholdelsespligtige skal indeholde skatten med den pct.,  

 skattemyndighederne har oplyst.
Den indeholdelsespligtige må derimod,  

 medmindre hovedkortoplysningerne er rekvireret elektronisk, kun give  

 fradrag, hvis den indeholdelsespligtige opbevarer hovedkortet.
Indeholdelsespligtige, som ønsker at få leveret skattekortoplysninger  

 elektronisk, skal (evt. via lønbureau) tilmelde sig ordningen.
Anmodning  

 om elektroniske skattekortoplysninger til brug for det kommende år, skal  

 fremsættes overfor Told- og Skattestyrelsen, Driftskontrollen, Østbanegade  

 123, 2100 København Ø senest 1. okt.
Det er muligt at fremsætte  

 anmodningen via TastSelv-ordningen på ToldSkats hjemmeside på Internettet  

 eller ved at ringe til Driftskontrollen på tlf. 3529 2462 eller 3529 2465.  

 På ToldSkats hjemmeside på internettet findes tillige vejledningen  

 Rekvisition af elektroniske skattekort samt navne- og  

 adresseudtræk.
F.1.5 Beregning af A-skatten Beregningen af A-skatten skal ske på grundlag af skattekort  

 (hovedkort), bikort eller frikort, evt. på grundlag af de edb-oplysninger,  

 som den indeholdelsespligtige har modtaget fra  

 skattemyndighederne.
F.1.5.1 Skattekort (hovedkort) Medmindre arbejdsgiveren har modtaget oplysningerne elektronisk, skal  

 lønmodtageren aflevere sit skattekort (hovedkort) til arbejdsgiveren, som  

 skal opbevare det i den periode, hvor lønmodtageren er ansat, jf. § 31,  

 stk. 2 i KSLbek., og arbejdsgiveren skal beregne A-skat efter de  

 oplysninger om trækprocent og fradrag, der står på hovedkortet.
Arbejder en lønmodtager for flere arbejdsgivere, skal den arbejdsgiver,  

 hvor lønmodtageren har sin hovedbeskæftigelse, opbevare hovedkortet og  

 indeholde A-skat med den trækprocent og de fradrag, som står på  

 hovedkortet.
Se også afsnit F.1.5.2.
Hvis en indkomstmodtager, hvis hovedarbejdsgiver ikke har modtaget  

 skattekortoplysningerne elektronisk, ikke afleverer sit skattekort  

 (hovedkort) eller foreviser bikort, skal den indeholdelsespligtige  

 indeholde A-skat med 60 pct. af den udbetalte eller godskrevne A-indkomst,  

 jf.
KSL § 48, stk. 7. Der skal endvidere indeholdes AM-bidrag med 8 pct.  

 og SP-bidrag med 1 pct.
Den indeholdelsespligtige må derimod ved  

 beregningen af A-skatten kun indrømme fradrag, hvis den  

 indeholdelsespligtige opbevarer hovedkortet eller har modtaget  

 skattekortfradragsoplysningerne elektronisk, jf. afsnit  

 F.1.4.1.1.
Den indeholdelsespligtige skal altid sikre sig lønmodtagerens  

 personnummer, navn og adresse og få det dokumenteret ved  

 personnummerbevis, sygesikringsbevis eller lignende.
Kan personnummerbevis  

 ikke fremskaffes, skal den indeholdelsespligtige i stedet sikre sig  

 oplysning om fødselsdag, -måned og -år, jf.
KSLbek. § 31, stk. 1.  

 Arbejdsgiveren skal notere personnummeret, trækprocent og det trækfri  

 fradragsbeløb i sit regnskab.
 Hvis lønmodtageren fx i forbindelse med fratræden forlanger  

 skattekortet (hovedkortet) udleveret, skal arbejdsgiveren beregne  

 A-skatten med den trækprocent, der står på hovedkortet, men må ikke give  

 fradrag for tiden efter udleveringen.
 Hvis lønmodtageren er ansat i virksomheden ved udløbet af kalenderåret,  

 skal skattekortet efter årets udløb tilintetgøres eller udleveres til  

 lønmodtageren.
F.1.5.1.1 Fradrag Det fradrag, som arbejdsgiveren skal bruge ved beregningen og  

 indeholdelsen af A-skatten, fremgår af skattekortet (hovedkortet).  

 Fradragsbeløbet er her anført som et fradrag pr. måned, 14 dage, uge og  

 dag.
 Der skal gives et fradrag svarende til den faktiske indtjeningsperiode  

 inkl. helligdage og andre fridage, jf. cirk. nr. 135 af 4. nov. 1988, pkt.  

 57. Ved beregning af A-skat for en afdød, skal der gives fradrag til og  

 med dødsdagen.
Afregnes der kun løn for en enkelt dag, må der som hovedregel kun gives  

 fradrag for en enkelt dag.
Derudover kan dagfradraget anvendes som  

 supplement til de øvrige fradragsbeløb ved udregning af fradrag for en  

 skæv indkomstperiode.
Beregningseksempel (skæv lønperiode)Hovedkortets dagfradrag  

 er 93 kr.
Lønmodtageren er tiltrådt tirsdag.
Lønugen er søndag -  

 lørdag.
 1.355kr.
Hovedkortet skal som tidligere nævnt altid opbevares af arbejdsgiveren,  

 medmindre arbejdsgiveren har modtaget skattekortoplysningerne elektronisk  

 direkte fra skattemyndighederne - ellers må der ikke gives fradrag ved  

 beregningen af A-skatten.
Hvis der ikke registreres arbejdsdage i  

 lønningsregnskabet, men kun arbejdstimer, kan timetallet (ekskl.  

 overarbejdstimer) bruges til at udregne antallet af arbejdsdage.
Bruges hovedkortet som grundlag for beregningen af A-skat, skal der  

 beregnes fradrag for hele den periode, opgørelsen omfatter, selv om  

 lønmodtageren ikke har arbejdet på fuld tid, eller indkomsten ikke kan  

 henføres til en bestemt indtjeningsperiode.
Det betyder fx, at der - hvis  

 der udbetales indkomst, som kun vedrører en 14 dages periode - skal gives  

 fradrag for en måned, hvis lønmodtageren har været ansat hele måneden, og  

 i øvrigt ikke holder ferie uden løn i perioden.
 Overstiger fradragsbeløbet A-indkomsten, bliver grundlaget for  

 beregning af A-skatten 0. Et uudnyttet fradrag for én periode kan anvendes  

 i en efterfølgende periode, hvis lønmodtagerens skattekort opbevares i  

 begge perioder.
 Hvis en lønmodtager til stadighed ikke kan udnytte skattekortets  

 fradragsbeløb, kan den kommunale skatteforvaltning udstede et skattekort  

 med en bruttotrækprocent, jf. afsnit F.1.4.1.
 En arbejdsgiver må ikke give fradrag for dage, hvor en lønmodtager, der  

 er ansat uden ret til ferie med løn, holder ferie.
 Hvis en lønmodtager, der har ret til ferie med løn, holder ferie uden  

 at have optjent ferieretten hos den nuværende arbejdsgiver, og derfor ikke  

 skal have udbetalt løn for (hele) ferieperioden, skal den nuværende  

 arbejdsgiver give fradrag som normalt for hele perioden, forudsat  

 arbejdsgiveren opbevarer skattekortet under ferien.
 Arbejdsgivere må ikke give fradrag for dage, hvor den ansatte får  

 udbetalt dagpenge fra en a-kasse eller fra kommunen.
Hvis en ansat arbejder på nedsat tid og samtidig får supplerende  

 arbejdsløshedsdagpenge (arbejdsgiveren har typisk udstedt en  

 frigørelsesattest til a-kassen), skal arbejdsgiveren fortsat opbevare  

 hovedkortet, og der må kun gives forholdsmæssigt fradrag efter antallet af  

 arbejdstimer.
Den resterende del af fradraget indregner a-kassen ved  

 beregningen af A-skat af arbejdsløshedsdagpengene på baggrund af  

 elektronisk meddelte skattekortoplysninger.
 Hvis en fuldtidsforsikret lønmodtager i én uge har fået løn for mere  

 end 29,6 timer, bortfalder de supplerende dagpenge, og arbejdsgiveren skal  

 da give fuldt fradrag for den pågældende uge.
Efterlønsmodtagere, der ved siden af efterlønnen har lønindkomst, skal  

 være opmærksom på, at a-kasserne rekvirerer skattekortoplysningerne  

 elektronisk.
En evt. arbejdsgiver må derfor ikke rekvirere skattekortet  

 elektronisk og efterlønsmodtageren må ikke aflevere sit skattekort  

 (hovedkort) til arbejdsgiveren.
 Hvis en efterlønsmodtager ønsker, at fradraget udnyttes hos  

 arbejdsgiveren, skal efterlønsmodtageren aflevere sit skattekort  

 (hovedkort) til arbejdsgiveren og skal underrette a-kassen om, at a-kassen  

 ikke må give fradrag ved udbetalingen af efterlønnen.
 A-kasserne skal som udgangspunkt i lighed med andre  

 indeholdelsespligtige opbevare skattekort (hovedkort) eller på samme vis  

 som andre indeholdelsespligtige basere skattetrækket, herunder indrømme  

 fradrag, på grundlag af elektronisk meddelte skattekortoplysninger.
 Ved udbetaling af ydelser som fx efterløn og overgangsydelse kan  

 a-kassen derfor alene give fradrag, hvis skattekortet (hovedkortet)  

 opbevares eller skattekortoplysningerne er indhentet elektronisk, og  

 a-kasserne må ikke give forholdsmæssigt fradrag i forbindelse med  

 udbetaling af disse eller lignende ydelser.
I forbindelse med a-kassernes udbetaling af supplerende dagpenge  

 opbevares skattekortet normalt af arbejdsgiveren, men de godkendte  

 a-kasser har fået dispensation til at give et forholdsmæssigt fradrag ved  

 beregningen af a-skatten.
Ved udbetaling af supplerende dagpenge må  

 a-kassen kun give forholdsmæssigt fradrag, hvis arbejdsgiveren har udstedt  

 en frigørelsesattest til a-kassen.
I tilfælde, hvor en a-kasse udbetaler  

 fulde dagpenge, feriedagpenge eller uddannelsesgodtgørelse  

 (kursusgodtgørelse), skal a-kassen som udgangspunkt opbevare skattekortet  

 for at kunne give fradrag.
Hvis der forud for ferie- eller kursusperioden  

 udbetales dagpenge ved ledighed, og den pågældende ikke er beskæftiget hos  

 en arbejdsgiver, kan a-kassen dog give fradrag uden at opbevare  

 skattekortet.
F.1.5.2 Bikort Bikortet skal bruges, hvis en lønmodtager på samme tid har indtægt fra  

 mere end én arbejdsgiver.
Hovedkortet bruges således af én arbejdsgiver og  

 bikortet af den/de øvrige.
 Bikortet skal ikke afleveres, men kun forevises arbejdsgiveren, som  

 skal notere personnummer og trækprocent til brug for indeholdelsen af  

 A-skat.
Foreviser indkomstmodtageren ikke sit bikort (eller afleverer hovedkort  

 eller frikort) skal der indeholdes A-skat med 60 pct., jf.
KSL § 48, stk.  

 7, medmindre arbejdsgiveren har modtaget skattekortoplysningerne  

 elektronisk fra skattemyndighederne.
Derudover skal der indeholdes  

 AM-bidrag med 8 pct. og SP-bidrag med 1 pct.
F.1.5.3 Frikort Frikortet indeholder oplysning om den maksimale skattepligtige indkomst  

 efter indeholdt AM-bidrag og SP-bidrag, som kan udbetales til  

 lønmodtageren, uden at arbejdsgiveren skal indeholde A-skat, samt en  

 trækprocent, som skal bruges, hvis den udbetalte A-indkomst overstiger det  

 trækfri maksimumbeløb.
Arbejdsgiveren skal notere det trækfri  

 maksimumsbeløb i regnskabet.
På bagsiden af frikortet skal arbejdsgiveren notere den udbetalte  

 A-indkomst (bruttolønnen ekskl.
ATP, AM-bidrag og SP-bidrag), jf.  

 vejledningen på bagsiden af frikortet.
 Der skal beregnes AM-bidrag for lønmodtagere, der foreviser frikort.  

 Der skal desuden beregnes SP-bidrag, jf. dog afsnit A.3.
Arbejdsgivere, der beskæftiger lønmodtagere, som har frikort, skal  

 opbevare frikortet i den periode, hvor vedkommende arbejder i  

 virksomheden.
Hvis lønmodtageren har en regelmæssig indtægt fra  

 arbejdsgiveren, kan arbejdsgiveren dog notere den forventede maksimale  

 årlige indtægt (ekskl.
ATP, AM-bidrag og SP-bidrag) på frikortets bagside  

 ved kalenderårets begyndelse og kan herefter udlevere frikortet til  

 lønmodtageren, så denne kan bruge det hos en anden arbejdsgiver.
Hvis den  

 faktiske løn afviger fra det forventede beløb, som er noteret på  

 frikortet, skal arbejdsgiveren rette beløbet.
Fremlægger lønmodtageren ikke sit frikort, skal arbejdsgiveren,  

 medmindre der i stedet fremlægges skattekort (hovedkort) eller forevises  

 bikort, indeholde A-skatten med 60 pct., jf.
KSL § 48, stk. 7, jf. dog  

 afsnit F.1.4.1.1. Derudover skal der indeholdes AM-bidrag med 8 pct. og  

 SP-bidrag med 1 pct.
Se dog også afsnit A.3.
F.1.5.4 Ændring af skattekort og forhøjelse af  

 trækprocent Hvis lønmodtageren fremlægger et ændret skattekort (hovedkort), bikort  

 eller frikort, skal de oplysninger, som står på det nye skattekort  

 (hovedkort), bikort eller frikort bruges fra den dato, der på kortet er  

 anført som gyldig fra.
Dvs. at trækprocenten og for hovedkortet tillige  

 fradragsbeløbet, efter et nyt skattekort må bruges første gang for den  

 lønperiode, der begynder fra gyldighedsdatoen eller senere.
Det er en  

 forudsætning herfor, at den indeholdelsespligtige har fået udleveret det  

 nye skattekort mv. af lønmodtageren, inden skatteberegningen foretages.  

 Det gamle skattekort mv. må ikke udleveres til den ansatte, men skal  

 tilintetgøres.
Den skattepligtige kan over for den indeholdelsespligtige skriftligt  

 bede om, at A-skatten med fremtidig virkning indeholdes med en højere  

 procent end den, der står på hovedkortet, bikortet eller frikortet, jf.  

 KSL § 48, stk. 9 og KSLbek. § 27. Den indeholdelsespligtige skal opbevare  

 denne anmodning sammen med det øvrige regnskabsmateriale.
Trækprocenten  

 kan kun begæres forhøjet med et helt tal, og den skattepligtige kan kun én  

 gang inden for samme kalenderår fremsætte begæring herom over for den  

 indeholdelsespligtige.
Lønmodtageren kan senere tilbagekalde anmodningen  

 om at indeholde med en højere trækprocent.
 Hvis den indeholdelsespligtige efter anmodningen om forhøjelse modtager  

 et nyt skattekort (hovedkort), bikort eller frikort, skal indeholdelsen  

 ske efter de oplysninger, der er påført det nye  

 kort.
F.2 Arbejdsmarkedsbidrag (AM-bidrag) Arbejdsmarkedsbidraget er på 8 pct., jf. § 3 i AMFL, jf. lovbek.  

 nr. 694 af 20. aug. 2002. AM-bidraget beregnes ved enhver udbetaling  

 af løn, vederlag og honorarer, der skal medregnes til bidragsgrundlaget  

 efter AMFL § 8, stk. 1, litra a og b samt litra e, hvis indkomsterne er  

 A-indkomst efter KSL § 43, stk. 2. Beregningen og indeholdelsen af  

 AM-bidraget foretages af arbejdsgiveren/hvervgiveren, jf.
AMFL § 11, stk.  

 9. Om opgørelsen af bidragsgrundlaget henvises til afsnit A.2.2 samt  

 afsnit B og C.
Ifølge  AMFL § 11, stk. 3 kan skatteministeren fastsætte regler  

 om, at der ikke skal indeholdes AM-bidrag af udbetalinger, der i medfør af  

 KSL § 45, stk. 1 er gjort til B-indkomst.
Disse udbetalinger er nærmere  

 omtalt i afsnit B.1.2.
Der skal endvidere, jf.
AMFL § 11, stk. 6, beregnes et AM-bidrag af de  

 ydelser, der er omfattet af AMFL § 8, stk. 1, litra d  

 (fratrædelsesgodtgørelse, efterbetalinger mm.). Beregningen og  

 indeholdelsen skal foretages af den virksomhed eller lignende, der  

 foretager udbetalingen, jf.
AMFL § 11, stk. 9.
Beregningen af AM-bidrag efter AMFL § 11, stk. 1 og stk. 6 skal ske i  

 forbindelse med udbetalingen.
Se dog også AMFL § 8, stk. 2, hvorefter  

 vederlag mv. skal indgå i bidragsgrundlaget i det år, som svarer til det  

 indkomstår, hvori vederlaget indgår ved opgørelsen af den skattepligtige  

 indkomst.
Der er således et nøje sammenfald mellem hvornår der skal  

 trækkes AM-bidrag, og hvornår der skal trækkes A-skat.
Om  

 indeholdestidspunkt - se også afsnit F.1.3.
AM-bidrag af indbetalinger som nævnt i AMFL § 8, stk. 1, litra c  

 (indbetalinger til afdækkede pensionsordninger) og litra f, beregnes og  

 indeholdes af pensionskassen, herunder ATP, forsikringsselskabet eller  

 pengeinstituttet, jf.
AMFL § 11, stk. 5 og stk. 9. Der er ikke i AMFL  

 fastsat bestemmelser om, hvornår pensionsinstituttet skal indeholde  

 AM-bidrag af pensionsindbetalingerne, men alene bestemmelser om, hvornår  

 AM-bidraget skal afregnes over for ToldSkat, jf. afsnit G.10.2.
I de tilfælde, hvor det ikke er den udbetalende virksomhed eller  

 pensionsinstituttet, der beregner og indeholder AM-bidrag af ydelser  

 omfattet af § 8, stk. 1, litra a-g, opkræver ToldSkat AM-bidraget, jf.  

 AMFL § 11, stk. 4 og 8. AM-bidraget opkræves én gang årligt, jf.
AMFL §  

 13, stk. 3.
F.3 Særlig pensionsopsparing  

 (SP-bidrag) For så vidt angår det SP-bidrag på 1 pct.m som bl.a. lønmodtagere og  

 honorarmodtagere m.fl. skal betale af indkomst omfattet af AMFL § 8, stk.  

 1, litra a, b, e og g, sker beregningen og opkrævningen af SP-bidraget  

 efter de regler, der er fastsat i AMFL, jf.
ATP-lovens § 17 f.
Arbejdsgivere m.fl. skal således indeholde SP-bidrag af det grundlag,  

 der også skal indeholdes AM-bidrag af.
Indeholdelsen skal ske i  

 forbindelse med udbetalingen.
Bemærk, at der, jf.
ATP-lovens § 17 f, stk.  

 2, gælder særlige fritagelsesbestemmelser for unge, som er fritaget for at  

 betale SP-bidrag, indtil det kalenderår, hvor de fylder 17 år samt ældre  

 fra det kalenderår, hvor de fylder 65 år (dog 67 år for personer, der var  

 fyldt 60 år den 1. juli 1999).
 For så vidt angår afgrænsningen af SP-bidrag af løn mv. til unge og  

 ældre, som er fritaget for at betale SP-bidrag, er disse eksemplificeret  

 til sidst i afsnit F.1.3.
 Også angivelses- og betalingsreglerne følger nøje de regler, der er  

 fastsat for så vidt angår AM-bidraget, jf. også afsnit  

 G.
F.4 Særlige forhold F.4.1 Øreafrunding AM-bidrag, SP-bidrag og A-skat skal angives i hele kr.
Indeholdte  

 AM-bidrag, SP-bidrag og A-skat kan øreafrundes på én af følgende  

 måder:
F.4.2 Personalegoder, der er  

 A-indkomst For så vidt angår opgørelsen af værdien af personalegoder, der er  

 A-indkomst samt beregningen af AM-bidrag, SP-bidrag og A-skat af  

 personalegoder, henvises til afsnit B.1.6.
F.4.3 Feriegodtgørelse For så vidt angår beregning af A-skat, AM-bidrag og SP-bidrag af  

 feriegodtgørelse henvises til afsnit B.1.3 og afsnit F.1.3. Ved  

 beregningen af A-skatten af feriegodtgørelse, skal der dog tages hensyn  

 til følgende særlige regler ved beregningen af fradraget.
 Der skal således benyttes én af følgende 4 regler ved beregningen af  

 fradraget:
Hvis en lønmodtager fratræder en stilling med ret til ferie med løn,  

 skal der indeholdes AM-bidrag, SP-bidrag og A-skat af den optjente  

 feriegodtgørelse.
Indeholdelsen skal ske i fratrædelsesmåneden.
Selv om  

 der benyttes skattekort, må der ikke gives fradrag ved beregningen af  

 A-skatten.
Hvis en lønmodtager, der normalt har ret til ferie med løn, holder  

 ferie uden at have optjent ret til ferie hos den nuværende arbejdsgiver og  

 derfor ikke får udbetalt løn for hele ferieperioden, skal der beregnes  

 fradrag for hele perioden.
Det er dog en forudsætning, at den nuværende  

 arbejdsgiver opbevarer skattekortet (hovedkortet) under ferien, jf. dog  

 afsnit F.1.4.1.1. Et eventuelt ikke udnyttet fradragsbeløb kan overføres  

 til den efterfølgende periode.
 Hvis den ansatte og arbejdsgiveren i forbindelse med et jobskifte  

 aftaler, at den ansatte allerede det første ferieår får ferie med løn mod  

 at afgive sin i det tidligere ansættelsesforhold optjente og  

 indkomstbeskattede feriegodtgørelse til den nye arbejdsgiver, skal den nye  

 arbejdsgiver i tiltrædelsesåret kun indeholde A-skat, AM-bidrag  

 og SP-bidrag af forskellen mellem den løn, der bliver udbetalt i  

 ferien og den feriegodtgørelse, den ansatte afleverer til den nye  

 arbejdsgiver og minus den A-skat og det AM-bidrag og SP-bidrag,  

 der er trukket af den optjente feriegodtgørelse.
 Eksempel En lønmodtager fratræder en stilling uden ferie med  

 løn den 31. okt. 2002:
 Lønmodtageren tiltræder en stilling med ret til løn under ferie den 1.  

 nov. 2002. Månedslønnen er 25.000,00 kr.
 Det er aftalt, at lønmodtageren skal aflevere nettoferiegodtgørelsen på  

 4.732,00 til den nye arbejdsgiver, når der holdes ferie i juli 2003.
 Den nye arbejdsgiver skal, når den ansatte holder ferie i juli 2003,  

 beregne AM-bidrag, SP-bidrag og A-skat for ferieperioden således:
 Lønmodtageren har som vederlag for juli 2003 herefter i alt  

 modtaget:
3) Godskrevet A-skat for 2002 Ophører en lønmodtagers skattepligt til Danmark i forbindelse med  

 udstationering eller overgang til en varig stilling i udlandet inden for  

 samme virksomhed, skal der for lønmodtagere med ret til ferie med løn  

 indeholdes A-skat, AM-bidrag og SP-bidrag af den optjente  

 feriegodtgørelse.
A-skat mv. skal indeholdes i den måned, hvor den  

 ansattes skattepligt ophører.
Selv om der benyttes skattekort, må der ikke  

 gives fradrag ved beregningen af  

 A-skatten.
F.4.4 Særlige beregningsregler (LL § 7  

 U) Der gælder - som følge af de regler, der er fastsat i § 7 U i  

 LL - særlige regler for beregning af A-skat af bl.a.  

 fratrædelsesgodtgørelser og jubilæumsgratialer.
Reglerne er beskrevet i  

 afsnit B.1.11.2.
F.4.5 Arbejdsudleje (KSL § 48 B) Hvis en person eller et selskab i udlandet stiller lønmodtagere til  

 rådighed for at arbejde i en virksomhed i Danmark, og udlejeren ikke er  

 ansvarlig for eller bærer risikoen for arbejdsresultatet, skal den danske  

 virksomhed indeholde A-skat, AM-bidrag og SP-bidrag af løn mv. til de  

 arbejdsudlejede personer, jf. også afsnit C.1.1.2.
A-skatten beregnes, jf.
KSL § 48 B som 30 pct. af skattepligtige  

 vederlag som nævnt i KSL § 43, stk. 2, litra h, dvs. vederlag i penge samt  

 i forbindelse hermed ydet fri kost og logi, herunder evt. skattepligtig  

 godtgørelse til dækning af udgifter til rejse og ophold samt værdien af  

 fortæring og overnatning, som dækkes af den arbejdsudlejedes arbejdsgiver.  

 AM-bidraget og SP-bidraget beregnes derimod på grundlag af  

 bruttoindtægten, herunder værdien af A-skattepligtige personalegoder  

 (fri kost og logi efter Ligningsrådets satser samt fri bil).
 Arbejdsudlejeskat angives og betales efter særlige regler, jf. afsnit  

 G.8.
F.4.6 Udenlandske forskere og specialister (KSL  

 § 48 E) For udenlandske forskere og specialister, som midlertidigt arbejder for  

 danske virksomheder eller institutioner, er der indført en særlig 25 pct.  

 beskatning.
De bestemmelser, der vedrører personer omfattet af KSL § 48 E,  

 er beskrevet i afsnit C.1.2.4.
 Angivelse og indbetaling af indeholdte beløb, som vedrører personer  

 omfattet af KSL § 48 E, skal ske på en særlig angivelse, jf. afsnit  

 G.9.
F.5 Meddelelser til lønmodtageren Den indeholdelsespligtige skal sammen med udbetaling af løn mv. give  

 lønmodtageren en opgørelse over AM-indkomst, A-indkomst, indeholdt  

 AM-bidrag og SP-bidrag og indeholdt A-skat, jf.
KSLbek. § 31, stk. 3, AMFL  

 § 11, stk. 1 og 6 samt ATP-lovens § 17 f.
Opgørelsen kan gives på  

 lønsedlen eller afregningsbilaget.
Lønsedlen skal også indeholde oplysning om den periode, indtægten  

 vedrører, udbetalerens navn, adresse og CVR/SE-nummer samt lønmodtagerens  

 navn og personnummer.
I stedet for personnummer, kan arbejdsgiveren  

 benytte internt arbejdsnummer.
 Lønmodtageren bør opbevare lønsedlen, da den er kvittering for  

 indeholdte AM-bidrag, SP-bidrag og A-skat.Hvis der hver måned  

 udbetales det samme beløb fx i forbindelse med pensionsudbetaling, er det  

 tilstrækkeligt, at indkomstmodtageren underrettes én gang, men hvis  

 grundlaget for beregning af A-skat, AM-bidrag og SP-bidrag ændres,  

 skal indkomstmodtageren på ny underrettes.
 Eksempel på lønseddel/lønafregning (bemærk, at der i eksemplet ikke er  

 sket øreafrunding i forbindelse med beregningen af AM-bidraget,  

 SP-bidraget og A-skatten. Øreafrunding kan foretages på flere måder, jf.  

 afsnit F.4.1.):
Eksempel: Lønseddel- afregning Lønperiode Februar 20.000,00 1.000,00 3.333,33 00,00 3.333,33 24.333,33 - 74,55 -  2.000,00 - 2.074,55 22.258,78 -    222,58 20.255,50 20.255,50 - 6.000,00 14.255,50 -   6.414,97 -   6.414,97 13.840,53 - 3.333,33 - 100,00 1.750,00 2.000,00 14.157,20 3.041,66 - 243,33 - 30,41 - 641,00 2.126,92 957,11 1.810,81 AM-indkomst 25.300,44 AM-bidrag 2.024,03 A-indkomst 23.023,42 A-skat 7.372,08 Grundlag forSP-bidrag25.300,44 SP-bidrag 252,99 NOTER:
