Ankenævnet fandt dele af partiet utjenligt til menneskeføde.
Da  

 partiet på grund af manglende lot mærkning ikke kan sorteres, fastholdtes  

 Veterinærdirektoratets kassation af hele partiet Tirsdag den 31. oktober 1995 afholdtes møde i Ankenævnet for Fiskerivarer  

 til behandling af en af Geyserfoods v/Agnar Samuelson den 19. september 1995  

 indgivet anke over en af Veterinærdirektoratet, Kontrolafdelingen den 4.  

 september 1995 truffen afgørelse, hvorefter et parti bestående af 3.200 dåser  

 helkonserverede, pillede rejer a 200 g (drænet vægt 100 g) er erklæret for  

 uegnet til mennekseføde og henvist til tilvirkning i destruktionsanstalt  

 eller lignende, jf. § 3, stk. 2, litra a, jf. stk. 3, jf. § 2, stk. 6, i lbk.  

 nr. 649 af 4. august 1993 om kvalitetskontrol med fisk og fiskevarer.
AFGØRELSE) Ankenævnet fandt dele af partiet utjenligt til menneskeføde.
Da  

 partiet på grund af manglende lot mærkning ikke kan sorteres, fastholdtes  

 Veterinærdirektoratets kassation af hele partiet.
 Sagsfremstilling m.v.
 Fra Fiskeridirektoratet i Fredericia har Veterinærdirektoratet modtaget 10  

 dåser af nævnte parti til organoleptisk bedømmelse i forbindelse med  

 vurdering af partiets egnethed til en evt. holdbarhedsforlængelse.
Ved den organoleptiske bedømmelse af de fremsendte prøver fandtes bl.a.,  

 at udseendet af de enkelte dåsers indhold adskilte sig med hensyn til  

 størrelse og farve.
Nogle rejer var gule, orangegule og små, andre var røde,  

 af større størrelse og flossede i forskellig grad.
 Lugten var fiskemelsagtig, ammoniakagtig, enkelte prøver dog mere  

 neutrale.
 I konsistens var rejerne meget tørre, nogle seje og hårde, nogle melede og  

 smuldrende.
 I smagsmæssig henseende var ca. 10% af prøverne fiskemelsagtige. 90% af  

 prøverne var meget harske, fiskemelsagtige og ikke egnet til konsum.
Virksomheden har anket sagen på grundlag af en undersøgelse af 3 dåser  

 rejer foretaget på NORDLAB ApS, som bl.a. gav som resultat, at lagen var  

 neutral og ikke så ud til at indeholde farvestoffer, samt at der ingen bismag  

 var ved rejerne.
Rejerne var dog lidt tørre i smag og konsistens.
 Fiskeriinspektoratet i Fredericia havde udtaget repræsentative  

 prøver til brug ved ankesagens behandling.
 Ved sagens behandling var Veterinærdirektoratet repræsenteret ved  

 konsulent Thyra Bjergskov.
Fiskeriinspektoratet var repræsenteret ved fiskerkontrollør  

C.C.
Harbo.
 Geyserfoods var repræsenteret ved Agnar Samuelson.
