Skrivelse vedrørende  

 udvidelse af ordningen med ansættelse af personer uden dansk statsborgerskab  

 som fængselsfunktionær på prøve på tjenestemandslignende vilkår (Til Kriminalforsorgens  

 fængsler) Ved skrivelse af 31. juli  

 2001 meddelte direktoratet, at man havde besluttet, at deltagere i  

 forskoleprojektet,  

 der efterfølgende består ansættelsesprøverne til  

 fængselsfunktionæruddannelsen,  

 men som fortsat ikke har opnået dansk statsborgerskab, kan ansættes på  

 tjenestemandslignende vilkår, indtil de har opnået dansk statsborgerskab,  

 jfr.  

 tjenestemandslovens § 58 c.
 Efter drøftelser med Dansk  

 Fængselsforbund har direktoratet besluttet at udvide denne ordning, således  

 at  

 også udenlandske statsborgere, der ikke har behov for at deltage i  

 forskoleforløbet, fremover vil kunne ansættes som fængselsfunktionær på prøve  

 på tjenestemandslignende vilkår, indtil de har opnået dansk statsborgerskab.
 Det er fortsat en  

 forudsætning, at dansk statsborgerskab forventes opnået inden for kortere  

 tid,  

 d.v.s. inden for ½ til 1 år fra ansættelsestidspunktet.
 Direktoratets skrivelser af 31. juli 2001 og 11. marts 2004 er - med  

 ovenstående ændring - fortsat gældende.
 Dette brev vil blive optaget i Kriminalforsorgens Administrative  

 Regelsamling.
