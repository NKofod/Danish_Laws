Forslag til lov om ændring af lov om  

 bygnings- og boligregistrering Boligministeriet anmodede Registertilsynet om en udtalelse  

 vedrørende et forslag til lov om ændring af lov om bygnings- og  

 boligregistrering m.v. (BBR).
Med lovforslaget ville der blive gennemført en  

 forenkling og tydeliggørelse af de gældende bestemmelser om  

 tildeling af adresser, således at Boligministeriet blev  

 adressemyndighed, og kommunalbestyrelserne blev ansvarlige for tildeling af  

 adresserne.
Boligministeren skulle således være ejer af den  

 samlede registrerede adressebetegnelse - vejnavne, husnumre og  

 etage/sidebetegnelser - som stilles til rådighed for offentlige  

 myndigheder og andre efter nærmere aftale.
Lovforslaget indebar endvidere en ophævelse af  

 forbudet mod opdyrkning af nye kundeforhold.
Det ville derfor blive muligt at  

 anvende oplysninger fra registeret til "Direct mail" kampagner og andre  

 former for henvendelser.
Registertilsynet udtalte, at efter tilsynets opfattelse  

 var oplysning stypen "adresse" personhenførbar.
Såfremt  

 lovforslaget blev vedtaget, ville BBR blive omfattet af lov om offentlige  

 myndigheders registre.
Registertilsynet lagde bl.a. vægt på, at det ikke er nødvendigt for at bringe et register  

 ind under loven, at identifikationsoplysningen er alment kendt eller  

 umiddelbar tilgængelig, at det af bemærkningerne til lovforslaget fremgik,  

 at hensigten med lovforslaget bl.a. var at præcisere  

 adressebetegnelsen, at man ved hjælp af telefonbøger m.v. kunne  

 identificere og dermed finde frem til beboeren/ejeren, og at den enkelte beboer af en ejendom kunne få  

 registreret, at vedkommende frabeder sig reklamehenvendelser.
 Ved redaktionens slutning var lovforslaget endnu ikke  

 fremsat.
