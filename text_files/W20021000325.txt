Landsskatteretskendelse af 19/11 2001 Dødsbo  boregnskab - beløbsgrænser Klagen til Landsskatteretten vedrører spørgsmålet, hvorvidt boet  

 efter A  herefter benævnt boet  er skattefrit, jf.  

 dødsboskattelovens § 6,  

 stk. 1.
 Det fremgår af sagen, at A afgik ved døden den 5. december 1998.
 Boet skiftedes privat, idet skæringsdatoen fastsattes til 1.  

 oktober 1999.
Den 1. juli 1999 solgte boet en ejendom til tredjemand.  

 Salgssummen udgjorde kontant 1.389.142 kr., idet omkostningerne ved salget  

 udgjorde 82.299 kr.
Gælden i ejendommen var 572.631 kr.
 Boets øvrige aktiver udgjorde pr. skæringsdatoen 236.792 kr.
 De stedlige skattemyndigheder har ved den påklagede afgørelse  

 anset dødsboet for skattefrit, jf. dødsboskattelovens § 6, stk. 1.
 Skattemyndighederne har herved bl.a. henvist til, at boets  

 aktiver og nettoformue ikke pr. skæringsdatoen oversteg henholdsvis 1.335.400  

 kr. og 1.027.200 kr., idet ejendommen solgtes af boet inden skæringsdatoen  

 den  

 1. oktober 1999, og således kun nettoprovenuet ved salget skal indgå i  

 opgørelsen af boets aktiver og nettoformuen.
 Boets advokat har over for Landsskatteretten nedlagt påstand om,  

 at boet anses for skattepligtigt.
 Til støtte for den nedlagte påstand har advokaten bl.a. gjort  

 gældende, at der ved stillingtagen til, hvorvidt boets aktivmasse overstiger  

 grænsen for skattefritagelse, skal tages hensyn til aktivernes bruttoværdi.
Et boregnskab er således en redegørelse for, hvilke aktiver der  

 i perioden har været taget til indtægt, samt en redegørelse for hvilke  

 udgifter  

 der har været afholdt.
På skæringsdatoen vil der derfor typisk alene være et  

 kontant indestående på boets konto, af hvilket beløb der skal betales  

 boafgift  

 samt udlægges arv.
 Lovens krav om, at et bo bliver skattepligtigt, såfremt  

 aktiverne overstiger 1.335.400 kr., synes derfor reelt uden virkning, såfremt  

 skatteankenævnets afgørelse tiltrædes.
 Landsskatteretten skal  

 udtale:
 Det følger af dødsboskattelovens § 6, stk. 1, at et dødsbo er  

 fritaget for at betale indkomstskat hvis boets aktiver og dets nettoformue  

 efter handelsværdien på skæringsdagen i boopgørelsen, dog ikke en  

 tillægsboopgørelse, ikke overstiger de i loven nærmere opregnede  

 beløbsgrænser,  

 - i indkomståret 1998 henholdsvis 1.335.400 kr. og 1.027.200 kr.
 Endvidere følger af dødsboskiftelovens § 31, stk. 1, at den  

 seneste skæringsdag, der kan anvendes i et privatskiftet bo, hvilket der er  

 tale om i denne sag, er 1 års dagen for dødsfaldet.
 Det bemærkes, at skæringsdag i boet er fastlagt til den 1.  

 oktober 1999.
 Herefter finder retten - i hvert fald da salget den 1. juli 1999  

 forinden boets skæringsdag er sket til tredjemand - at alene nettoprovenuet  

 ved  

 boets salg af den omhandlede ejendom skal indgå ved opgørelsen af boets  

 aktiver, jf. dødsboskattelovens § 6, stk. 1.
 Da boets aktiver og nettoformue herefter ikke overstiger de i  

 loven fastsatte grænsebeløb, vil den påklagede afgørelse være at stadfæste.
