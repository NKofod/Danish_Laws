Skriftlig fremsættelse (3. oktober  

 2002) Finansministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 tjenestemandspension, lov om vederlag og pension m.v. for ministre og lov om  

 åremålsansættelse af tjenestemænd og ansatte på  

 tjenestemandslignende vilkår (Ændringer som følge af  

 førtidspensionsreformen, ændringer om tillæg til  

 pensionister under 65 år hhv. 67 år samt ændringer som  

 følge af indførelse af nye lønsystemer i staten).
(Lovforslag nr.
L 20).
 Lovforslaget er begrundet i behov for tilpasning af  

 tjenestemandspensionsloven m.v. til de ændringer, der pr. 1. januar  

 2003 sker i reglerne om førtidspension efter lov om social pension  

 (førtidspensionsreformen) samt i, at der i forhandlingerne om  

 overenskomst- og aftalefornyelserne i staten pr. 1. april 2002 har  

 indgået forskellige forhold, der er reguleret i  

 tjenestemandspensionsloven, og hvor det er en del af forhandlingsresultatet,  

 at jeg har givet tilsagn om at søge de relevante bestemmelser i loven  

 ændret.
Ydelse af forhøjet svagelighedspension efter  

 tjenestemandspensionsloven er efter gældende regler betinget af et  

 erhvervsevnetab på 2/3 og at den pågældende i den anledning  

 tilkendes mellemste eller højeste sociale førtidspension.
Ved  

 førtidspensionsreformen på det sociale område, der  

 træder i kraft den 1. januar 2003, ændres  

 erhvervsevnetabskriteriet til et arbejdsevnekriterium og de hidtidige 4  

 satser for førtidspension ændres til én sats.
Efter  

 forslaget fastholdes erhvervsevnetabskriteriet på  

 tjenestemandspensionsområdet, og vurderingen heraf foretages af  

 Nævnet for Helbredsbedømmelser i Tjenestemandssager.
Tilsvarende  

 gælder i princippet mulighed for at få udbetalt en opsat pension  

 før sædvanlig pensioneringsalder.
I forbindelse med nedsættelsen af  

 folkepensionsalderen til 65 år, ændres et tillæg til  

 tjenestemandspensionen fra hidtil at være ydet til det 67. år til  

 fremover at blive ydet til det 65. år.
Forslaget indebærer, at  

 der gennemføres en overgangsordning for en gruppe  

 tjenestemandspensionister, der oppebærer førtidspension efter  

 lov om social pension.
 Endelig stilles der forslag om, at tjenestemænd, der  

 aflønnes efter nye lønsystemer, der ikke er baseret på  

 skalatrin, henføres til pensionsgivende skalatrin efter regler, der  

 fastsættes ved aftale i henhold til reglerne herom i  

 tjenestemandsloven.
 Da førtidspensionsreformen på det sociale  

 område træder i kraft den 1. januar 2003, og da et  

 væsentligt element i dette lovforslag er knyttet til  

 førtidspensionsreformen, skal jeg anmode om, at det behandles i  

 indeværende folketingssamling.
 Idet jeg i øvrigt henviser til lovforslagets  

 bemærkninger, tillader jeg mig at anbefale lovforslaget til velvillig  

 behandling i det høje ting.
