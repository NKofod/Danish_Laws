 DEFINITIONER.
 Ved »PL § 2.2.2.-teknik« forstås hele indholdet (beskrivelse,  

 krav og tegninger) af patentansøgninger, som er indleveret her i landet FØR  

 en given, anden ansøgning om patent, men som først er blevet almindeligt  

 tilgængelige PÅ ELLER EFTER nævnte anden ansøgnings indleveringsdag  

 (prioritetsdag), samt hele indholdet (beskrivelse, krav og tegninger) af  

 sådanne internationale ansøgninger, som er omfattet af PL § 29, 2. pkt. eller  

 PL § 38, stk. 4.
 Ved »almindeligt tilgængelig teknik« forstås al teknik, som var  

 almindeligt tilgængelig FØR en given patentansøgnings indleveringsdag  

 (prioritetsdag).
 INDLEDNING.
 Da en opfindelse for at kunne patenteres skal være ny, må kravet i en  

 patentansøgning ikke OMFATTE noget, som er kendt i form af PL §  

 2.2.2.-teknik.
Ifølge PB § 5, nr. 1), skal der være overensstemmelse mellem kravets  

 affattelse og forklaringen af opfindelsen.
Da der imidlertid efter PL § 2.2.3  

 ikke kræves opfindelseshøjde i forhold til PL § 2.2.2-teknik, må Bkg. § 14,  

 stk. 1, nr. 2) og 3) - og dermed PB § 10 - praktiseres på den måde, at det er  

 TILSTRÆKKELIGT, hvis kravets indledning er udtryk for den ALMINDELIGT  

 tilgængelige teknik.
Det er altså IKKE nødvendigt, at eventuel PL §  

 2.2.2.-teknik optages i kravets indledning som opfindelsens forudsætning.
 RETNINGSLINIER.
