 I medfør af § 2 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes herved følgende:
§ 1.  Ved tekniske skoler kan der etableres kursus til  

 uddannelse af tekstilteknikere under forudsætning af, at  

 undervisningsministeriet, direktoratet for erhvervsuddannelserne, godkender  

 undervisningsplanerne.
Undervisningen kan med godkendelse af direktoratet for  

 erhvervsuddannelserne indtil videre helt eller delvis henlægges til skoler i  

 udlandet under forudsætning af, at de i § 5 omhandlede betingelser er  

 opfyldt.
 § 2.  Uddannelsen til tekstiltekniker har til formål  

 at give eleverne sådanne tekniske kundskaber og praktiske færdigheder, at de  

 kan bistå ved produktionsledelsen inden for spinderier, væverier,  

 trikotagefabrikker og andre virksomheder inden for tekstilindustrien.
 § 3.  Uddannelsen til tekstiltekniker omfatter:
 a. 1 års praktisk uddannelse i tekstilvirksomheder, tilrettelagt efter en  

 af direktoratet for erhvervsuddannelserne efter indstilling fra det i § 7  

 omhandlede uddannelsesnævn godkendt plan.
 b. 1 års teoretisk undervisning.
§ 4.  Adgang til den teoretiske undervisning har  

 ansøgere, der a. har bestået teknisk forberedelseseksamen med 2 fremmedsprog eller  

 realeksamen med matematik eller har tilsvarende eller højere uddannelse, og b. har gennemgået den i § 3 nævnte praktiske uddannelse.
 Stk. 2.  Det i § 7 omhandlede uddannelsesnævn kan efter  

 forhandling med direktoratet for erhvervsuddannelserne tillade, at tidligere  

 beskæftigelse i tekstilindustrien helt eller delvis kan træde i stedet for  

 den i stk. 1 omhandlede praktiske uddannelse.
 § 5.  Den i § 1 omhandlede godkendelse af, at den  

 teoretiske undervisning henlægges til en skole i udlandet, forudsætter, at  

 den udenlandske skoles undervisningsplaner, tekniske udstyr og andre  

 undervisningsmidler samt lærerkræfter findes tilfredsstillende og de med  

 uddannelsen forbundne udgifter rimelige.
 Stk. 2.  I forbindelse med godkendelsen fastsætter  

 direktoratet for erhvervsuddannelserne de nærmere regler for tildeling af  

 driftstilskud m.v.
 § 6.  Afgangsbevis som tekstiltekniker udstedes af  

 vedkommende danske tekniske skole i en af direktoratet for  

 erhvervsuddannelserne fastsat form.
§ 7.  Undervisningsministeriet nedsætter et  

 uddannelsesnævn på 8 medlemmer, hvoraf 3 indstilles af  

 Textilfabrikantforeningen, 3 af Dansk Textilarbejderforbund og 2 af Dansk  

 Textilindustris Mesterforening.
Medlemmerne udnævnes for 3 år ad gangen.
 Stk. 2.  Nævnet vælger blandt sine medlemmer en formand  

 og fastsætter selv sin forretningsorden.
 Stk. 3.  Nævnet udarbejder den i § 3 a omhandlede plan  

 for den praktiske uddannelse.
 Stk. 4.  Nævnet er i øvrigt rådgivende for direktoratet  

 for erhvervsuddannelserne i alle spørgsmål, der vedrører undervisningen efter  

 denne bekendtgørelse, og kan selv optage spørgsmål til behandling og afgive  

 indstilling herom til undervisningsministeriet.
 § 8.  Ved tekniske skoler, der i medfør af nærværende  

 bekendtgørelse har oprettet kursus til uddannelse af tekstilteknikere eller  

 har truffet foranstaltninger til gennemførelse af sådan uddannelse i udlandet  

 nedsættes der af skolens bestyrelse i samråd med uddannelsesnævnet et  

 undervisningsudvalg, der er rådgivende for skolen i alle spørgsmål vedrørende  

 undervisningen, ligesom det formidler forbindelsen mellem elever og erhverv  

 under uddannelsen og ved dennes afslutning.
 § 9.  Handelsministeriets bekendtgørelse nr. 20 af 28.  

 januar 1960 om uddannelse af tekstilteknikere ophæves.
 § 10.  Nærværende bekendtgørelse har gyldighed fra 1.  

 august 1965.
 Undervisningsministeriet, den 22.  

 december 1965.
K.B.
Andersen.
/J.
Munck-Hansen.
