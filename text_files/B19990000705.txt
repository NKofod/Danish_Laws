Bekendtgørelse om  

 forvaltning af Danmarks Grundforskningsfonds midler I medfør af § 7, stk. 2, i lov om Danmarks  

 Grundforskningsfond, jf. lovbekendtgørelse nr. 139 af 23. februar  

 1998, fastsættes:
 § 1. Danmarks Grundforskningsfond skal til enhver  

 tid have aktiver omfattet af § 2 til en samlet værdi svarende til  

 halvdelen af den oprindelige grundkapital på 2 mia. kr målt i  

 1991-prisniveau.
Stk. 2. Fondens midler består af grundkapital og frie  

 midler.
Såvel grundkapital som frie midler er omfattet af de  

 investeringsbegrænsninger, der er fastlagt i § 2.
Stk. 3. Det påhviler fondens bestyrelse at sikre, at  

 fondets aktiver, inden for de begrænsninger der er fastlagt i § 2,  

 er udvalgt således, at de i henseende til sikkerhed, afkast,  

 omsættelighed og likviditet, er egnede til at opfylde fondens  

 formål og sikre fondens formueforvaltning på betryggende og  

 tilfredsstillende vis.
Aktivernes sammensætning skal udvælges  

 således, at der ikke foreligger en uforholdsmæssig stor  

 afhængighed af en enkelt aktivtype.
Regler for sammensætning af  

 aktiver og begrænsning af enkeltrisici skal fremgå af den af  

 bestyrelsen fastsatte rammebemyndigelse til direktionen.
 Stk. 4. Aktivernes værdi opgøres til brug for  

 bestemmelserne i denne bekendtgørelse efter følgende  

 regler:
 1)	Aktivernes værdi opgøres og reguleres løbende i  

 overensstemmelse med de principper, der finder anvendelse ved fondens  

 aflæggelse af årsregnskab.
 2)	Tilgodehavende, uforfaldne renter af værdipapirer og  

 indeståender omfattet af § 2, nr.1-4 og 6-10, medregnes i  

 aktivernes værdi.
 § 2. Fondens grundkapital og frie midler kan  

 anbringes i følgende aktiver:
1)	Obligationer eller gældsbreve udstedt af eller garanteret af  

 regeringer eller regionale myndigheder i OECD-lande.
For denne aktivtype kan  

 der oprettes repoforretninger.
 2)	Børsnoterede obligationer udstedt af internationale  

 organisationer, der som medlem har mindst et af medlemslandene i Den  

 Europæiske Union.
3)	Realkreditobligationer efter realkreditlovens § 1, stk. 3,  

 samt andre obligationer udstedt her i landet eller i OECD-lande, og som  

 frembyder tilsvarende sikkerhed som ovenstående.
For denne aktivtype  

 kan oprettes repoforretninger.
 4)	Indeståender i danske pengeinstitutter, som er godkendt af  

 bestyrelsen.
 5)	Fast ejendom.
 6)	Lån sikret ved tinglyst panteret i grunde og bygninger som  

 omfattet af nr. 5 for et beløb op til to tredjedele af den seneste  

 offentlige vurdering.
 7)	Andele og beviser i investeringsinstitutter omfattet af Rådets  

 direktiv 85/611/EØF.
 8)	Andre obligationer noteret på fondsbørs i Danmark og  

 andre OECD-lande.
 9)	Aktier og kapitalandele noteret på fondsbørs i Danmark  

 og andre OECD-lande.
 10)	Andre værdipapirer, der frembyder sikkerhed svarende til  

 ovenstående.
 Stk. 2. Andelen af aktiver omfattet af stk. 1, nr. 7-10,  

 må til enhver tid ikke udgøre mere end 40% af den samlede  

 værdi af grundkapital og frie midler, opgjort efter retningslinjerne i  

 § 1, stk. 4.
 Stk. 3. Andelen af aktiver henholdsvis et enkelt aktiv  

 omfattet af stk. 1, nr. 5, må til enhver tid højest  

 udgøre 30 henholdsvis 5 pct. af den samlede værdi af  

 grundkapitalen og de frie midler, opgjort efter retningslinjerne i § 1,  

 stk. 4.
 Stk. 4. Aktiver omfattet af stk. 1, nr. 10, må til  

 enhver tid ikke udgøre mere end 5 % af den samlede grundkapital og  

 frie midler, opgjort efter retningslinjerne i § 1, stk. 4.
 Stk. 5. Investeringer i investeringsselskaber omfattet af  

 stk. 1, nr. 7, der efter sine vedtægter alene kan investere i  

 aktiver omfattet af stk. 1, nr. 1-3, betragtes som investeringer i  

 aktiver omfattet af stk. 1., nr. 1-3.
 Stk. 6. Investeringer i investeringsselskaber omfattet af  

 stk. 1, nr. 9, der efter sine vedtægter alene kan investere i  

 aktiver omfattet af stk. 1, nr. 1-3, betragtes som investeringer i  

 aktiver omfattet af stk. 1, nr. 1-3.
 § 3. Regler for, hvordan fondens midler kan  

 anbringes inden for de ovennævnte aktivtyper, fastsættes af  

 fondens bestyrelse i en rammebemyndigelse til direktionen, jf. § 1,  

 stk. 3.
§ 4. Fondens bestyrelse træffer beslutning  

 om formueforvaltningens placering.
Fonden kan vælge selv at varetage  

 formueforvaltningen eller at placere formueforvaltningen helt eller delvis i  

 Finansstyrelsen, private pengeinstitutter eller lignende.
§ 5. I henhold til § 7, stk. 1, i lov om  

 Danmarks Grundforskningsfond påhviler det fondens bestyrelse at  

 forvalte fondens midler, sådan at de bliver til størst mulig  

 gavn for fondens formål.
Ved formuens placering skal der  

 tilstræbes en betryggende sikkerhed, opretholdelse af midlernes  

 realværdi samt højest mulig forrentning.
I bestyrelsens  

 vurdering af fondens afkast, som fremgår af årsberetningen,  

 indgår sammenligninger med relevante referencepunkter (benchmarks).  

 Disse referencepunkter fastlægges ex ante i bestyrelsens  

 rammebemyndigelse til direktionen.
 § 6. Bekendtgørelsen træder i kraft den 20.januar  

 1999.
