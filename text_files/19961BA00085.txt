Nr BSF 85 Forslag til folketingsbeslutning om sikring af organisationsfriheden Fremsat af Helge Sander (V) Ulla Tørnæs (V) Bendt Bendtsen (KF) Brian  

 Mikkelsen (KF) Tom Behnke (FP) Annette Just (FP) Kristian Thulesen Dahl (DF)  

 Pia Kjærsgaard (DF) den 18. december 1996 Folketinget pålægger regeringen at sikre, at enhver arbejdsgiver og enhver arbejdstager har frihed til at melde sig ind i arbejdsgiverforeninger og fagforeninger eller til at undlade at gøre dette, uden at det må komme den pågældende personligt eller erhvervsmæssigt til skade.
Bemærkninger til forslaget Forslaget er en uændret genfremsættelse af beslutningsforslag nr.
B 30 fra  

 folketingsåret 1994-95 (Folketingstidende 1994-95, Folketingets forhandlinger  

 sp. 1195 og 2192 og Till.
A sp. 994).
 Det må være en grundlæggende ret, at arbejdsgivere og lønmodtagere frit  

 kan slutte sig sammen og oprette arbejdsgiverforeninger og fagforeninger  

 efter eget valg til varetagelse af deres økonomiske og sociale interesser.
 Omvendt må det også stå enhver frit for at undlade at melde sig ind i  

 disse foreninger.
 Efter at et flertal af danskere har stemt ja til Maastricht-Traktaten, er  

 Danmark samtidig omfattet af EU's sociale pagt, og heraf fremgår det netop,  

 at det står enhver frit for, om man vil være medlem af en faglig organisation  

 eller ej.
Der er al mulig grund til aktivt at støtte denne holdning.
Med mellemrum  

 er der i Danmark arbejdsmæssige konflikter og blokader, der drejer sig om,  

 hvorvidt personer skal være medlem af en faglig organisation eller ej, og  

 hvorvidt det skal være en bestemt faglig organisation eller ej.
Disse  

 konflikter er ikke forenelige med EU's sociale pagt, paragraf 7.1 vedtaget på  

 Strasbourgtopmødet den 9. november 1989 af stats- og regeringscheferne fra 11  

 medlemslande i en erklæring, hvori de tilsluttede sig ordlyden af  

 Fællesskabspagten om arbejdstagernes grundlæggende arbejdsmæssige og sociale  

 rettigheder.
Regeringen må derfor aktivt sikre, at EU's regler også på dette område  

 overholdes.
Det kan ikke være meningen, hvis regeringen opfatter EU som et  

 tagselvbord, hvor man kan tage det, man synes om, og derefter lade resten  

 ligge.
 Derfor er det også nødvendigt, at regeringen forholder sig til de  

 konflikter, der er på arbejdsmarkedet, ud fra en EU-synsvinkel og ikke kun  

 gennem LO's farvede briller.
 Regeringen må være neutral ved arbejdskonflikter og aktivt arbejde for, at  

 Danmark overholder bestemmelserne i EU's sociale pagt.
Skriftlig fremsættelse Helge Sander (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om sikring af  

 organisationsfriheden.
(Beslutningsforslag nr.
B 85).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
