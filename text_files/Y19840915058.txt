 Udtalt, at der efter lovgivningen ikke er hjemmel til at fravige  

 bestemmelsen i § 16, stk. 1, i lov om kommunernes styrelse, hvorefter mellem  

 at oppebære det faste vederlag eller erstatning for dokumenteret tabt  

 arbejdsfortjeneste foretages (forud) med virkning for et regnskabsår ad  

 gangen.
 I skrivelse af 7. juni 1984 har Gjern Kommune anmodet om  

 Indenrigsministeriets godkendelse af, at et medlem af kommunalbestyrelsen,  

 der har valgt at oppebære det faste vederlag for medlemskab af  

 kommunalbestyrelsen, jf. § 16, stk. 1, i lov om kommunernes styrelse, midt i  

 regnskabsåret får mulighed for i stedet at oppebærer erstatning for  

 dokumenteret tabt arbejdsfortjeneste, jf. § 16, stk. 6 i den nævnte lov.
 Som begrundelse er anført, at medlemmet pr. 1. maj 1984 indtrådte i  

 Økonomiudvalget, og at varetagelsen af dette hverv og de øvrige udvalgs- og  

 kommmissionshverv, som medlemmet bestrider, vil medfører et løntræk, der  

 overstiger det faste vederlag.
 Efter kommunens opfattelse er der således sket en væsentlig ændring i de  

 forudsætninger, der lå til grund for medlemmmets beslutning i december 1983  

 om at oppebærer det faste vederlag for medlemskab af kommunalbestyrelsen, at  

 det synes rimeligt at dispensere fra § 16, stk. 1, i lov om kommunernes  

 styrelse.
 I denne anledning skal Indenrigsministeriet meddele, at der efter  

 lovgivningen ikke er hjemmel til at fravige bestemmelsen i § 16, stk. 1, i  

 lov om kommunernes styrelse, hvorefter valget mellem at oppebære det faste  

 vederlag eller erstatning for dokumenteret arbejdsfortjeneste foretages  

 (forud) med virkning for et regnskabsår ad gangen.
 P.M.V.
 E.B.
Johan Erichsen Indenrigsministeriets afgørelser og udtalelser om kommunale forhold 1984  

 5.5.
