 Hermed følger et antal eksemplarer af protokollat af 6. maj 1981  

 vedrørende anvendelse af overenskomstbestemmelser m.v. i forbindelse med  

 aflønning af videnskabeligt personale af forskningsrådsmidler.
 Det drejer sig om midler hidrørende fra den bevilling, der for tiden er  

 optaget under finanslovkonto § 20.9.01.52.01 (Tilskud til støtte af dansk  

 forskning). Protokollatet omfatter således ikke aflønning af  

 tilskudsbevillingen til EF-forskningskontrakter eller forskerstipendier, jfr.  

 herved finanslovskontiene § 20.9.01.53.02 og 53.03.
 Til nærmere præcisering af pkt. 3. i indledningen til protokollatet om  

 betingelserne for ansættelse på overenskomstvilkår og protokollatets § 1,  

 stk. 1, om tilsvarende anvendelse af bestemmelser i de respektive  

 overenskomster skal som eksempel hanvises til bestemmelserne i overenskomst  

 mellem Dansk psykologforening, Dansk magisterforening og finansministeriet af  

 9. maj 1980 vedrørende magistres ansættelse i statens tjeneste § 1, stk. 1, §  

 2, stk. 1, 2, 3 og 7, §§ 3 - 8 samt § 10 og § 18. Man skal samtidig for så  

 vidt angår fravær fra tjenesten under svangerskab og fødsel (barselsorlov),  

 jfr. nævnte overenskomst § 8, henstille, at der ved bevilling af  

 forskningsrådsmidler vises imødekommenhed med hensyn til en tilsvarende  

 forlængelse af aflønningsperioden i den udstrækning, hvori arbejdet med  

 forskningsprojektet giver grundlag for det.
 I tilslutning til ovenstående skal man anføre følgende:
 Der skal af forskningsrådet/forskningssekretariatet eller vedkommende  

 institution gives den enkelte stipendiat/ansatte en skriftlig meddelelse  

 indeholdende angivelse af:
a.
Forskningsprojekt samt stilling eller funktion i forbindelse hermed  

 (f.eks. projektleider eller videnskabelig medarbejder), eventuelt i form af  

 henvisning til en projektbeskrivelse.
b.
At aflønning sker i henhold til bevilling fra forskningsrådet tillige  

 med oplysning om, hvilken institution den pågældende eventuelt skal knyttes  

 til (tjenestestedet), og hvem der varetager den praktiske administration af  

 løn m.v.
Forskningsrådet/forskningssekretariatet betragtes som  

 ansættelsesmyndighed i forhold til den pågældende, med mindre andet måtte  

 fremgå af meddelelsen.
c.
Løn og andre vilkår med henvisning til protokollatet og vedkommende  

 overenskomst.
Der gives herunder oplysning om lønanciennitet og størrelsen af  

 et eventuelt tillæg.
d.
Aflønningsperioden varighed.
e.
Eventuelle særlige vilkår med hensyn til retten til udnyttelse og  

 offentliggørelse af forskningsresultaterne.
f.
Andre særlige vilkår i forhold til forskningsrådet eller tjenestestedet  

 (f.eks. forpligtelse til at afgive rapport om forskningsarbejdet eller til at  

 medvirke ved undervisning i et nærmere afgrænset omfang).
 Der bør endvidere gives fornøden orientering om eventuelle rettigheder  

 eller pligter på tjenestestedet i forbindelse med lokaleforhold, anvendelse  

 af apparatur, samarbejds- og ledelsesforhold m.v.
Det bemærkes, at tillæg til den faste løn normalt ydes efter de for  

 ansatte på tjenestestedet gældende regler.
Der henvises herved til  

 bemyndigelse for forskningsrådene til at yde adjunkttillæg - eller  

 lektortillæg for så vidt den pågældende i forvejen oppebærer sådant tillæg -  

 i tilfælde, hvor udførelsen af forskningprojektet er henlagt til en  

 institution, der er omfattet af reglerne om stillingstrukturen for det  

 videnskabelige personale ved de højere uddannelsesinstitutioner.
 I tilfælde, hvor der ikke er givet bemyndigelse til at yde tillæg, eller  

 hvor der ønskes ydet tillæg efter andre regler, f.eks. efter reglerne for det  

 hidtidige ansættelsesforhold, må sagen forelægges for  

 undervisningsministeriet.
 Et antal eksemplarer af nærværende skrivelse vedlægges.
 P.m.v.
 e.b.
Kr.
Lund-Andersen fm.
