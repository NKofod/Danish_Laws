Tjenestemand  

 opsagt efter at have været suspenderet i en periode -  

  

 fik udbetalt 2/3 løn i suspensionsperioden - dagpengesatsen skulle  

  

 beregnes på grundlag af suspensionslønnen Arbejdsmarkedets Ankenævn har behandlet Deres klage på  

 møde den 18. maj 2006.
Ankenævnet traf denne A F G Ø R E L S E Deres dagpengesats skal beregnes på grundlag af  

 suspensionslønnen, da De meldte Dem ledig den 1. august 2004.
 Ankenævnet tiltræder således Arbejdsdirektoratets  

 afgørelse af den 26. juli 2005.
 Arbejdsdirektoratet har beregnet Deres dagpengesats til  

 510 kr.
B E G R U N D  

 E L S E Ankenævnet har lagt til grund:
  

 	  

 at De var ansat som  

 vagtbetjent ved X fra 1993 til den 31. juli 2004   

 	  

 at De meldte Dem ledig  

 den 1. august 2004   

 	  

 at De blev sagt op,  

 fordi De overså en SMS om en alarm   

 	  

 at De var suspenderet  

 fra midten af december 2003 til og med den 31. juli 2004 og   

 	  

 at De under  

 suspensionen modtog 2/3 af Deres sædvanlige løn   

 	  

 at der blev indbetalt  

 feriegodtgørelse på 12,5% af suspensionslønnen   

 	  

 at der blev indbetalt  

 A-skat og arbejdsmarkedsbidrag af suspensionslønnen.
 Ankenævnet har endvidere lagt til grund, at det følger  

 af reglerne om tjenestemænd, herunder Finansministeriets dagældende cirkulære  

 nr. 109 af 26. september 1988 om suspension m.v. og ulovlig udeblivelse med  

 bilag 1:
  

 	  

 at en tjenestemand,  

 der suspenderes, uden at der er tale om ulovlig udeblivelse, modtager 2/3 af  

 den sædvanlige løn eksklusive særlige ydelser   

 	  

 at tjenestemanden i  

 stedet for suspension midlertidigt vil kunne overføres til andet arbejde   

 	  

 at suspensionen kan  

 afsluttes med fortsat beskæftigelse som tjenestemand eller afskedigelse   

 	  

 at der ikke beregnes  

 ATP-bidrag af suspensionslønnen   

 	  

 at der ikke betales  

 særlig feriegodtgørelse på 1,5% af suspensionslønnen.
 Da De meldte Dem ledig den 1. august 2004 skal Deres  

 dagpengesats beregnes efter den dagældende bekendtgørelse om beregning af  

 arbejdsfortjenesten for lønmodtagere, det vil sige bekendtgørelse nr. 1356 af  

 20. december 2000.
 Det fremgår af § 1, stk. 1 i denne bekendtgørelse, at  

 der ved beregningen af et medlems hidtidige arbejdsfortjeneste medtages alle  

 lønandele, der er udbetalt i beregningsperioden, bortset fra løn og  

 lønandele,  

 hvor medlemmet ikke er indkomstskattepligtig.
Første gang et månedslønnet medlem skal have beregnet  

 en dagpengesats, foretages beregningen på grundlag af den seneste periode af  

 tre måneders varighed, hvor der foreligger et antal løntimer, som mindst  

 svarer  

 til 2/3 af fuld overenskomstmæssig arbejdstid.
Dette fremgår af  

 bekendtgørelsens  

 § 4, stk. 1.
 Ankenævnet finder, at perioden fra den 1. maj til den  

 31. juli 2004, hvor De under suspensionen modtog 2/3 af Deres sædvanlige løn,  

 er den seneste periode af tre måneders varighed, hvor der foreligger et antal  

 løntimer, som mindst svarer til 2/3 af fuld overenskomstmæssig arbejdstid.  

 Deres dagpengesats i forbindelse med, at De meldte Dem ledig den 1. august  

 2004, skal derfor beregnes på grundlag af suspensionslønnen.
 Ankenævnet har i den forbindelse lagt vægt på, at De  

 under suspensionen fortsat var i et beskæftigelsesforhold, og at  

 beskæftigelsen  

 må anses for udført på normale løn- og ansættelsesvilkår, selv om De i  

 overensstemmelse med reglerne om suspension af tjenestemænd kun fik udbetalt  

 2/3 af Deres normale løn i suspensionsperioden.
 Ankenævnet har lagt til grund, at Arbejdsdirektoratet  

 på grundlag af suspensionslønnen samt Deres indtægt fra Y har beregnet Deres  

 dagpengesats til 510 kr.
R E G L E R Ankenævnet henviser til:
  

 	  

 § 51, stk. 1 i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003   

 	  

 § 3, stk. 1 og § 25,  

 stk. 1 i Arbejdsdirektoratets bekendtgørelse nr. 1032 af 22. oktober 2004 om  

 beregning af dagpengesatsen for lønmodtagere   

 	  

 § 1, stk. 1, 1. pkt.  

 og § 4, stk. 1 Direktoratet for Arbejdsløshedsforsikringens bekendtgørelse  

 nr.  

 1356 af 20. december 2000 om beregning af arbejdsfortjenesten for  

 lønmodtagere   

 	  

 § 2, stk. 1  

 Arbejdsdirektoratets bekendtgørelse nr. 504 af 16. juni 2003 om  

 beskæftigelseskrav  

 og dagpengeperiode B E M Æ R K N  

 I N G E R  

 T I L  

 D E R E S  

 K L A G E De har i Deres klage blandt andet anført, at De føler,  

 at De bliver straffet dobbelt, fordi Deres arbejdsgiver var otte måneder om  

 at  

 beslutte at afskedige Dem, og i den periode var Deres løn nedsat til 2/3. Den  

 beregnede sats betyder, at De er væsentligt dårligere stillet ved eventuel  

 overgang til efterløn og satsen får meget væsentlige konsekvenser for Deres  

 fremtidige økonomi.
 Hertil skal ankenævnet bemærke, at nævnet kun har taget  

 stilling til spørgsmålet om Deres dagpengesats ved ledigheden den 1. august  

 2004. Ankenævnet har ikke taget stilling til spørgsmålet om Deres eventuelle  

 ret til efterløn.
 De har desuden anført i klagen, at den seneste  

 lønindkomst (otte måneder hvor Deres løn var nedsat til 2/3) ikke er en  

 typisk  

 afspejling af Deres økonomiske grundlag fra Deres ansættelse ved X fra 1.  

 januar 1993 til november 2003, hvor De blev suspenderet.
Ankenævnet bemærker i den forbindelse, at formålet med  

 reglerne om beregning af dagpengesatsen er at sikre, at satsen giver et  

 præcist  

 billede af medlemmets indkomstniveau forud for ledighedens indtræden.  

 Beregningen tager derfor udgangspunkt i et indtægtsniveau, der er rimeligt  

 aktuelt.
Det er en forudsætning, at indtjeningen har strakt sig over en vis  

 periode og indeholder et vist antal løntimer.
Beregningen skal derfor, som  

 det  

 fremgår af beregningsbekendtgørelsens § 4, stk. 1, ske på grundlag af den  

 seneste periode af tre måneders varighed, hvor der foreligger et antal  

 løntimer, som mindst svarer til 2/3 af fuld overenskomstmæssig arbejdstid.
Det ligger desuden uden for ankenævnets kompetence at  

 gå ind i spørgsmålet om årsagen til, at De blev afskediget.
Ankenævnet har  

 efter reglerne heller ikke mulighed for at inddrage, at De på grund af den  

 tid,  

 det tog Deres arbejdsgiver at afgøre om De skulle afskediges, har været otte  

 måneder på suspensionsløn, som kun udgjorde 2/3 af Deres normale løn.
O P L Y  

 S N I N G E R N E  

 I  

 S A G E N Sagen er afgjort på grundlag af de akter, som  

 ankenævnet har modtaget fra Arbejdsdirektoratet.
 Regler:
 Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003:
§ 51.  

  

 Dagpenge kan til det enkelte medlem  

 højst udbetales med et beløb, der udgør 90 pct. af medlemmets hidtidige  

 arbejdsfortjeneste, jf. dog stk. 4. I arbejdsfortjenesten indgår ikke  

 arbejdsmarkedsbidrag i henhold til lov om en arbejdsmarkedsfond.
Ved ændring  

 af  

 arbejdsmarkedsbidragets størrelse reguleres det enkelte medlems hidtidige  

 arbejdsfortjeneste svarende til ændringen i arbejdsmarkedsbidraget.  

 Arbejdsfortjenesten har dog ingen betydning for dagpengenes størrelse, hvis  

 arbejdet, hvorfra fortjenesten hidrører, afsluttes mindre end 1 år efter  

 afslutningen af et tidligere arbejde, der har ligget til grund for en  

 dagpengeberegning.
Ved ændring i dagpengenes højeste beløb, jf. § 47,  

 reguleres den hidtidige arbejdsfortjeneste for det enkelte medlem med en  

 procentsats svarende til ændringen.
De regulerede dagpenge kan ikke overstige  

 det højeste dagpengebeløb.
Direktøren for Arbejdsdirektoratet fastsætter  

 regler  

 for fremgangsmåden ved beregningen af arbejdsfortjenesten.
 Arbejdsdirektoratets  

 bekendtgørelse nr. 1032 af 22. oktober 2004 om beregning af dagpengesatsen  

 for  

 lønmodtagere:
Beregningsgrundlag § 3.  

  

 Beregning sker på baggrund af indtjening og antal løntimer i et sædvanligt  

 beskæftigelsesforhold, der er i overensstemmelse med gældende overenskomster  

 eller  

 i øvrigt er udført på almindelige løn- og arbejdsvilkår, jf. bekendtgørelse  

 om  

 beskæftigelseskrav og ansættelsesperiode.
 Ikrafttrædelsesbestemmelser m.v.
 § 25.  

  

 Bekendtgørelsen træder i kraft den 15.  

 november 2004 og finder anvendelse for de medlemmer, der fra denne dato skal  

 have foretaget beregning af dagpenge.
 Stk. 2.  

  

 Bekendtgørelse nr. 1356 af 20. december 2000  

 om beregning af arbejdsfortjenesten for lønmodtagere og bekendtgørelse nr.  

 112  

 af 11. februar 1994 om fremgangsmåden ved beregning af arbejdsfortjenesten  

 for  

 lønmodtagere, der gør tjeneste på skibe registreret i Dansk Internationalt  

 Skibsregister, ophæves samtidig.
 Direktoratet for  

 Arbejdsløshedsforsikringens bekendtgørelse nr. 1356 af 20. december 2000 om  

 beregning  

 af arbejdsfortjenesten for lønmodtagere:
Hvilke indtægter kan medtages ved beregningen af et  

 medlems hidtidige arbejdsfortjeneste § 1.  

  

 Ved  

 beregningen af et medlems hidtidige arbejdsfortjeneste medtages alle  

 lønandele,  

 der er udbetalt i beregningsperioden, bortset fra løn og lønandele, hvoraf  

 medlemmet ikke er indkomstskattepligtig.
Beregningen af den hidtidige arbejdsfortjeneste første  

 gang et medlem skal have udbetalt dagpenge § 4.  

  

 Første gang et medlem skal have  

 beregnet en dagpengesats, skal beregningen for time-, dag-, uge- og  

 14-dages-lønnede foretages på grundlag af indtjeningen i den seneste periode  

 af  

 12 ugers varighed, hvor der foreligger et antal løntimer, som mindst svarer  

 til  

 2/3 af fuld overenskomstmæssig arbejdstid.
For månedslønnede skal beregningen  

 foretages på grundlag af den seneste periode af 3 måneders varighed, hvor der  

 foreligger et antal løntimer, som mindst svarer til 2/3 af fuld  

 overenskomstmæssig  

 arbejdstid.
 .
 Arbejdsdirektoratets bekendtgørelse nr. 504 af 16.  

 juni 2003 om beskæftigelseskrav og dagpengeperiode:
Lønarbejde § 2.  

  

 Beregning af beskæftigelseskravet  

 foretages på baggrund af opgjorte løntimer i et sædvanligt  

 beskæftigelsesforhold, der er i overensstemmelse med gældende overenskomster  

 eller i øvrigt er udført på almindelige løn‑ og arbejdsvilkår, jf. dog  

 stk. 2‑8 og § 4. Alle løntimer kan medregnes, jf. dog  

 § 5,  

 stk. 5.
