 Justitsministeriet skal herved til orientering oplyse, at man ved en  

 dispensation fra de gældende bestemmelser for køretøjers lygter har tilladt,  

 at der i hyrevogne installeres en overfaldsalarm, som kan beskrives således:
Alarmsystemet består af 2 røde lygter, der er sammenbygget med  

 taxitaglygten.
Disse lygter kan chaufføren aktivere ved en skjult kontakt i  

 kabinen, og lygterne vil da blinke med ca. 120 blink i minuttet.
Lygterne  

 afbrydes ved en kontakt anbragt i bilens motorrum.
 Hyrevognens kommunikationsradio aktiveres samtidig med lygterne, således  

 at bestillingskontoret vil kunne høre samtalen i vognen.
 Det understreges, at de pågældende lygter skal afgive rødt lys, og at  

 anlægget kun må kunne afbrydes uden for bilens førerrum.
 Justitsministeriet har forbeholdt sig senere at tilbagekalde  

 dispensationen, såfremt de praktiske erfaringer, herunder eventuelt misbrug  

 af systemet, skulle nødvendiggøre dette.
P.
M.
V.
E.
B.
