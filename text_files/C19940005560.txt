 Bekendtgørelsen omhandler reglerne om feriedagpenge efter  

 arbejdsløshedsforsikringslovens § 75 h.
Regler om optjening og afholdelse af ferie med feriegodtgørelse eller løn  

 er fastsat i ferieloven og Arbejdsministeriets bekendtgørelse om  

 feriegodtgørelse mv.
Der er desuden fastsat regler om optjening og afholdelse  

 af ferie med feriegodtgørelse eller løn i bl.a. medhjælperloven, et særligt  

 feriecirkulære for statstjenestemænd, en særlig feriebekendtgørelse for  

 søfarende og i kollektive overenskomster.
Efter ferieloven optjenes der 2 1/2 dags ferie for hver måneds  

 beskæftigelse i optjeningsåret (det seneste kalenderår forud for ferieåret).  

 Dette gælder uanset omfanget af den ugentlige og daglige arbejdstid.
Fuld  

 optjent ferie efter ferieloven udgør 30 dage, der skal holdes i det følgende  

 ferieår (2. maj til 1. maj). Lørdage medregnes i ferien.
 Til den optjente ferie efter ferieloven er der knyttet en ret til enten  

 feriegodtgørelse eller løn.
 Efter reglerne i bekendtgørelsen optjenes ret til feriedagpenge på  

 grundlag af alle ydelser - bortset fra efterløn - som et medlem har modtaget  

 fra en arbejdsløshedskasse (dagpenge, orlovsydelse, feriedagpenge,  

 uddannelsesydelse/uddannelsesgodtgørelse,  

 iværksætterydelse/etableringsydelse, kursusgodtgørelse, overgangsydelse,  

 aktivitetsydelse (bekendtgørelse om aktivitetsydelse til ledige, der udfører  

 humanitært og kirkeligt arbejde i udlandet) og/eller orlovsydelse).
Der kan endvidere optjenes ret til feriedagpenge på baggrund af ydelser  

 modtaget fra en kommune i henhold til lov om dagpenge ved sygdom og fødsel,  

 medmindre medlemmet har optjent ferie med fuld feriegodtgørelse under syge-  

 eller barselsfraværet.
Fuld optjent ferie med feriedagpenge udgør 25 dage.  

 Lørdage medregnes ikke i ferien.
 For dimittender gælder særlige regler for ret til feriedagpenge.
Til kapitel 1 Retten til feriedagpenge (§ 1) 1. § 1, stk. 1 og 2 Optjening Modtages der ydelser - bortset fra efterløn - fra en kasse og/eller  

 kommune i et optjeningsår, optjenes der feriedagpengeret for et antal  

 feriedage i det følgende ferieår (2. maj til 1. maj), jf. §§ 4 og 5.
 For dimittender gælder dog særlige regler, jf. § 7.
2. § 1, stk. 3 Forældelse Ferie med feriedagpenge, der ikke er holdt i eet ferieår, kan ikke  

 overføres til næste ferieår.
Kravet på ferie med feriedagpenge er i så fald  

 forældet.
3. § 2, stk. 1, nr. 1 og nr. 2 Medlemmet skal enten være ledig eller i arbejde som lønmodtager og have  

 afholdt egen optjent ferie Retten til feriedagpenge forudsætter, at medlemmet på ferietidspunktet  

 enten er ledig eller i arbejde som lønmodtager, og at medlemmet holder ferie.
 Som udgangspunkt er retten til feriedagpenge betinget af, at medlemmet har  

 afholdt 5/6 af sine optjente feriedage med feriegodtgørelse eller løn  

 (eksklusive lørdage).
 Der skal dog højst holdes et antal feriedage med optjent feriegodtgørelse  

 eller løn, der svarer til forskellen mellem 25 dage og det antal dage, der  

 fremkommer ved beregningen efter §§ 4 og 5. Der gælder dog undtagelser  

 herfra, som fremgår af § 14.
 For medlemmer, der har opnået ret til feriedagpenge efter særordningen for  

 dimittender, jf. § 7, kan feriedagpenge som altovervejende hovedregel først  

 udbetales, når medlemmet har afholdt det antal feriedage, der svarer til de  

 fradragsdage, der fremkommer ved beregningen efter § 8 (den ferie medlemmet  

 selv har optjent med feriegodtgørelse eller løn). Der gælder enkelte  

 undtagelser herfra, som fremgår af § 14.
4. § 2, stk. 1, nr. 4 Medlemmet skal være dagpengeberettiget Udbetaling af feriedagpenge forudsætter, at medlemmet ville have ret til  

 dagpenge, hvis medlemmet var ledig i de pågældende dage.
 Medlemmet skal således opfylde bl.a. kravene til medlemsanciennitet,  

 arbejdskrav (lovens §§ 53 og 54) og rådighed.
 Ledige medlemmer skal endvidere være tilmeldt Arbejdsformidlingen som  

 arbejdssøgende (lovens § 57, stk. 4). Se dog vejledningen til kap. 5, pkt. 2  

 a, for tilfælde, hvor tilmelding til Arbejdsformidlingen ikke er nødvendig.
Rådighed Det er en betingelse, at medlemmet i tilfælde af ledighed ville være til  

rådighed for arbejdsmarkedet.
 Et medlem, der er under uddannelse uden at være dagpengeberettiget i  

 henhold til lovens § 62 a, vil ikke kunne få feriedagpenge.
 Et medlem, der holder ferie i en praktikperiode under en  

 uddannelse, vil kunne være berettiget til feriedagpenge.
 Feriedagpenge kan ikke udbetales til et medlem, der ikke er  

 dagpengeberettiget på grund af fx sygdom, fængselsophold eller konflikt.  

 Dette gælder dog ikke, hvis sygdommen, fængselsopholdet eller konflikten  

 indtræder under ferien.
 Feriedagpenge kan ikke udbetales ved ophold i udlandet, uanset om  

 medlemmet bevarer sin bopæl i Danmark.
Et medlem, der arbejder i udlandet, men midlertidigt vender hjem til  

 Danmark for at holde ferie, er ikke berettiget til feriedagpenge.
Grønland og  

 Færøerne sidestilles i denne forbindelse med udlandet.
Et medlem med bopæl og  

 ansættelse i Danmark vil dog under udsendelse til midlertidigt arbejde i  

 udlandet have mulighed for at få feriedagpenge, når medlemmet vender hjem i  

 forbindelse med feriens påbegyndelse.
 En grænsearbejder, der er beskæftiget i Danmark, vil under ansættelsen  

 kunne være berettiget til feriedagpenge.
 Et medlem, der arbejder på nedsat tid uden ret til supplerende dagpenge -  

 enten på grund af manglende frigørelsesattest fra arbejdsgiveren eller på  

 grund af tidsbegrænsningen for nedsatte dagpenge i henhold til lovens § 60,  

 stk. 1 - anses for at være dagpengeberettiget efter lovens § 75 h under  

 feriens afholdelse, hvis medlemmet ved fuld ledighed ville være berettiget  

 til dagpenge.
 Det samme gælder for et deltidsforsikret medlem, hvis ret til supplerende  

 dagpenge er bortfaldet efter lovens § 73, stk. 2.
 Et medlem, der er tilmeldt ordningen om dagpengeperioder med fradragsfri  

 arbejdsindtægter, kan, jf. § 5, stk. 4, i direktoratets bekendtgørelse nr. 9  

 af 6. januar 1994, modtage feriedagpenge i ydelsesperioden.
Overskydende timer i henhold til direktoratets bekendtgørelse om  

 overførsel af overskydende timer kan ikke opbruges på feriedage med  

 feriedagpenge.
Et medlem kan dog holde ferie med feriedagpenge, selv om de  

 overskydende timer ikke er opbrugt.
 Der stilles ikke krav om, at medlemmet står til rådighed under feriens  

 afholdelse.
Karantæne Feriedagpenge kan ikke udbetales under en karantæne, der skyldes  

 selvforskyldt ledighed eller forhold der sidestilles hermed, jf.  

 direktoratets bekendtgørelse om rådighed og selvforskyldt ledighed.
 Feriedagpenge kan udbetales under en senere ferie i samme ferieår efter  

 karantænens udløb, såfremt medlemmet på dette tidspunkt opfylder  

 betingelserne herfor.
 Derimod vil en eventuel effektiv karantæne ikke berøre retten til  

 feriedagpenge.
5. § 2, stk. 2 De særlige regler om mindsteudbetaling af dagpenge, der er fastsat i  

 direktoratets bekendtgørelse om supplerende dagpenge, gælder ikke ved  

 udbetaling af feriedagpenge.
6. § 2, stk. 3 Feriegodtgørelse udbetales uden at være optjent (manglende indtægtstab) Feriedagpenge kan kun udbetales, hvis der er tale om en mistet  

 arbejdsindtægt i de dage, hvor medlemmet holder ferie.
Det betyder bl.a., at  

 der ikke kan udbetales feriedagpenge for feriedage, hvor et medlem i fuld  

 beskæftigelse modtager fuld feriegodtgørelse eller fuld løn, selv om  

 medlemmet ikke har optjent ret til ferie med feriegodtgørelse eller løn i  

 optjeningsåret.
 Modtager et medlem, der arbejder på nedsat tid, feriegodtgørelse eller løn  

 i ferien, skal den udbetalte - ikke optjente - feriegodtgørelse eller løn  

 omregnes til et antal feriedage, der skal afholdes forud for ret til  

 udbetaling af feriedagpenge (dobbeltforsørgelse).
 Omregningen foretages ved at dele de timer, feriegodtgørelsen eller lønnen  

 svarer til med 7,4 (for fuldtidsforsikrede) og 4,8 (for  

 deltidsforsikrede). Faktoren 7,4 henholdsvis 4,8 er værdien af  

 en feriedag (37/5 = 7,4 og 24/5 = 4,8).
 Eksempel:
 Et fuldtidsforsikret medlem, der ikke har optjent ret til ferie med løn,  

 arbejder 15 timer ugentlig og modtager i ferien løn for disse timer.
 Efter de for optjeningsåret modtagne ydelser er medlemmet berettiget til  

 15 dage med feriedagpenge, og medlemmet har ikke i øvrigt optjent ret til  

 feriegodtgørelse eller løn.
 Medlemmet holder 3 ugers ferie = 15 feriedage.
Den udbetalte løn dækker 3 x 15 timer = 45 timer Timerne omregnes til feriedage ved at dividere med 7,4.
 De 6 feriedage skal fratrækkes de 15 feriedage, og medlemmet vil først  

 kunne få udbetalt feriedagpenge fra den 7. feriedag til denne ferie.
7. § 2, stk. 4 Selvstændige erhvervsdrivende kan kun få feriedagpenge under mere end  

 midlertidig ledighed.
Et medlem, der er på orlov med orlovsydelse, betragtes hverken som ledig  

 eller lønmodtager i relation til lovens § 75h.
Medlemmet vil derfor ikke  

 kunne modtage feriedagpenge i orlovsperioden.
Derimod vil der i efterfølgende  

 ferieår kunne udbetales feriedagpenge på grundlag af den modtagne  

 orlovsydelse.
8. § 3 Forsikringsmæssig status Medlemmets status som fuldtidsforsikret eller deltidsforsikret pr. 31.  

 december forud for ferieåret er afgørende for, om medlemmet er omfattet af  

 reglerne for fuldtids- eller deltidsforsikrede.
 Var medlemmet den 31. december forud for ferieåret ikke forsikret i en  

 kasse, er medlemmets forsikringsstatus ved optagelsen afgørende.
 Er medlemmet optaget som dimittend, jf. § 7, er medlemmets  

 forsikringsstatus ved dimittendoptagelsen afgørende.
9. Der er tale om en ret - ikke en pligt Et medlem kan ikke pålægges at holde ferie med feriedagpenge, medmindre  

 medlemmet er ansat på en virksomhed, der holder kollektiv ferielukning.
 Et ledigt medlem kan endvidere ikke pålægges at holde optjent ferie efter  

 ferieloven, fx ved at kassen undlader at udbetale dagpenge i et tilsvarende  

 antal dage.
 Forholdet mellem en kasse og et ledigt medlem kan således ikke  

 sidestilles med et arbejdsgiver/lønmodtagerforhold.
10. Forholdet mellem ferie med feriedagpenge og ferie med  

 feriegodtgørelse for et ledigt medlem Til et ledigt medlem, der holder optjent ferie med  

 feriegodtgørelse, kan der ikke udbetales arbejdsløshedsdagpenge, jf. reglerne  

 i direktoratets bekendtgørelse om arbejdes og indtægters betydning for  

 dagpengenes størrelse.
 Har et medlem hævet optjent feriegodtgørelse for en periode, hvorunder  

 medlemmet samtidig har modtaget dagpenge, er dagpengene udbetalt med urette -  

 forudsat at ferien er holdt.
Har medlemmet derimod været i beskæftigelse i en periode, hvortil  

 medlemmet har hævet feriegodtgørelse, er der tale om en overtrædelse af  

 ferielovens regler.
Dagpenge vil derfor ikke kunne tilbageholdes under  

 eventuel senere ledighed for en tilsvarende periode.
11. Tilbagebetaling af feriedagpenge Holder medlemmet ikke ferie i den periode, der er udbetalt feriedagpenge  

 for, skal udbetalte feriedagpenge tilbagebetales.
 Feriedagpenge kan kræves tilbagebetalt af medlemmet efter lovens § 86,  

 stk. 1, eller efter den almindelige retsgrundsætning om bristende  

 forudsætninger.
 For at kunne anvende § 86, stk. 1, som hjemmel for tilbagesøgning af  

 udbetalte feriedagpenge er det en betingelse, at feriedagpengene er modtaget  

 med urette på modtagelsestidspunktet.
Feriedagpenge kan udbetales i op til en uge, før ferien afholdes.
Opfylder  

 medlemmet på udbetalingstidspunktet alle betingelserne for at kunne modtage  

 feriedagpenge, og har medlemmet på dette tidspunkt til hensigt at afholde  

 ferien, kan feriedagpengene ikke kræves tilbagebetalt efter § 86, stk. 1,  

 idet feriedagpengene anses for udbetalt med rette.
Hvis medlemmet først efter modtagelsen af feriedagpengene, fx  

 beslutter sig til ikke at holde ferie, eller hvis forudsætningerne for  

 udbetalingen af andre grunde bortfalder, vil retten til feriedagpengene dog  

 bortfalde.
Feriedagpenge kan i så fald kræves tilbagebetalt efter den  

 almindelige retsgrundsætning om bristende forudsætninger.
 For så vidt angår situationer, hvor optjeningsgrundlaget ændres efter  

 opgørelsestidspunktet, jf. §§ 4 og 5, henvises til vejledningens kap. 2.
12. Ferie og aktiviteter under ferien Det er en forudsætning for udbetaling af feriedagpenge, at medlemmet  

 faktisk holder ferie de pågældende dage.
Under ferien er medlemmet som udgangspunkt undergivet de samme  

 begrænsninger isine aktiviteter som efter ferieloven.
Medlemmet må således  

 ikke have lønnet eller ulønnet arbejde på de dage, hvor medlemmet får  

 feriedagpenge.
Har et medlem, der er beskæftiget hos flere arbejdsgivere , ikke  

 mulighed for at holde ferie samtidigt hos alle arbejdsgivere, vil medlemmet  

 dog kunne holde ferie med feriedagpenge fra hver enkelt arbejdsgiver for sig.  

 Det er en betingelse, at medlemmet ikke benytter ferien hos den ene  

 arbejdsgiver til at arbejde fleretimer hos de øvrige arbejdsgivere.
Om  

 denforholdsmæssige udbetaling af feriedagpen-ge i disse tilfælde henvises til  

 vejledningen tilkap. 5.
 Bierhverv ved lønarbejde, der ikke vil kunne udbydes som  

 hovedbeskæftigelse, jf. vejledningen til direktoratets bekendtgørelse om ret  

 til supplerende dagpenge, er dog ikke til hinder for, at et medlem modtager  

 feriedagpenge under afholdelse af ferie fra hovedbeskæftigelsen og medfører  

 ikke fradrag.
 Bibeskæftigelse ved selvstændig virksomhed, jf. direktoratets  

 bekendtgørelse herom, er ikke til hinder for afholdelse af ferie med  

 feriedagpenge og medfører ikke fradrag.
 Et medlem kan deltage i »aktive« ferieformer, som fx ulønnet  

 ulandsarbejde, under afholdelse af ferie med feriedagpenge.
 Pensioner, bestyrelseshonorarer o.l. har ikke betydning for retten til  

 feriedagpenge og medfører derfor ikke fradrag.
Til kapitel 2 Opgørelse af antal dage med feriedagpenge (§§ 4-5) 1. Opgørelse efter § 4, stk. 1 Ved opgørelsen medregnes alle beløb, der vedrører udbetalinger for et  

 optjeningsår af de i § 1, stk. 1, nævnte ydelser, jf. stk. 2.
 Har medlemmet modtaget ydelser fra mere end een kasse i optjeningsåret,  

 foretager hver kasse for sig opgørelse og beregning for det af kassen  

 udbetalte ydelsesbeløb.
2. § 4, stk. 2 I opgørelsen indgår alene beløb, der er blevet beskattet som A-indkomst i  

 optjeningsåret.
Det betyder som hovedregel, at både kassen og det enkelte  

 medlem på baggrund af den i januar måned udsendte/modtagne oplysningsseddel  

 (S74) kan konstatere beløbets størrelse.
3. § 4, stk. 3 og 4 Der skal ske omregning af de udbetalte beløb til et antal dage:
 Det herved fremkomne antal dage danner grundlag for den forholdsmæssige  

 beregning af optjente feriedage, jf. formlen nedenfor.
 Den enkelte kasse skal dividere det af kassen udbetalte beløb, jf. stk. 2,  

 med den af kassen senest anvendte, beregnede (individuelle) sats ved  

 udbetaling af dagpenge eller uddannelsesydelse/-godtgørelse til medlemmet i  

 optjeningsåret.
 Har et medlem modtaget ydelsesbeløb fra flere kasser i optjeningsåret,  

 skal den enkelte kasse ved omregningen af ydelsesbeløbet til dage anvende den  

 sats, som kassen selv senest har anvendt ved udbetaling af dagpenge eller  

 uddannelsesydelse/-godtgørelse til medlemmet i optjeningsåret.
 Er der senest udbetalt medlemmet ydelser med en nedsat sats efter reglerne  

 om supplerende dagpenge, er det den beregnede (individuelle) sats, der har  

 dannet grundlag for nedsættelsen, som finder anvendelse.
 En udbetalt feriedagpengesats kan ikke anvendes.
 Er der senest udbetalt med en 6-dages-sats, skal satsen omregnes til en  

 5-dages-sats (6-dages-satsen x 6/5).
 I alle andre tilfælde divideres beløbet med dimittendsatsen for fuldtids-  

 eller deltidsforsikrede pr. 31. december i optjeningsåret.
4. § 4, stk. 5 og 6 Den forholdsmæssige beregning af det optjente antal feriedage med ret til  

 feriedagpenge baseres på, at 25 feriedage som udgangspunkt vil kunne optjenes  

 på 260 dage med ydelser (52 uger a 5 dage). Antallet af feriedage kan derfor  

 beregnes ved at gange antallet af dage efter stk. 3 eller 4 med 25/260 =  

 0,0962.
 Efter § 4 beregnes optjente feriedage således efter følgende formel:
 Der afrundes til nærmeste hele dag.
5. Opgørelse efter § 5, stk. 1 Ved opgørelsen medregnes beløb, der vedrører dagpengeudbetalinger for et  

 optjeningsår af de i § 1, stk. 2, nævnte ydelser, jf. stk. 2. Der medregnes  

 dog ikke dagpenge udbetalt for sygeperioder, hvorunder medlemmet har optjent  

 fuld feriegodtgørelse.
 Et medlem, der i henhold til ferielovens § 13 har optjent feriegodtgørelse  

 fra arbejdsgiveren, vil således ikke være berettiget til feriedagpenge på  

 grundlag af de sygedagpenge, der er udbetalt for samme periode.
6. § 5, stk. 2 Feriedagpenge beregnes af den samlede ydelse, der er blevet beskattet som  

 A-indkomst eller B-indkomst i optjeningsåret.
Det betyder som udgangspunkt,  

 at det enkelte medlem, der begærer feriedagpenge - på baggrund af den fra en  

 udbetalende kommune i januar måned modtagne oplysningsseddel (S74) -  

 umiddelbart kan oplyse kassen om det samlede dagpengebeløb, der er modtaget  

 fra kommunen.
7. § 5, stk. 3 og 4 Der skal ske omregning af de udbetalte beløb til et antal dage:
 Det herved fremkomne antal dage danner grundlag for den forholdsmæssige  

 beregning af optjente feriedage, jf. formlen nedenfor.
 Kassen skal dividere det af kommunen udbetalte beløb, jf. stk. 2, med den  

 af kassen ved udbetalingen af dagpenge eller uddannelsesydelse/-godtgørelse  

 til medlemmet i optjeningsåret senest anvendte beregnede sats.
 Er der senest udbetalt medlemmet ydelser med en nedsat sats efter reglerne  

 om supplerende dagpenge, er det den beregnede sats, der har dannet grundlag  

 for nedsættelsen, som finder anvendelse.
 En udbetalt feriedagpengesats kan ikke anvendes.
 Er der senest udbetalt med en 6-dages-sats, skal satsen omregnes til en  

 5-dages-sats (6-dages-satsen x 6/5).
 I alle andre tilfælde divideres beløbet med dimittendsatsen pr. 31.  

 december i optjeningsåret for fuldtids- eller deltidsforsikrede.
8. § 5, stk. 5 og 6 Ved beregningen af antal optjente feriedage tages der udgangspunkt i, at  

 25 feriedage optjenes på 260 dage med ydelser (52 uger a 5 dage). Antallet af  

 feriedage kan derfor beregnes ved at gange antallet af dage efter stk. 3  

 eller 4 med 25/260 = 0,0962.
 Efter § 5 beregnes optjente feriedage således efter følgende formel:
(stk. 3 og 4) = antal dage med ret til feriedagpenge Der afrundes til nærmeste hele dag.
9. § 5, stk. 7 Medlemmet skal ved den 1. ansøgning om feriedagpenge for et ferieår  

 fremlægge dokumentation over for kassen for det samlede dagpengebeløb, der er  

 modtaget fra kommunen.
 Medlemmet skal endvidere ved den 1. ansøgning om feriedagpenge for et  

 ferieår på tro og love give oplysning om, i hvilket omfang der samtidig med  

 sygedagpenge er optjent feriegodtgørelse efter ferielovens § 13.
 Et medlem, der under barsel modtager halv løn og samtidig modtager  

 barselsdagpenge, fordi barselsdagpengene er større end den halve løn,  

 optjener ret til feriedagpenge af de barselsdagpenge, medlemmet selv får  

 udbetalt fra kommunen, dvs. af forskellen mellem den halve løn og  

 barselsdagpengene.
10. § 6 Da det samlede udbetalte dagpengebeløb og den anvendte sats ikke altid  

 udspringer af samme forhold, og da der kan være beregnet på baggrund af  

 ydelser modtaget fra flere kasser (afrunding), kan summen af feriedage med  

 feriedagpenge efter beregningen i §§ 4 og 5 i visse tilfælde udgøre mere end  

 25 dage.
 I disse tilfælde kan det samlede antal feriedage med feriedagpenge dog  

 højst udgøre 25 dage, jf. § 6.
11. Optjeningsgrundlaget ændres efter  

 opgørelsestidspunktet Efterreguleres optjeningsgrundlaget, jf. §§ 4 og 5, skal der foretages en  

 ny beregning.
 Har et medlem i henhold til en ændret beregning modtaget feriedagpenge for  

 et større antal dage, end medlemmet har optjent ret til, skal der ske  

 tilbagebetaling af feriedagpenge, hvis de gældende regler herfor er opfyldt.
 Viser den ændrede beregning, at medlemmet har modtaget feriedagpenge for  

 et færre antal dage, end medlemmet har optjent ret til, skal der ske  

 efterbetaling af feriedagpenge, i det omfang der har været afholdt ferie.
 Skyldes den ændrede beregning, fx at medlemmet skal tilbagebetale  

 dagpenge, der er modtaget med urette i optjeningsperioden, jf. lovens § 86,  

 stk. 1, skal medlemmet også tilbagebetale de feriedagpenge, der som følge af  

 den første fejludbetaling er blevet udbetalt med urette.
 Skyldes fejludbetalingen af dagpenge i optjeningsperioden svig fra  

 medlemmet, vil der normalt ikke være grundlag for at statuere svig også for  

 fejludbetalingen af feriedagpenge, da medlemmets forsæt til svig næppe har  

 vedrørt mere end dagpengene.
Til kapitel 3 Særordning for dimittender Opgørelse af antal dage med feriedagpenge (§ 7) Dimittenders særlige ret til feriedagpenge fremgår af lovens § 75 h, stk.  

 3.
 Det er afgørende for både omfanget af og placeringen af den særlige ret  

 til feriedagpenge, hvornår medlemmet er optaget eller har opnået status som  

 dimittend.
 Et medlem, der optages som dimittend i perioden 2. maj - 31. december og  

 har afsluttet uddannelsen før 1. december, har en særlig ret til 3 ugers  

 ferie med feriedagpenge i det ferieår , hvor optagelsen er sket.
Et medlem, der optages i perioden 1. januar - 1. maj eller har afsluttet  

 eksamen i december måned, har ikke ret til feriedagpenge i det ferieår  

 , hvor optagelsen har fundet sted.
Derimod har medlemmet ret til  

 feriedagpenge i 3 uger i det ferieår, der følger efter det ferieår,  

 hvor optagelsen er sket.
 For et medlem, der har opnået status som dimittend og har modtaget ydelser  

 fra kassen og/eller dagpenge fra kommunen forud for optagelsen som  

 dimittend, vil sådanne beløb ikke kunne danne baggrund for optjening af ret  

 til feriedagpenge.
Fradrag for beskæftigelse i optjeningsåret (§ 8) 1. § 8, stk. 1 Beskæftigelse i optjeningsåret For en person, der er optaget som dimittend, og som har haft beskæftigelse  

 i optjeningsåret (kalenderåret), skal der foretages fradrag i de 3 ugers  

 feriedagpengeret for den ret til ferie, som er optjent på baggrund af  

 beskæftigelsen.
 Dimittenden skal oplyse om sine beskæftigelsesperioder på blanket AR 258.
 En dimittend, der i hele optjeningsåret har haft arbejde som lønmodtager i  

 fuldt omfang, har som hovedregel ikke ret til feriedagpenge.
 En dimittend, der har haft beskæftigelse i optjeningsåret, men ikke  

 har optjent ret til feriegodtgørelse eller løn under ferie til det  

 efterfølgende ferieår, er berettiget til feriedagpenge uden fradrag for  

 beskæftigelsen i optjeningsåret, jf. dog vejledningen til § 14, stk. 5 og 6,  

 vedrørende tilfælde, hvor feriegodtgørelse udbetales uden at være optjent.
 Som eksempler kan nævnes:
For en dimittend, der under lønarbejde i optjeningsåret for en  

 arbejdsgiver, der er skattemæssigt registreret i Danmark, har fået udbetalt  

 feriegodtgørelse sammen med eller som en del af lønnen, skal beskæftigelsen i  

 optjeningsåret medføre fradrag efter § 8, når retten til feriedagpenge  

 opgøres.
Det gælder dog ikke, hvis medlemmet dokumenterer at have været  

 forpligtet til at holde ferien forud for ferieåret.
 Det samlede antal feriedage med feriegodtgørelse/løn og feriedagpenge kan  

 højst udgøre 25 dage (eksklusive lørdage).
2. § 8, stk. 3 Arbejdstimer Ved optælling af arbejdstimer i optjeningsåret medtages højst et antal  

 timer, der svarer til fuld, overenskomstmæssig arbejdstid inden for  

 medlemmets fag eller faglige område.
 Perioder, hvor der i et sædvanligt arbejdsforhold er givet undervisning i  

 tilknytning til det konkrete arbejde, skal medregnes, hvis der er udbetalt  

 løn.
 Overarbejdstimer skal kun medregnes, hvis de afspadseres.
 Kursusperioder i et ansættelsesforhold med kursusgodtgørelse og  

 supplerende løn medregnes.
 Bierhverv som lønmodtager , hvorunder der optjenes  

 feriegodtgørelse, skal medregnes i opgørelsen over beskæftigede timer - dog  

 således, at beskæftigede timer i uger, hvor medlemmet i øvrigt har været i  

 fuld beskæftigelse i sit hovederhverv, sidestilles med overarbejdstimer.
 Bibeskæftigelse ved selvstændig virksomhed skal ikke medregnes.
Feriedage skal ikke medregnes.
Dette gælder, uanset om der  

 er tale om ferie med feriegodtgørelse eller løn eller ferie med  

 feriedagpenge.
Søgnehelligdage og overenskomstmæssige fridage skal ikke  

 medregnes.
Dette gælder, uanset om der er ydet løn på disse dage, og skyldes  

 administrative hensyn.
 Sygedage skal kun medregnes, hvis der er ydet løn eller optjent  

 feriegodtgørelse, f.eks. i henhold til ferielovens § 13.
 Barselorlov skal kun medregnes, hvis der er ydet hel eller delvis  

 løn.
Ved beskæftigelse med undervisning skal medlemmet oplyse  

 undervisningstimerne.
Kassen skal herefter omregne timerne efter de herom  

 gældende regler.
 Hvis det ikke er muligt for medlemmet at oplyse den faktiske arbejdstid på  

 grund af arbejdets art, kan kassen beregne arbejdstiden på grundlag af  

 indtægten ved anvendelse af omregningssatsen.
 Det antal dage, der fremkommer ved beregningen, afrundes til nærmeste hele  

 dag. 11,49 dage afrundes således til 11 dage, medens 11,50 dage afrundes til  

 12 dage.
Til kapitel 4 Feriedagpengesats (§§ 9 og 10) 1. § 9, stk. 1 og § 10, stk. 1 Tidligere udbetalt, beregnet sats Bortset fra tilfælde hvor feriedagpenge udbetales før feriens  

 påbegyndelse, udbetales der som udgangspunkt feriedagpenge med den sats, der  

 ville være anvendt ved kassens udbetaling af dagpenge til medlemmet i  

 tilfælde af fuld ledighed de pågældende dage.
 Har et medlem således fået udbetalt dagpenge, feriedagpenge eller  

 uddannelsesydelse/uddannelsesgodtgørelse med en beregnet sats i perioden fra  

 det forudgående ferieårs begyndelse til feriens afholdelse, udbetales  

 feriedagpenge med den sats, der er gældende under ferien.
 Udbetales feriedagpenge derimod forud for feriens afholdelse, jf. § 15,  

 stk. 1, sker udbetaling med den gældende sats på udbetalingstidspunktet.
 Eksempel:
 Et medlem begærer feriedagpenge for perioden 12. august - 25. august 1994.  

 Hvis medlemmet har fået udbetalt fx dagpenge med en sats, der er beregnet i  

 tiden fra det forudgående ferieårs begyndelse den 2. maj 1993 til den 12.  

 august 1994, udbetales feriedagpengene med den beregnede sats med tillæg af  

 eventuelle reguleringer efter § 9, stk. 3 eller § 10, stk. 4.
 Foreligger der i perioden flere beregninger, der har dannet grundlag for  

 en udbetaling til medlemmet, anvendes den senest beregnede sats.
Som eksempler på satser, der ikke er beregnede, kan nævnes mindstesatsen  

 for selvstændige og satsen for nyuddannede.
Endvidere anses satsen ikke for  

 beregnet ved ydelser udbetalt i henhold til lov om orlov.
Derimod anses  

 satsen i delperiode 2, jf. lovens § 55, stk. 2, for en beregnet sats i  

 relation til feriedagpengereglerne.
 For et fuldtidsforsikret eller deltidsforsikret medlem skal satsen være  

 beregnet og udbetalt til medlemmet som henholdsvis fuldtidsforsikret eller  

 deltidsforsikret.
 Er medlemmet overgået fra fuldtidsforsikring til deltidsforsikring, og har  

 medlemmet i perioden fra det forudgående ferieårs begyndelse til feriens  

 afholdelse modtaget dagpenge, feriedagpenge eller  

 uddannelsesydelse/uddannelsesgodtgørelse med en beregnet sats som  

 fuldtidsforsikret, udbetales feriedagpengene med 2/3 af den senest udbetalte  

 sats, jf. § 10, stk. 2.
 Har medlemmet ikke modtaget ydelser efter en beregnet sats i denne  

 periode, er det reglerne i § 9, stk. 2 eller § 10, stk. 2 og 3, der finder  

 anvendelse.
2. § 10, stk. 3 2/3 dimittendsats for deltidsforsikrede Har et deltidsforsikret medlem ikke modtaget dagpenge, feriedagpenge eller  

 uddannelsesydelse/uddannelsesgodtgørelse med en beregnet sats som  

deltidsforsikret i perioden fra det forudgående ferieårs begyndelse  

 til feriens afholdelse, anvendes 2/3 af dimittendsatsen for nyuddannede, jf.  

 lovens § 70.
Til kapitel 5 Placering og afholdelse af ferie (§§ 11-14) 1. Medlemmer, der er i beskæftigelse, når ferien holdes a.
Placering af ferie Et medlem, der er i fuld eller delvis beskæftigelse som lønmodtager, når  

 ferie holdes, er omfattet af ferielovens regler om feriens placering og  

 afholdelse.
Dette indebærer, at det er arbejdsgiveren, der - så vidt muligt efter  

 aftale med medlemmet - fastsætter, hvornår ferien skal holdes inden for  

 ferielovens rammer.
Dette gælder også for et medlem, der arbejder på nedsat  

 tid og modtager supplerende dagpenge eller har flere arbejdsgivere, se  

 undtagelse II nedenfor, om de særlige forhold vedrørende et medlem med flere  

 arbejdsgivere.
 Løsarbejdere betragtes som ledige medlemmer imellem to  

 beskæftigelsesperioder.
b.
Optjent ferie skal afholdes først Hovedregel Som hovedregel kan der først holdes ferie med feriedagpenge, når medlemmet  

 har holdt sin egen optjente ferie med feriegodtgørelse eller løn.
 Optjent ferie efter ferieloven kan som udgangspunkt ikke placeres på  

 søgnehelligdage og søndage.
Indgår der søgnehelligdage eller søndage i en ferieperiode med  

 feriedagpenge, kan der som udgangspunkt ikke udbetales feriedagpenge for  

 disse dage.
Det gælder dog ikke tilfælde, hvor medlemmet skulle have været på  

 arbejde søgnehelligdage eller søndage, hvis medlemmet ikke havde holdt ferie.  

 I så fald kan der udbetales feriedagpenge.
 Der gælder dog følgende undtagelser fra hovedreglen:
Optjent ret til feriedagpenge, jf. §§ 4 og 5 Undtagelse I:
 Et medlem skal højst holde et antal feriedage (eksklusive lørdage)  

 svarende til forskellen mellem 25 dage og det beregnede antal feriedage med  

 feriedagpenge.
 Undtagelse II:
 Feriedagpenge kan udbetales forholdsmæssigt i tilfælde, hvor et medlem,  

 der er beskæftiget hos flere arbejdsgivere, ikke holder ferie samtidig, men i  

 hvert job for sig.
 Eksempel:
 Et fuldtidsforsikret medlem er beskæftiget i 2 arbejdsforhold med 10 timer  

 i arbejdsforhold 1) og 20 timer i arbejdsforhold 2).
 På grundlag af ydelser modtaget for optjeningsåret er medlemmet berettiget  

 til 16 dage med feriedagpenge efter reglerne i §§ 4 og 5.
 Medlemmet holder 16 dages ferie fra arbejdsforhold 1) (10 timer ugentligt)  

 og senere 8 dages ferie fra arbejdsforhold 2) (20 timer ugentligt).
 Medlemmets samlede beskæftigelse udgør 30 timer ugentligt.
 Medlemmet er berettiget til at få udbetalt feriedagpenge for:
10 --- x 16 = 5 dage under ferie fra arbejdsfor-30 hold 1) og 20 --- x 8 = 5 dage under ferie fra arbejdsfor-30 hold 2) Medlemmet har herefter 6 feriedage med feriedagpenge til rest.
 Undtagelse III:
 Er medlemmet beskæftiget på en virksomhed, der holder ferielukket i 3  

 eller 4 uger i ferieperioden (sommeren) og på hverdage mellem jul og nytår  

 (julelukket), gælder ferielovens § 17 b, hvis medlemmet har optjent mere end  

 18 feriedage efter ferieloven.
 Ferielovens § 17 b har følgende indhold:
 »§ 17 b.  Holdes en virksomhed lukket på hverdage  

 mellem jul og nytår, skal arbejdsgiveren bestemme, at lønmodtageren holder  

 ferie disse dage i det omfang, lønmodtageren er berettiget til mere end 18  

 feriedage efter reglerne i § 6.
Træffer arbejdsgiveren ikke sådan bestemmelse, skal arbejdsgiveren betale  

 lønmodtageren løn for de pågældende dage.
Lønnen beregnes på grundlag af  

 lønmodtagerens løn i de sidste 4 uger før jul.« Er optjente feriedage efter ferieloven ud over 18 dage blevet placeret  

 under en julelukning, vil medlemmet, hvis der er ret til yderligere ferie med  

 feriedagpenge, kunne holde ferie med feriedagpenge fordelt over hele  

 ferieåret.
Der vil således kunne udbetales feriedagpenge før de 18 dages  

 ferie om sommeren, mellem de 18 dage og julelukningen og efter julelukningen.
 Endvidere vil der kunne udbetales feriedagpenge under julelukning i  

 tilfælde, hvor der ikke efter ferielovens § 17 b skal holdes optjent  

 ferie eller udbetales løn.
 Eksempel:
Har et medlem optjent 21 dages ferie med feriegodtgørelse eller løn samt 4  

 dage med feriedagpengret, kan medlemmet, når der er afholdt 18 feriedage om  

 sommeren, og virksomheden holder ferielukket i 4 hverdage mellem jul og  

 nytår, afholde de resterende 3 dages ferie med feriegodtgørelse eller løn i  

 juleugen.
Medlemmet er herefter berettiget til feriedagpenge fra den 4. dag.
Har arbejdsgiveren bestemt, at der skal holdes ferie i perioden 23.  

 december - 31. december (eksempelvis 6 hverdage) samt i forbindelse med en  

 søgnehelligdag i maj måned, har medlemmet 3 dages feriegodtgørelse til 3 af  

 hverdagene mellem jul og nytår.
Medlemmet er herefter berettiget til ferie  

 med feriedagpenge den 23. og 24., på den ene hverdag mellem jul og nytår og i  

 forbindelse med søgnehelligdagen i maj måned.
 Det bemærkes, at der heller ikke vil kunne udbetales dagpenge på  

 hverdage mellem jul og nytår i tilfælde, hvor der efter ferielovens § 17 b  

 enten skal holdes optjent ferie eller udbetales løn.
 Det bemærkes, at ferielovens § 17 b kun finder anvendelse i tilfælde, hvor  

 et medlem er blevet ansat i virksomheden på et tidspunkt, hvor arbejdsgiveren  

 har mulighed for at placere eventuelle optjente feriedage under  

 julelukningen.
 Der henvises til § 14, stk. 4.
 Undtagelse IV:
 Et medlem, der på grund af værnepligt, sygdom, barsel etc. har været helt  

 eller delvis afskåret fra at holde ferie i ferieperioden, og som efter  

 ferieperiodens udløb den 30. september får udbetalt den feriegodtgørelse, der  

 svarer til hovedferien, uden at holde ferie, fortaber ikke retten til ferie  

 med feriedagpenge.
 Medlemmet anses således for at have holdt de feriedage, der svarer til den  

 udbetalte feriegodtgørelse.
 Dækker feriegodtgørelsen mindre end 18 dage, kan medlemmet holde den  

 resterende del af hovedferien med feriedagpenge.
 Det samme gælder i tilfælde, hvor der er udbetalt feriegodtgørelse ved  

 ferieårets start, uanset om ferie holdes, jf. ferielovens § 19 b.
 Der henvises til § 14, stk. 5 og 6.
Det forudsættes, at medlemmet selv gør kassen opmærksom på forholdet, og  

 det er en betingelse, at medlemmet fremlægger fornøden dokumentation 2. Ledige medlemmer a.
Anmeldelse af ferie til Arbejdsformidlingen (§ 12) Et ledigt medlem kan som udgangspunkt selv bestemme, hvornår ferien skal  

 holdes.
 For at sikre, at medlemmets ønsker om placering af ferie med feriedagpenge  

 respekteres af Arbejdsformidlingen, skal medlemmet senest 14 dage forud for  

 ferien give meddelelse til Arbejdsformidlingen om tidspunktet.
 Når ferie er meddelt rettidigt , vil Arbejdsformidlingen således  

 ikke kunne formidle medlemmet arbejde, der griber ind i ferieperioden,  

 medmindre een af følgende situationer foreligger:
- medlemmets ferieønsker respekteres af arbejdsgiveren - medlemmet tilbagekalder feriemeddelelsen eller ændrer ferien efter  

 aftale med arbejdsgiveren.
 Er medlemmet blevet formidlet et arbejde uden at have meddelt ferie  

 forinden, skal Arbejdsformidlingen kun respektere en senere meddelelse om  

 ferie, hvis arbejdsgiveren har afvist at ansætte medlemmet, jf. § 12, stk. 4.  

 Meddelelse om ferie vil således ikke blive accepteret af Arbejdsformidlingen  

 i tidsrummet mellem en formidling af arbejde og arbejdsgiverens svar herpå.
 Meddeler medlemmet ikke ferien , kan Arbejdsformidlingen formidle  

 medlemmet arbejde, der griber ind i ferieperioden.
Overskrider medlemmet fristen , vil Arbejdsformidlingen såvel  

 forud for som ved meddelelsen kunne formidle medlemmet til arbejde, der  

 griber ind i ferieperioden.
Arbejdsformidlingen skal dog i videst muligt  

 omfang imødekomme medlemmets ferieønsker.
 I ovennævnte tilfælde vil planlagt ferie ikke være gyldig grund til at  

 afslå at overtage et formidlet arbejde, jf. lovens § 63 og § 23 i  

 direktoratets bekendtgørelse om rådighed og selvforskyldt ledighed.
Afslår et medlem uden gyldig grund at overtage formidlet arbejde, vil  

 medlemmet miste retten til dagpenge/feriedagpenge i 1 uge fra  

 formidlingsdatoen.
Det er herved forudsat, at der ikke er tale om  

 gentagelsesvirkning.
 Medlemmet vil dog ikke fortabe retten til de herved mistede feriedagpenge,  

 som kan udbetales under eventuel senere ferie i samme ferieår efter  

 karantænens udløb, såfremt medlemmet på dette tidspunkt i øvrigt opfylder  

 betingelserne herfor.
 Hvis en rettidigt meddelt ferie ændres mindre end 14 dage før det nu  

 ønskede ferietidspunkt, gælder der de samme regler som ved manglende  

 overholdelse af fristen.
Ønsker et ledigt medlem at afholde ferie med feriedagpenge i umiddelbar  

 forlængelse af en - sygdomsperiode - barselperiode - periode med orlovsydelse efter lov om orlov - beskæftigelsesperiode eller - karenstiden efter lovens § 54, er meddelelse/tilmelding til Arbejdsformidlingen ikke nødvendig.
b.
Optjent ferie skal holdes først Der gælder samme regler som for medlemmer, der er i beskæftigelse, jf.  

 ovenfor under pkt. 1 b.
Undtagelsen vedrørende ferielovens § 17 b er dog uden  

 betydning for ledige medlemmer.
c.
Søgnehelligdage i ferieperioden Indgår der søgnehelligdage i en periode, hvor et ledigt medlem ønsker at  

 afholde ferie, betragtes de som feriedage.
 Et ledigt medlem kan ikke holde ferie med feriedagpenge på søndage.
Til kapitel 6 Udbetaling af feriedagpenge (§ 15) 1.  feriedag For ledige vil der ikke kunne udbetales feriedagpenge for mindre end 1  

 dag.
For medlemmer i beskæftigelse vil der kunne udbetales feriedagpenge for  

 ned til 1/2 dag i de tilfælde, hvor arbejdsgiveren efter de herom gældende  

 regler har placeret ferie på 1/2 dag, fx 1. maj og 5. juni.
2. Fristreglen Blanketten »Ansøgning om feriedagpenge« (AR 258 eller en af  

 direktoratet godkendt blanket) skal være modtaget i kassen i udfyldt stand  

 senest den 31. maj i det følgende ferieår, for at udbetaling kan finde sted.  

 I modsat fald er kravet forældet.
Hvis den 31. maj falder på en lørdag eller  

 søndag, vil modtagelse i kassen den følgende hverdag være rettidig.
3. Oplysninger om optjening fra tidligere kasser Til brug for udbetalingen af feriedagpenge for ferieåret 1994/95 skal  

 kassen, når medlemmet ved ansøgningen oplyser om forudgående medlemskab af  

 andre kasser, indhente disse kassers ferieberegning, jf. § 4.
4. § 15, stk. 4 Medlemmet kan modtage feriedagpenge i henhold til optjeningsmeddelelser  

 fra tidligere kasser, jf. § 16, stk. 1. Udbetalingen af feriedagpenge  

 forudsætter dog, at medlemmet fremsender dokumentation for det optjente antal  

 dage.
Til kapitel 7 Oplysningspligt, beregning og registrering (§ 16) 1. Oplysning om beskæftigelse ved fradrag efter § 8.
 Til brug for kassens beregning af retten til feriedagpenge, skal  

 medlemmer, der har opnået feriedagpengeret efter § 7 (dimittender), oplyse om  

 deres eventuelle beskæftigelse i optjeningsåret med optjent ferieret med  

 feriegodtgørelse eller løn.
 Blanketten afleveres (indsendes) af medlemmet til kassen, der beregner, i  

 hvilket omfang medlemmet er berettiget til feriedagpenge.
2. Kassens orienteringspligt Når kassen har udbetalt feriedagpenge til et medlem 1. gang i et ferieår,  

 sendes ny blanket snarest muligt til medlemmet med oplysning om antallet af  

 restferiedage med feriedagpenge, som medlemmet måtte være berettiget til.
Ved  

 ansøgning om yderligere ferie med feriedagpenge skal medlemmet - såfremt  

 forudsætningerne for udbetaling er uændrede - alene oplyse den ønskede  

 ferieperiode.
 Ved efterfølgende ansøgninger om feriedagpenge skal blanketten ikke  

 gengive de oplysninger medlemmet har afgivet til brug for kassens beregning  

 efter §§ 4 og 5, samt § 8.
 I forbindelse med udbetaling af feriedagpenge skal kassen foretage  

 fornøden registrering heraf for at sikre, at der ikke udbetales feriedagpenge  

 i videre omfang, end der er optjent ret til.
Øvrige vejledende bemærkninger Retten til feriedagpenge er ikke betinget af, at et ledigt medlem  

 tilmelder sig Arbejdsformidlingen umiddelbart efter feriens afholdelse.
Dette indebærer, at medlemmet under bortrejse i længere tid end  

 »sædvanlig ferie«, vil kunne holde ferien med feriedagpenge.
Dette  

 gælder bl.a. for »gæstearbejdere« og ved ulønnet ulandsarbejde.
 Dagpengerettens genindtræden efter ferien er dog betinget af, at medlemmet  

 igen er til rådighed for arbejdsmarkedet og tilmeldt Arbejdsformidlingen  

 efter de herom gældende regler.
 Denne vejledning erstatter vejledning af 6. marts 1992 til direktoratets  

 bekendtgørelse nr. 161 af 6. marts 1992 og vejledning af 22. september 1993  

 til direktoratets bekendtgørelse nr. 757 af 16. september 1993.
