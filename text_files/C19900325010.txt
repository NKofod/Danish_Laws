5/1990 Henvisning til At-meddelelsessystemets gruppe 6 Uddannelse af sikkerhedsrepræsentanter på journalistområdet I.
Orientering Ifølge bekendtgørelse nr. 469 af 6. oktober 1983 om sikkerhedsuddannelse  

 mv. § 2, stk. 3 skal sikkerhedsgruppemedlemmer, der er beskæftiget med bl.a.  

 kontor og administration, have en uddannelse i form af selvstudium.
Ifølge  

 bemærkningerne hertil omfatter denne bestemmelse også journalister.
For lay-out-medarbejdere må gælde det samme som for journalister ifølge  

 direktoratets opfattelse.
For begge grupper må det dog bero på en konkret  

 vurdering af den ansattes daglige arbejde, om dette ikke kan betragtes som  

 kontor- og administrativt arbejde i relation til § 2.
For så vidt angår pressefotografers arbejde mener direktoratet derimod  

 ikke, at dette normalt kan sidestilles med kontor- eller administrativt  

 arbejde, bl.a. fordi arbejdet, afhængigt af konkrete forhold, kan indebære  

 kontakt med stoffer og materialer.
Ifølge § 2, stk. 1 skal dette område  

 herefter have en uddannelse på 32 timer.
 Når sikkerhedsgruppemedlemmer dækker flere arbejdsområder, der omfattes af  

 forskellige sikkerhedsuddannelser, gælder ifølge § 2, stk. 4, 2. afsnit, at  

 hvis mindst 34 af de ansatte udfører arbejde omfattet af § 2, stk. 3 (bl.a.  

 kontor og administration), skal uddannelsen have form af selvstudium.
 På de fleste journalistiske arbejdspladser udgør pressefotograferne mindre  

 end 14 af de ansatte, og sikkerhedsgruppens uddannelse vil derfor normalt  

 blive i form af selvstudium.
 På denne baggrund traf direktoratet i oktober 1987 kort refereret  

 afgørelse om, at når sikkerhedsgruppemedlemmer dækker flere arbejdsområder,  

 bestående af henholdsvis journalister, pressefotografer og evt. andre  

 grupper, der omfattes af sikkerhedsuddannelse af forskellig længde, kræves  

 der først 32 timers sikkerhedsuddannelse, såfremt mere end 25% af de ansatte  

 i arbejdsområdet er pressefotografer.
 Dansk Journalistforbund (D.J.) klagede til Arbejdsministeriet over  

 afgørelsen, idet D.J. ikke var tilfreds med, at det er antallet af personer  

 (pressefotografer) og ikke arbejdets art, der afgør, hvilken uddannelse  

 sikkerhedsgruppens medlemmer skal have.
I anledning af klagen udtalte direktoratet forståelse for dette problem.
I  

 stedet for en generel ændring af bekendtgørelsens § 2, stk. 4, pegede  

 direktoratet på den mulighed, der kunne ligge i at benytte bestemmelsen i §  

 4, stk. 1 i bekendtgørelsen, hvorefter direktøren for Arbejdstilsynet for fag  

 og faglige områder eller enkeltvirksomheder, hvor særlige forhold foreligger,  

 kan tillade afvigelser fra enkelte bestemmelser i bekendtgørelsen.
Afvigelsen  

 kunne gå ud på, at der ikke, som efter § 2, stk. 4, 2. afsnit, kræves, at  

 pressefotograferne skal udgøre mere end 14 af det samlede antal ansatte  

 (journalister, layout-medarbejdere, pressefotografer m.v.) for at være  

 omfattet af kravet om 32 timers uddannelse efter § 2, stk. 1.
 En anden mulighed var, hvis sikkerhedsorganisationen på den journalistiske  

 arbejdsplads kan opbygges således, at pressefotograferne samles i en særlig  

 sikkerhedsgruppe, der så skal have en uddannelse på 32 timer.
 Arbejdsministeriet har dernæst efter høring af Arbejdsmiljørådet anmodet  

 direktoratet om at meddele Dansk Journalistforbund dispensation fra § 2 i  

 bekendtgørelse nr. 469 af 6. oktober 1983 om sikkerhedsuddannelse m.v.
 Endvidere anmodes direktoratet om at tage dispensationen op til vurdering  

 efter 2 år.
II.
Instruktion Ovenstående skal lægges til grund ved kredsens vejledning om og  

 administration af bekendtgørelsen om sikkerhedsuddannelse.
 Kredsen er bemyndiget til at fravige § 2, stk. 4 i bekendtgørelsen i disse  

 sager, når det ikke er muligt - som fx ved større bladhuse - at organisere  

 sikkerhedsarbejdet således, at en gruppe udgøres af medarbejdere med  

 arbejdsområder af arbejdsmiljømæssigt beslægtet karakter, der indebærer  

 omgang med farlige kemikalier, således at denne gruppes  

 sikkerhedsrepræsentant og arbejdsleder får 32 timers uddannelse.
 Dispensation gives for maksimalt 2 år.
 Kredsen anmodes om en vurdering af forløbet om 2 år fra dato.
III.
Ikrafttræden Straks.
27. marts 1990 Erik Andersen (* 1) At-cirkulæreskrivelse nr. 5/1990 (* 2) Bekendtgørelse nr. 469 af 6. oktober 1983 om sikkerhedsuddannelse  

 mv.
