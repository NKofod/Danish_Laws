Meddelelse om køretøjers  

 indretning og udstyr mv. nr. 1775  

 Anmeldt EF-typegodkendelse og standardudstyrsgodkendelse for personbil  

 M1 og N1 1.
 Fra og med den 1. januar 2001 iværksættes en  

 ny ordning for anmeldt EF-typegodkendelse og standardtypegodkendelse for  

 personbil M1 og varebil N1.
 2.
 Der er udarbejdet nyt anmeldelses-/ansøgningsskema  

 for henholdsvis personbil M1 og varebil N1 med tilhørende fælles  

 vejledning.
De nye skemaer skal anvendes for alle  

 anmeldelser/ansøgninger, der indsendes den 1. januar 2001 eller  

 senere.
Ved optryk af tidligere udstedte anmeldte EF-typegodkendelser og  

 standardtypegodkendelser gælder dette dog først fra og med den  

 1. juli 2001.
 Skemaer og vejledning kan fås hos:
Færdselsstyrelsen Adelgade 13, Postboks 9039, 1304 København K Tlf. 33 92 91 00, Fax 33 93 22 92 Fra den 15. december 2000 kan skemaerne og vejledningen  

 også fås i elektronisk form ved e-mail til tys@fstyr.dk.
 Senere vil skemaerne og vejledningen også være  

 tilgængelige på Færdselsstyrelsens hjemmeside www.fstyr.dk.  

 Hjemmesidens nyhedsservice vil oplyse herom.
 3.
 Anmeldt EF-typegodkendelse udstedes til en fabrikant eller  

 til en repræsentant for en udenlandsk fabrikant.
 Anmeldt EF-typegodkendelse udstedes, hvis anmelderens  

 oplysninger er fundet umiddelbart at være fyldestgørende.  

 Færdselsstyrelsen kan anmode om at få indsendt  

 EF-typegodkendelsen, hvis den ikke er modtaget fra det udstedende  

 medlemsland.
 4.
 Standardtypegodkendelse udstedes til en fabrikant eller  

 til en repræsentant for en udenlandsk fabrikant.
 Det er en forudsætning, at de pågældende  

 biler i deres helhed er fremstillet i serieproduktion (varebil kan være  

 forsynet med standardlad monteret på godkendelsesindehaverens  

 foranledning), og at fabrikanten eller dennes repræsentant afgiver  

 erklæring om, at biler omfattet af anmeldelsen/ansøgningen  

 opfylder gældende bestemmelser om køretøjers indretning  

 og udstyr.
 Erklæringen afgives under strafansvar efter  

 straffelovens § 163, der har følgende ordlyd:
"Med samme straf som i § 162 anført (bøde,  

 hæfte eller fængsel indtil 4 måneder) straffes den som i  

 øvrigt til brug i retsforhold, der vedkommer det offentlige, afgiver  

 urigtig skriftlig erklæring eller bevidner noget, hvorom han ingen  

 kundskab har." 5.
 Standardtypegodkendelse kan udstedes efter anmeldelse,  

 hvis bilen er godkendt efter de i vejledningen anførte EF-direktiver  

 og/eller ECE-regulativer.
 Standardtypegodkendelse efter anmeldelse udstedes uden  

 forudgående undersøgelser, medmindre der er grund til at antage,  

 at bilerne ikke opfylder kravene til køretøjers indretning og  

 udstyr.
 Færdselsstyrelsen foretager stikprøvevis  

 kontrol med køretøjer, der er godkendt efter anmeldelse.  

 Godkendelsesindehaveren kan anmodes om at indsende dokumentation for de  

 anmeldte data og/eller at indlevere et eksemplar af biltypen til Statens  

 Bilinspektion.
 Færdselsstyrelsen kan tilbagekalde en anmeldt  

 godkendelse og kan bestemme, at godkendelsesindehaveren indtil videre ikke  

 kan anmelde køretøjer til godkendelse.
 6.
 Standardtypegodkendelse efter ansøgning er betinget  

 af, at en eller flere eksemplarer af biltypen forinden er blevet  

 undersøgt af Statens Bilinspektion på vegne af  

 Færdselsstyrelsen.
 Færdselsstyrelsen kan anmode om at få indsendt  

 supplerende materiale i forbindelse med ansøgningen.
 7.
 Anmeldt EF-typegodkendelse og standardtypegodkendelse kan  

 med de begrænsninger, der følger af  

 anmeldelses-/ansøgningsskemaet og vejledningen omfatte flere varianter  

 af samme grundmodel.
 8.
 Anmeldt EF-typegodkendelse og standardtypegodkendelse, der  

 er mindre end 5 år gammel, kan ændres indenfor de  

 begrænsninger, der følger af  

 anmeldelses-/ansøgningsskemaet og vejledningen. Ændringer  

 udstedes som optryk, der også indeholder de tidligere data, så  

 tidligere udgaver bliver uaktuelle.
 9.
 Anmeldt EF-typegodkendelse og standardtypegodkendelse samt  

 optryk hertil, der er (eller bliver) udstedt efter den hidtidige ordning, vil  

 fortsat være gældende.
Fra den 1. juli 2001 skal optryk til sådan anmeldt  

 EF-typegodkendelse og standardtypegodkendelse som nævnt indledningsvis  

 ske ved anvendelse af det nye anmeldelses-/ansøgningsskema.
Tidligere  

 omfattede varianter skal opdateres med de yderligere krævede data.
 10.
 Meddelelse nr. 1587 af 06.06.91, nr. 1638 af 09.06.93 og  

 nr. 1719 af 24.10.97 ophæves den 1. januar 2001.
