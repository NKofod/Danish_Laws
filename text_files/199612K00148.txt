Nr LSF 148 Forslag til Lov om ændring af lov om planlægning(Ophævelse af § 3 a om  

 etablering af indkvarteringssteder for asylansøgere m.v.) Fremsat af miljø- og energiministeren (Svend Auken) den 29. januar 1997 Vedtaget ved tredjebehandling den 20. marts 1997 Lov nr. 236 af 02/04/1997 § 1 I lov om planlægning, jf. lovbekendtgørelse nr. 746 af 16. august 1994,  

 som ændret ved lov nr. 311 af 17. maj 1995, foretages følgende ændringer:
 1. § 3 a ophæves.
 2. Overalt i loven ændres »miljøministeren« til:  

 »miljø- og energiministeren« og »Miljøministeren« til:  

 »Miljø- og energiministeren«.
 3. I § 19, stk. 3, ændres »miljøministerens« til:  

 »miljø- og energiministerens«.
 4. I § 57, stk. 1, ændres »Miljøministeriets«  

 til: »Miljø- og Energiministeriets«.
§ 2 Loven træder i kraft dagen efter bekendtgørelsen i Lovtidende.
§ 3 Indkvarteringssteder, der er etableret med fritagelse efter § 3 a, stk. 1,  

 i lov om planlægning, jf. lovbekendtgørelse nr. 746 af 16. august 1994, som  

 ændret ved lov nr. 311 af 17. maj 1995, kan anvendes til indkvartering af  

 asylansøgere, personer med midlertidig opholdstilladelse i medfør af lov om  

 midlertidig opholdstilladelse til visse personer fra det tidligere  

 Jugoslavien m.v., personer fra det tidligere Jugoslavien, der er meddelt  

 opholdstilladelse i medfør af udlændingelovens § 7 eller § 9, stk. 2, nr. 5,  

 samt personer med opholdstilladelse i medfør af udlændingelovens § 9, stk. 2,  

 nr. 6. Fritagelsen for at overholde planlovens bestemmelser om  

 tilvejebringelse af planer m.v. gælder, uanset at bebyggelsen i en periode  

 ikke har været anvendt til indkvartering af de nævnte personer.
Ibrugtagelse  

 af bebyggelsen til anden anvendelse er ikke omfattet af fritagelsen, men skal  

 behandles efter planlovens bestemmelser.
Oprindeligt fremsat forslag § 1 I lov om planlægning, jf. lovbekendtgørelse nr. 746 af 16. august 1994, som ændret ved lov nr. 311 af 17. maj 1995, foretages følgende ændringer:
 1. § 3 a ophæves.
 2. Over alt i loven ændres »miljøministeren« til:  

 »miljø- og energiministeren« og »Miljøministeren« til:  

 »Miljø- og energiministeren«.
 3. I § 19, stk. 3, ændres »miljøministerens« til:  

 »miljø- og energiministerens«.
 4. I § 57, stk. 1, ændres »Miljøministeriets«  

 til: »Miljø- og Energiministeriets«.
 § 2 Loven træder i kraft dagen efter bekendtgørelsen i Lovtidende.
§ 3 Indkvarteringssteder, der er etableret med fritagelse efter §  

 3 a, stk. 1, i lov om planlægning, jf. lovbekendtgørelse nr. 746 af 16.  

 august 1994, som ændret ved lov nr. 311 af 17. maj 1995, kan anvendes til  

 indkvartering af asylansøgere, personer med midlertidig opholdstilladelse i  

 medfør af lov om midlertidig opholdstilladelse til visse personer fra det  

 tidligere Jugoslavien m.v., personer fra det tidligere Jugoslavien, der er  

 meddelt opholdstilladelse i medfør af udlændingelovens § 7 eller § 9, stk. 2,  

 nr. 5, samt personer med opholdstilladelse i medfør af udlændingelovens § 9,  

 stk. 2, nr. 6. Fritagelsen for at overholde planlovens bestemmelser om  

 tilvejebringelse af planer m.v. gælder, uanset at bebyggelsen i en periode  

 ikke har været anvendt til indkvartering af de nævnte personer.
Ibrugtagelse  

 af bebyggelsen til anden anvendelse er ikke omfattet af fritagelsen, men skal  

 behandles efter planlovens bestemmelser.
Bemærkninger til lovforslaget 1. Lovforslagets indhold 1.1. Ved lovforslaget foreslås planlovens § 3 a ophævet.
Ophævelsen  

 betyder, at miljø- og energiministeren ikke længere kan fritage etableringen  

 af indkvarteringssteder for asylansøgere m.fl. for at overholde planlovens  

 almindelige regler om tilvejebringelse af planer, bestemmelserne om  

 landzonetilladelse og bestemmelser i lokalplaner og byplanvedtægter.
Det vil  

 sige, at tilvejebringelsen af et nyt indkvarteringssted for eksempel  

 forudsætter tilvejebringelse af en lokalplan, hvis der er tale om et projekt,  

 der efter de almindelige regler kræver en lokalplan.
1.2. Indkvarteringssteder, der er etableret med fritagelse efter § 3 a,  

 kan efter lovforslagets § 3 anvendes til indkvartering af asylansøgere og  

 personer fra det tidligere Jugoslavien, der er meddelt opholdstilladelse i  

 medfør af udlændingelovens § 7 eller § 9, stk. 2, nr. 5 og 6, uanset at  

 bebyggelsen i en periode har været anvendt til andre formål.
Det vil sige, at  

 de indkvarteringssteder, der er etableret, fortsat kan anvendes til  

 indkvartering af asylansøgere og flygtninge fra det tidligere Jugoslavien med  

 midlertidig opholdstilladelse, og at de tillige vil kunne anvendes til  

 indkvartering af asylansøgere, hvis der i fremtiden skulle blive behov  

 herfor, selvom bebyggelsen i mellemtiden har stået tom eller har været  

 anvendt til andre formål.
Ibrugtagelse af de etablerede indkvarteringssteder til andre formål skal  

 som hidtil behandles efter de almindelige regler i planloven om  

 lokalplanpligt og om landzonetilladelse, hvis bebyggelsen ligger i landzone.  

 Det er kommunalbestyrelsen, der træffer afgørelse om, hvorvidt der kræves  

 tilvejebragt lokalplan, og om anvendelsen kan tillades efter en byplanvedtægt  

 eller lokalplan, hvis ejendommen er omfattet af en sådan plan.
Amtsrådet  

 afgør, om en landzonetilladelse kan meddeles, medmindre bebyggelsen ligger i  

 et område, hvor kommunalbestyrelsen er landzonemyndighed.
Afgørelserne kan  

 efter planlovens § 58, stk. 1, nr. 1 og 3, påklages til Naturklagenævnet.
1.3. Det foreslås endvidere, at også asylansøgere, der har fået  

 opholdstilladelse efter udlændingelovens § 9, stk. 2, nr. 6 (serbiske  

 flygtninge), skal kunne indkvarteres på de etablerede indkvarteringssteder,  

 indtil de kan boligplaceres uden for centrene.
Bestemmelserne i § 3 a blev i  

 1995 ændret således, at asylansøgere, der har fået opholdstilladelse efter  

 udlændingelovens § 9, stk. 2, nr. 5 (bosniske flygtninge), midlertidigt kan  

 blive boende på centrene, og der er det samme behov for indkvartering af de  

 serbiske flygtninge.
 1.4. I lovforslaget foretages endvidere en ajourføring, således at  

 »miljøministeren« og »Miljøministeriet« bliver ændret til  

 »miljø- og energiministeren« og »Miljø- og  

 Energiministeriet«.
2. Baggrunden for lovforslaget Efter § 3 a har miljøministeren adgang til at fritage konkrete projekter  

 vedrørende etablering af indkvarteringssteder for asylansøgere og personer  

 fra det tidligere Jugoslavien med midlertidig opholdstilladelse fra  

 planlovens bestemmelser om tilvejebringelse af region-, kommune- og  

 lokalplaner.
For projekter i landzone kan ministeren fritage for kravet om  

 landzonetilladelse.
For projekter, der er omfattet af bestemmelser i en  

 lokalplan eller byplanvedtægt, kan ministeren fritage for overholdelsen af  

 disse bestemmelser.
Bestemmelserne i § 3 a blev indsat i planloven ved lov nr. 270 af 6. maj  

 1993, jf. lovforslag L 239 Folketingets Forhandlinger 1992/93 spalte 6580,  

 7788, 8621 og 9023, till.
A spalte 7907, till.
B spalte 1205 og till.
C  

 spalte 1191.
Bestemmelsen blev ændret i 1995, således at indkvarteringssteder etableret  

 med fritagelse efter § 3 a tillige kan anvendes til indkvartering af personer  

 fra det tidligere Jugoslavien, der har fået opholdstilladelse efter  

 udlændingelovens § 7 eller § 9, stk. 2, nr. 5. Ændringen blev gennemført ved  

 lov nr. 311 af 17. maj 1995, jf. lovforslag L 133 Folketingets Forhandlinger  

 1994/95 spalte 2268, 2775, 5292 og 5509, till.
A spalte 1662, till.
B spalte  

 439 og till.
C spalte 373.
 Efter § 2, stk. 2, i lov nr. 270 af 6. maj 1993 som ændret ved lov nr. 311  

 af 17. maj 1995 skal miljøministeren fremsætte forslag om revision af  

 planlægningslovens § 3 a inden udgangen af folketingsåret 1996/97.
 Baggrunden for indførelsen af bestemmelserne i § 3 a var det meget  

 betydelige antal asylansøgere, der i 1991, 1992 og 1993 blev modtaget her i  

 landet, og som nødvendiggjorde en hurtig og smidig tilvejebringelse af de  

 nødvendige indkvarteringsfaciliteter.
 Indrejsetallene har siden 1994 været væsentligt lavere, og der er derfor  

 ikke længere behov for bestemmelserne i § 3 a, der senest har være anvendt  

 til at fritage et projekt den 30. juni 1995. Bestemmelsen foreslås derfor  

 ophævet, således at tilvejebringelsen af nye indkvarteringsfaciliteter for  

 asylansøgere bliver omfattet af de almindelige bestemmelser i planloven.
 Der er imidlertid fortsat behov for at kunne anvende en del af de  

 indkvarteringssteder, der er etableret, til indkvartering af nye asylansøgere  

 og midlertidig indkvartering af flygtninge fra det tidligere Jugoslavien, der  

 har fået opholdstilladelse.
Der er endvidere brug for at oprette en fleksibel stødpude af  

 centerkapacitet, der kan bringes i anvendelse, hvis der på ny opstår en  

 situation med stigende indrejsetal.
Indenrigsministeriet har derfor ved  

 aktstykke nr. 278 af 22. maj 1996 fået hjemmel til at etablere et  

 nødberedskab.De flygtningelandsbyer og centre, som skal indgå i  

 nødberedskabet, kan midlertidigt lånes ud til amter, kommuner, organisationer  

 og foreninger, indtil der måtte opstå behov for at anvende dem til  

 indkvartering af asylansøgere.
 Det foreslås på denne baggrund, at de indkvarteringssteder, der er  

 etableret med fritagelse efter § 3 a fortsat skal kunne anvendes til  

 indkvartering af asylansøgere og flygtninge fra det tidligere Jugoslavien med  

 midlertidig opholdstilladelse, og at de tillige skal kunne anvendes til  

 indkvartering af asylansøgere, hvis der i fremtiden skulle blive behov  

 herfor, selvom bebyggelsen i mellemtiden har stået tom eller har været  

 anvendt til andre formål.
3. Lovforslagets konsekvenser Flygtningelandsbyerne er opført på lejede arealer.
De nuværende aftaler om  

 leje af disse arealer kan alle opsiges i løbet af 1998-2002. En række  

 udlejere har på nuværende tidspunkt tilkendegivet, at de vil opsige  

 lejeaftalerne.
Afhængigt af, hvor mange udlejere der vælger at opsige  

 aftalerne, vil der i løbet af de kommende år skulle findes nye arealer til  

 erstatning for et antal tidligere placeringer.
Ophævelsen af den hurtige planprocedure efter planlovens § 3 a medfører,  

 at etablering af nye indkvarteringssteder fremover vil kræve vedtagelse af  

 lokalplan m.v. efter planlovens almindelige ordning.
Vedtagelse af en  

 lokalplan kan efter omstændighederne være en ganske tidskrævende procedure.
Det administrative arbejde med etablering af indkvarteringssteder  

 forventes at blive tilsvarende mere tidskrævende.
De dermed forbundne  

 omkostninger må forventes at stige i takt hermed.
Yderligere må det ved en ophævelse af planproceduren efter § 3 a påregnes,  

 at antallet af umiddelbart anvendelige placeringsmuligheder for såvel  

 nødberedskabscentre som almindelige indkvarteringscentre bliver begrænset til  

 færre og potientelt dyrere arealer.
Pludselige stigninger i behovet for  

 indkvarteringskapacitet vil således kun kunne imødegås gennem placeringer på  

 arealer, som allerede er udlagt til beboelse, og som derfor ofte vil være  

 dyrere.
Det vides ikke på nuværende tidspunkt, hvor mange indkvarteringssteder der  

 bliver tale om at erstatte.
De økonomiske konsekvenser kan derfor ikke  

 beregnes.
 Lovforslaget har ikke erhvervsøkonomiske konsekvenser.
 I miljømæssig henseende er konsekvensen af lovforslaget, at nye asylcentre  

 og flygtningelandsbyer ikke længere kan etableres efter den særlige procedure  

 i planlovens § 3 a, men bliver omfattet af de almindelige regler i loven.
 Lovforslaget indeholder ikke EU-retlige aspekter.
4. Hørte myndigheder og organisationer Følgende myndigheder og organisationer har fået udkast til lovforslaget  

 til udtalelse: Indenrigsministeriet, Finansministeriet, Erhvervsministeriet,  

 Kommunernes Landsforening, Amtsrådsforeningen i Danmark, Københavns Kommune,  

 Frederiksberg Kommune, Danmarks Naturfredningsforening og Advokatrådet.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om planlægning. (Ophævelse af § 3 a  

 om etablering af indkvarteringssteder for asylansøgere m.v.).
(Lovforslag nr.
L 148).
 I 1993 blev der indsat en særlig bestemmelse i planloven - § 3 a -  

 hvorefter miljøministeren fik adgang til at fritage konkrete projekter  

 vedrørende etablering af indkvarteringssteder for asylansøgere og flygtninge  

 fra det tidligere Jugoslavien for at overholde planlovens almindelige regler  

 om tilvejebringelse af planer m.v.
 Bestemmelsen blev efter krav i ændringsloven forelagt Folketinget til  

 revision i folketingsåret 1994/95, hvor den dels blev ændret lidt dels blev  

 forlænget, således at miljøministeren efter ændringsloven fra 1995 skal  

 fremsætte forslag om revision af bestemmelsen inden udgangen af  

 folketingsåret 1996/97.
 Ved lovforslaget opfyldes forpligtelsen til at forelægge et  

 revisionsforslag.
Indrejsetallene har siden 1994 været væsentligt lavere, således at der  

 ikke længere er behov for § 3 a.
Den har senest været anvendt til at fritage  

 et projekt den 30. juni 1995 og en del af de etablerede indkvarteringssteder  

 er allerede nedlagt igen. § 3 a foreslås derfor ophævet, således at  

 tilvejebringelsen af nye indkvarteringsfaciliteter for asylansøgere bliver  

 omfattet af de almindelige bestemmelser i planloven.
 Men der er fortsat behov for at kunne anvende en del af de  

 indkvarteringssteder, der er etableret, til indkvartering af nye asylansøgere  

 og midlertidig indkvartering af flygtninge fra det tidligere Jugoslavien, der  

 har fået opholdstilladelse.
Der er endvidere brug for at oprette en fleksibel stødpude af  

 centerkapacitet, der kan bringes i anvendelse, hvis der på ny opstår en  

 situation med stigende indrejsetal.
Indenrigsministeriet har ved aktstykke  

 nr. 278 af 22. maj 1996 fået hjemmel til at etablere et nødberedskab, således  

 at de flygtningelandsbyer og centre, som for tiden er i overskud,  

 midlertidigt kan lånes ud til amter, kommuner, organisationer og foreninger,  

 indtil der måtte opstå behov for at anvende dem til indkvartering af  

 asylansøgere.
 Ved lovforslaget foreslås det på denne baggrund, at de  

 indkvarteringssteder, der er etableret med fritagelse efter § 3 a, fortsat  

 skal kunne anvendes til indkvartering af asylansøgere og flygtninge fra det  

 tidligere Jugoslavien med opholdstilladelse, uanset at bebyggelsen i en  

 periode har været anvendt til andre formål.
Det foreslås endvidere, at også asylansøgere, der har fået  

 opholdstilladelse efter udlændingelovens § 9, stk. 2, nr. 6, (serbiske  

 flygtninge ) skal kunne indkvarteres på de etablerede indkvarteringssteder,  

 indtil de kan boligplaceres uden for centrene.
De bosniske flygtninge, der  

 har fået opholdstilladelse efter udlændingelovens § 9, stk. 2, nr. 5, blev  

 ved ændringen af § 3 a i 1995 omfattet af bestemmelsen.
 Idet jeg i øvrigt henviser til lovforslaget med bemærkninger, skal jeg  

 anbefale Folketingets velvillige behandling af forslaget.
Bilag I dette bilag gengives den gældende formulering af planlovens § 3  

 a § 3 a.
Med henblik på etablering af de i stk. 2 nævnte  

 indkvarteringssteder kan miljøministeren efter indstilling fra  

 indenrigsministeren fritage bygge- og anlægsarbejder og ændret anvendelse af  

 eksisterende bebyggelse for at overholde lovens bestemmelser om  

 tilvejebringelse af region-, kommune- og lokalplaner, bestemmelserne om  

 tilladelse efter lovens § 35, stk. 1, samt bestemmelser i lokalplaner og de  

 planer, der er opretholdt efter § 68, stk. 2. Fritagelsen skal tidsbegrænses,  

 dersom kommunalbestyrelsen fremsætter anmodning herom.
 Stk. 2. Bestemmelsen i stk. 1 omfatter indkvarteringssteder for  

 asylansøgere, der tilvejebringes i henhold til udlændingelovens § 42 a, og  

 indkvarteringssteder, der tilvejebringes i henhold til § 7 i lov om  

 midlertidig opholdstilladelse til visse personer fra det tidligere  

 Jugoslavien m.v.
 Stk. 3. Fritagelser meddelt efter stk. 1 finder tillige anvendelse  

 på de i stk. 2 nævnte indkvarteringssteder, som anvendes til indkvartering af  

 personer fra det tidligere Jugoslavien, der er meddelt opholdstilladelse i  

 medfør af udlændingelovens § 7 eller § 9, stk. 2, nr. 5.
Stk. 4. Inden miljøministeren træffer beslutning efter stk. 1,  

 indhenter ministeren en udtalelse fra vedkommende amtsråd og  

 kommunalbestyrelse.
Kommunalbestyrelsen skal forestå en oplysningsvirksomhed  

 om projektet, inden udtalelsen afgives.
Miljøministeren fastsætter en frist  

 for amtsrådets henholdsvis kommunalbestyrelsens udtalelse.
