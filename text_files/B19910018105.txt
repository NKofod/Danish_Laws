I medfør af § 10, stk. 1 og 3, og §§ 11, 12, 13 og 14 i lov nr. 394 af 13. juni 1990 om erhvervsfremme og industriministeriets bekendtgørelse nr. 3 af 4. januar 1991 om henlæggelse af visse beføjelser til Industri- og Handelsstyrelsen fastsættes:
Almindelige bestemmelser § 1.  Industri- og Handelsstyrelsen fastsætter regler  

 om, hvilke måleenheder der finder anvendelse, regler om etablering og  

 vedligeholdelse af primær- og nationale referencenormaler, regler om vejere  

 og målere, regler om måleteknik, måleinstrumenter og deres anvendelse samt  

 måleteknisk kontrol.
Måleenheder, primær- og nationale  

 referencenormaler § 2.  Grundlaget for måleenheder er det af  

 generalkonferencen for mål og vægt vedtagne internationale enhedssystem (SI).
 Stk. 2.  Industri- og Handelsstyrelsen kan inden for  

 rammerne af internationale vedtagelser fastsætte regler om anvendelse af  

 måleenheder, som ikke er SI-enheder.
 Stk. 3.  Industri- og Handelsstyrelsen afgiver  

 udtalelser vedrørende anvendelsen af det internationale enhedssystem (SI)  

 samt tager stilling til konkrete spørgsmål i forbindelse med SI.
 § 3.  Industri- og Handelsstyrelsen kan fastsætte  

 regler, der sikrer, at der etableres og vedligeholdes nødvendige primær- og  

 nationale referencenormaler til brug for erhvervsliv og øvrige samfund samt  

 til opfyldelse af internationale forpligtelser.
Måletekniske bestemmelser § 4.  Industri- og Handelsstyrelsen kan fastsætte  

 bestemmelser for alle målinger, måleinstrumenter og deres anvendelse på  

 områder, hvor det findes påkrævet af hensyn til erhvervslivet, forbrugerne,  

 samhandelen, sundhed, sikkerhed, miljø eller til imødekommelse af  

 internationale forpligtelser.
 Stk. 2.  På områder, hvor der efter anden lovgivning er  

 fastsat måletekniske bestemmelser, kan Industri- og Handelsstyrelsen efter  

 aftale med vedkommende myndighed fastsætte bestemmelser i henhold til stk. 1.
 § 5.  Måletekniske bestemmelser af almen karakter  

 fastsættes ved bekendtgørelser, der optages i Lovtidende.
 Stk. 2.  Måletekniske bestemmelser af speciel karakter  

 kan fastsættes i tekniske forskrifter, der ikke indføres i Lovtidende, men  

 bekendtgøres af Industri- og Handelsstyrelsen med oplysning om, at de  

 tekniske forskrifter kan erhverves hos Industri- og Handelsstyrelsen.
 Stk. 3.  Industri- og Handelsstyrelsen fastsætter  

 betalingen for de i stk. 2 omhandlede tekniske forskrifter.
 § 6.  Bekendtgørelser og tekniske forskrifter kan  

 henvise til standarder således, at disse udgør en del af bestemmelserne.
Bestemmelser om måleteknisk kontrol § 7.  Industri- og Handelsstyrelsen kan fastsætte  

 bestemmelser om måleteknisk kontrol, omfanget og karakteren af denne samt om  

 mærkning eller dokumentation for udført kontrol for at sikre, at målinger,  

 måleudstyr m.v. overholder fastsatte krav.
 Stk. 2.  Bestemmelser i henhold til stk. 1 kan omfatte  

 måleteknisk kontrol af måleudstyr og sammenstillinger heraf forinden salg,  

 udlevering eller ibrugtagning.
 Stk. 3.  Brugere af måleudstyr omfattet af måleteknisk  

 kontrol kan pålægges pligt til at sørge for, at måleudstyrets eller målingens  

 måleusikkerhed til stadighed holdes inden for fastsatte grænser og til i  

 øvrigt at overholde de for udstyret eller målingen gældende bestemmelser.
§ 8.  Industri- og Handelsstyrelsen kan foreskrive  

 anmeldelsespligt for ibrugværende måleudstyr, såfremt Industri- og  

 Handelsstyrelsen finder det nødvendigt med henblik på gennemførelse af  

 kontrol.
En sådan forskrift skal identificere de pågældende typer af  

 måleudstyr og skal foruden offentliggørelse i Lovtidende bekendtgøres på en  

 sådan måde, at den bedst muligt kan påregnes at komme til brugernes kundskab.
§ 9.  Industri- og Handelsstyrelsen kan bemyndige  

 nærmere angivne offentlige myndigheder til at meddele konkrete dispensationer  

 fra fastsatte tekniske forskrifter.
Bemyndigelsen kan betinges af  

 indberetningspligt.
§ 10.  Industri- og Handelsstyrelsen kan fastsætte  

 bestemmelser om gebyrer for foretagelse af måleteknisk kontrol.
Det skal  

 herved lægges til grund, at de med arbejdet forbundne omkostninger fuldt ud  

 dækkes gennem gebyrerne.
Gennemførelse af måleteknisk kontrol og  

 tilsyn § 11.  Industri- og Handelsstyrelsen fører tilsyn med  

 overholdelsen af de udstedte bestemmelser.
 Stk. 2.  Tilsynet etableres og tilrettelægges på de  

 enkelte områder under hensyn til områdets betydning samt effektivitets- og  

 omkostningsmæssige forhold.
 § 12.  Industri- og Handelsstyrelsen kan bemyndige  

 virksomheder, laboratorier og organisationer, der er akkrediteret i henhold  

 til bekendtgørelse om akkrediteret prøvning, inspektion og certificering,  

 samt statslige og kommunale myndigheder til at udøve tilsyn og måleteknisk  

 kontrol på afgrænsede områder.
 Stk. 2.  Bemyndigelser efter stk. 1 kan betinges af, at  

 særligt fastsatte procedurer anvendes, at der i foreskrevet omfang foretages  

 indberetning til Industri- og Handelsstyrelsen, og at gebyrer fastsættes  

 eller godkendes af Industri- og Handelsstyrelsen.
 § 13.  Hvor det i henhold til § 4, stk. 1 er  

 foreskrevet, at måleinstrumenter skal eller kan typegodkendes, udstedes  

 typegodkendelse af Industri- og Handelsstyrelsen.
 Stk. 2.  Industri- og Handelsstyrelsen fastsætter  

 kravene til den dokumentation, der skal forelægges i forbindelse med  

 ansøgning om typegodkendelse, og kan forbeholde sig ved egen foranstaltning  

 at lade udføre fornøden prøvning og undersøgelse.
 Stk. 3.  Industri- og Handelsstyrelsen kan for bestemte  

 afgrænsede områder og på fastsatte vilkår overdrage selve  

 godkendelsesforretningen til andre, hvis uvildighed og tekniske kompetence er  

 fornødent dokumenteret.
Stk. 4.  Industri- og Handelsstyrelsen kan fastsætte  

 gebyrer for typegodkendelse.
Det skal hermed lægges til grund, at de med  

 arbejdet forbundne omkostninger fuldt ud dækkes gennem gebyrerne.
 Anke, straf m.v.
 § 14.  Industri- og Handelsstyrelsens afgørelser i  

 henhold til § 1, § 2, stk. 2, §§ 3, 4, 7, 8 og 9, § 12 og § 13, stk. 1-3 kan  

 ikke indrbinges for højere administrativ myndighed.
 § 15.  Industri- og Handelsstyrelsen kan kræve meddelt  

 alle sådanne oplysninger, som skønnes nødvendige for udøvelse af opgaver i  

 henhold til denne bekendtgørelse.
 Stk. 2.  Industri- og Handelsstyrelsen har, hvis det  

 skønnes nødvendigt, til enhver tid, mod behørig legitimation, uden  

 retskendelse, adgang til offentlige og private ejendomme og lokaliteter, for  

 at varetage hvervet i forbindelse med måleteknisk tilsyn i henhold til § 11,  

 stk. 1.
 Stk. 3.  Industri- og Handelsstyrelsen kan bestemme, at  

 stk. 2 kan benyttes af bemyndigede i henhold til § 12, stk. 1.
 § 16.  Medmindre højere straf er forskyldt efter anden  

 lovgivning, straffes med bøde den der i forbindelse med en sagsafgørelse  

 afgiver urigtige eller vildledende oplysninger eller fortier oplysninger af  

 betydning for sagen.
 Stk. 2.  I bestemmelser i henhold til § 1, § 2, stk. 2,  

 §§ 4 og 7 og § 8, 1. pkt., kan der fastsættes straf i form af bøde for  

 overtrædelse af bestemmelserne.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lign., kan der pålægges selskabet som  

 sådant bøde.
 Stk. 4.  Er overtrædelsen begået af en kommune eller et  

 kommunalt fællesskab, der er omfattet af § 60 i lov om kommuners styrelse,  

 pålægges kommunen eller det kommunale fællesskab som sådant bødeansvar.
 Ikrafttrædelse m.v.
 § 17.  Bekendtgørelsen træder i kraft den 31. marts  

 1991.
 § 18.  Bekendtgørelse nr. 647 af 8. december 1982 om  

 udstedelse og gennemførelse af måletekniske bestemmelser m.v. og  

 bekendtgørelse nr. 648 af 8. december 1982 om tilsynet med overholdelse af  

 måletekniske bestemmelser ophæves.
 Stk. 2.  Måletekniske bestemmelser og måletekniske  

 forskrifter udstedt i henhold til de i stk. 1 nævnte bekendtgørelser  

 vedbliver at have gyldighed indtil de tilbagekaldes eller ændres i medfør af  

 bestemmelserne i denne bekendtgørelse.
