Cirkulæreskrivelse om meddelelse om  

 tilbagebetaling og sanktion Kommentar m.v.:
Ikke grundlag for at kræve tilbagebetaling af et  

 medlem som følge af manglende oplysninger om bierhverv på  

 dagpengekortene.
Medlemmet havde oplyst om bierhverv i forbindelse med  

 optagelse og første ledigmeldelse.
Der var heller ikke grundlag for at  

 tildele sanktion.
 Meddelelse om afgørelsen:
 Medlemmet blev den 2. november 1988 ved optagelsen i  

 arbejdsløshedskassen oplyst om, at bier-  

 hverv ikke kunne medregnes til det dagældende timekrav ved  

 optagelse.
 Ved medlemmets senere ledigmeldelse i 1990 oplyste medlemmet på  

 ledighedserklæring og bilag, at hun havde bierhverv som organist.
 Medlemmet oplyste ikke om bierhvervet på dagpengekortene for  

 perioden 1. november 1990   8. november 1992.
 Medlemmet modtog herefter ikke dagpenge frem til den 9. juni 1993. Ved  

 ledigmeldelse den 10. juni 1993 oplyste medlemmet ikke på  

 ledighedserklæring, at hun fortsat havde bierhverv.
 Medlemmet oplyste heller ikke om bierhvervet på dagpengekortene for  

 perioden 10. juni 1993   31. december 1993, idet hun mente at oplysningen var  

 uden betydning.
 Direktoratet fandt, at medlemmet skulle betale uretmæssigt udbetalte  

 dagpenge, idet hun ikke havde oplyst om arbejdsforholdet på  

 dagpengekortene, sammenholdt med at medlemmet burde vide, at indtægten  

 medførte fradrag i dagpenge.
 Direktoratet fandt endvidere, at medlemmet havde handlet uagtsomt, og hun  

 skulle derfor gennem-  

 gå en effektiv karantæne på 37 timer.
 Ankenævnet lagde ved afgørelsen til grund, at medlemmet ved  

 optagelsen i arbejdsløshedskassen oplyste om sit bierhverv som  

 organist på optagelseserklæringen og indsendte lønbilag  

 for denne beskæftigelse til kassen, samt at hun ved tilmelding som  

 ledig den 1. november 1990 på ny oplyste om bierhvervet på  

 ledighedserklæring med bilag.
 Arbejdsløshedskassen tog på trods af oplysningerne ikke  

 bierhvervet i betragtning ved beregning og udbetaling af dagpenge.
 Ankenævnet fandt på denne baggrund, at det var undskyldeligt,  

 at medlemmet ikke oplyste om bierhvervet ved ledigmeldelsen den 9. juni  

 1993.
 Ankenævnet fandt herefter, at medlemmet ikke skulle tilbagebetale  

 dagpenge for perioderne i 1. november 1990   8. november 1992 og 10. juni  

 1993 til 31. december 1993.
 Ankenævnet fandt endvidere, at medlemmet ikke skulle  

 pålægges karantæne.
