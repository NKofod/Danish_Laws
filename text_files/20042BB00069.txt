Fremsat den 12. april 2005 af Line Barfod (EL),  

 Jørgen Arbo‑Bæhr (EL), Majbrit Berlau (EL) og  

 Rune Lund (EL) Forslag til folketingsbeslutning om  

 hjælp og frihed til ofre for menneskehandel Folketinget pålægger regeringen inden 2006 at gennemføre en  

 række tiltag for at hjælpe og beskytte mennesker, der har været udsat for  

 grove  

 forbrydelser, der kan relateres til menneskehandel.
 Der skal oprettes et center, som akut kan modtage og hjælpe  

 disse mennesker.
 Centeret skal endvidere opsamle viden om problemstillinger i  

 relation til menneskehandel, herunder beskrive de nødvendige  

 samarbejdsrelationer mellem forskellige instanser, samt formidle denne viden  

 til relevante faggrupper.
 Samtidig skal centeret stå for internationalt samarbejde  med  

 særligt fokus på nordisk samarbejde  med henblik på at forebygge  

 menneskehandel og hjælpe ofrene til et værdigt liv i deres hjemland.
Bemærkninger til forslaget Forslagsstillerne ønsker, at der politisk sættes fokus på, at  

 ofre for menneskehandel ofte lever som slaver.
Det vil sige børn, kvinder og  

 mænd, der lever under forhold, hvor de ikke frit kan bevæge sig, hvor andre  

 tager deres indtjening, og som ofte bliver handlet eller narret til landet  

 under falske forudsætninger.
For mange er slavehandel noget, der hører til en fjern fortid,  

 noget, man har lært om i skolen, men som ikke findes længere.
Men  

 menneskehandel er et stærkt stigende problem i Norden  også i Danmark.  

 Der er  

 mennesker, som bliver holdt som slaver enten til prostitution eller til andet  

 arbejde i sexindustrien, til husarbejde, til hårdt markarbejde eller til at  

 begå tyverier.
 Der er internationalt taget forskellige initiativer mod  

 menneskehandel f.eks. i FN, Europarådet og EU, men i Danmark halter vi noget  

 bagefter.
I Politiken den 14. april 2004 fremgår følgende: »Handel med  

 mennesker er et stigende og overset problem, vurderer blandt andet  

 Europarådet,  

 Amnesty International og Dansk Røde Kors.
Alene i Danmark vurderes det, at  

 der  

 lever mindst 1.000 personer under så dårlige forhold, at organisationerne vil  

 kalde dem slaver.« I B.T. den 4. juli 2004 kan man læse, at en repræsentant for  

 Københavns Politi, Per Leo Jepsen, oplever, at børn bruges på samme sæt og  

 vis  

 som Oliver Twist.
Han siger blandet andet: »Vi er ikke i tvivl om, at voksne  

 står bag.« Morten Hjort fra Red Barnet siger i samme artikel: »Børnene skal  

 have et reelt alternativ, så de ikke fortsat skal stjæle på forældrenes eller  

 andre voksnes vegne og endda risikerer at blive involveret i prostitution.« Definition af menneskehandel Når man taler om slaver, vil de fleste tænke på mennesker, der  

 knokler i en plantage eller i en fabrik.
Men når vi taler moderne  

 menneskehandel, er der tale om en mere bred definition.
FN er nået frem til, at  

 der er tale om menneskehandel, når en person -  

 	  

 rekrutteres, -  

 	  

 transporteres, -  

 	  

 overføres, -  

 	  

 skjules eller -  

 	  

 modtages ved hjælp af -  

 	  

 trusler, -  

 	  

 tvang, -  

 	  

 bortførelse, -  

 	  

 bedrageri, -  

 	  

 magtmisbrug, -  

 	  

 udnyttelse af en  

 sårbar stilling, eller -  

 	  

 ved at der ydes eller  

 modtages betaling eller fordele for at opnå samtykke fra en person, der har  

 myndighed over en anden person, og at det sker med det formål at udnytte  

 vedkommende.
 Udnyttelse defineres  

 således, at det i hvert fald skal omfatte udnyttelse af en andens  

 prostitution  

 eller andre former for seksuel udnyttelse, tvangsarbejde, slaveri eller  

 slaverilignende former for udnyttelse af arbejdskraft eller fjernelse af  

 organer.
Typisk vil der i Danmark være tale om menneskehandel til -  

 	  

 prostitution eller  

 anden brug i sexindustrien, -  

 	  

 børn, der skal stjæle,  

 især som lommetyve på gader, i busser m.v., -  

 	  

 unge piger, der  

 udfører husarbejde under elendige forhold eller -  

 	  

 arbejdere, der f.eks.  

 tvinges til at bo i en kælder under et bageri og arbejde alt for mange timer  

 i  

 bageriet uden at få ordentlig mad og uden at måtte komme ud eller skal  

 arbejde  

 i landbrug eller gartneri under kummerlige forhold.
 Internationale aftaler:
 FN´s Generalforsamling vedtog den 9. november 1998 resolution  

 nr. 53/111 og resolution nr. 53/114, hvorved det blev besluttet at etablere  

 en  

 åben ad hoc-komité med det formål at udarbejde en omfattende international  

 konvention til bekæmpelse af grænseoverskridende organiseret kriminalitet  

 samt  

 supplerende internationale instrumenter til bl.a. bekæmpelse af handel med  

 kvinder og børn.
 Den 15. november 2000 vedtog FNs Generalforsamling en  

 konvention om grænseoverskridende og organiseret kriminalitet, og bl.a.  

 protokollen om bekæmpelse af menneskehandel blev vedtaget af FNs  

 Generalforsamling ved resolution nr. 25 af 15. november 2000. Danmark  

 undertegnede både konventionen og protokollen den 12. december 2000.
Formålet med denne protokol til FN´s konvention om bekæmpelse af  

 grænseoverskridende kriminalitet er at forebygge og bekæmpe menneskehandel,  

 herunder særlig handel med kvinder og børn, samt at beskytte og hjælpe ofrene  

 (jf.
L 118, lovforslagets bilag 7, folketingsåret 2001-02, 2. samling).
Ved protokollen forpligtes de lande, der ratificerer  

 protokollen, til at kriminalisere menneskehandel samt at sikre bistand til og  

 beskyttelse af ofrene for menneskehandel.
Herunder sikre, at ofrene kan  

 udtale  

 sig under straffesagen, og at de får mulighed for at opnå erstatning.
 Nordisk Råd har taget flere initiativer, som alle berører emnet  

 menneskehandel, heriblandt rekommandationer, der er blevet vedtaget af  

 Nordisk Ministerråd.
Det er eksempelvis blevet muligt at bruge filmen »Lilja 4-ever« i  

 forebyggelsen af handel med mennesker og fremme oplysningen allerede i  

 folkeskolen (A 1323/medborger.
Rek. 11/2003/medborger.
D2004).
Et andet initiativ er at sikre uddannelse af personale i politi og  

 retsinstanser, som kommer i berøring med kvinder udsat for menneskehandel (A  

 1302/medborger.
Rek. 19/2002/medborger.
D2004).
 Nordic-Baltic Campaign Against Trafficking in Women udsendte endvidere sin  

 afsluttende rapport »Trafficking  final report 2002«  

 i år 2004.
 Projektet var et initiativ taget af Nordisk Råd og finansieret af dels  

 Nordisk Ministerråd dels de enkelte lande.
Danmarks indsats Med en lovændring af straffeloven i 2002 har Folketinget i 2002 levet op til  

 den del af de internationale aftaler, der handler om at gøre  

 menneskehandel strafbart, men har endnu ikke gjort særlig meget for at hjælpe  

 ofrene.
Dog skal nævnes projekt »Stop kvindehandlen«, der som det eneste i  

 landet yder en konkret indsats.
Projektet skal efter planen afsluttes i  

 oktober  

 2006. Projektet har allerede efter et år haft 25 udenlandske kvinder i deres  

 beskyttelsestilbud.
 Projektet har ved sammenligning med tilsvarende projekter i  

 udlandet kunnet opstille en meget stærk formodning om, at jo længere  

 kvinderne  

 kan være beskyttet, jo større er muligheden for, at de vil vidne.
Som loven er nu, kan ofrene normalt kun blive i Danmark i 15  

 dage.
Der er imidlertid et stort behov for, at ofrene kan blive i Danmark i  

 en  

 længere periode end de 15 dage, både for at sikre retsforfølgelsen af dem,  

 der  

 står bag menneskehandel og udnyttelse af ofrene, og for at yde den nødvendige  

 omsorg og rehabilitering, ofrene har brug for.
Endvidere er der et stort  

 behov  

 for at forbedre mulighederne for at yde ofrene hjælp til at vende tilbage til  

 deres hjemland  

  bl.a. i form af en »ny  

 historie« og ved samarbejde med organisationer i deres hjemland.
Regeringen har gentagne  

 gange forsikret, at lovgivningen åbner mulighed for, at ofrene kan blive så  

 længe som nødvendigt.
Men i praksis er denne mulighed stort set ikke blevet  

 anvendt.
Det fremgår bl.a. af ligestillingsministerens  

 svar af 24. juni 2004 på spørgsmål S 3282, at der er tale om meget få sager,  

 hvor der gives visum med henblik på at afgive vidneforklaring i retssager.  

 Det  

 normale er, at udlændingemyndighederne kræver, at ofrene straks rejser ud.
I  

 ni  

 sager i perioden oktober 2003 til juni 2004 har Udlændingestyrelsen givet en  

 frist på 15 dage til udrejse af hensyn til, at politiet overvejede at  

 efterforske et groft overgreb.
Der har endnu ikke været en eneste sag, hvor  

 der  

 er anmodet om en længere udrejsefrist end 15 dage.
I sit svar på spørgsmål S 680 den 24. november 2004 undviger  

 integrationsministeren  

 at oplyse, efter hvilke konkrete kriterier der vil kunne sikres visumfrit  

 ophold eller udstedelse af visum eller midlertidig opholdstilladelse.
Det  

 bestyrker, at der må et øget fokus på ofres muligheder, og konsekvenserne ved  

 hjemsendelsen må beskrives og dokumenteres.
Ministeren for ligestilling har fremlagt »perspektiv- og  

 handlingsplan 2005«.
I denne handlingsplan er projektet »Stop kvindehandel«  

 ikke nævnt.
Det ligger derfor forslagsstillerne meget på sinde, at al den  

 solide faglige erfaring, der er opsamlet i projektet, integreres i det  

 foreslåede center og det tydeliggør behovet for, at der oprettes et center.  

 Det  

 nævnes i handlingsplanen, at der vil komme en revideret handlingsplan i 2005,  

 hvori det er indarbejdet, at der skal ydes en indsats over for børn, der er  

 ofre for menneskehandel.
Landsdækkende center for hjælp til ofre for  

 grove forbrydelser Konkrete tiltag er nødvendige, snak og holdninger er ikke nok.  

 Derfor ønsker forslagsstillerne, at regeringen inden 2006 skal sikre  

 oprettelsen af et landsdækkende center, der kan modtage og hjælpe mennesker,  

 der er ofre for den grove forbrydelse, som menneskehandel er.
Centerets arbejdsområde defineres som ofre for den grove  

 forbrydelse, menneskehandel, af de to følgende grunde: For det første fordi  

 menneskehandel handler om andet end prostitution, som der ellers mest er  

 fokus  

 på.
Det vil sige, at mænd og børn ikke er omfattet af tiltag, når man sætter  

 fokus på prostitution.
For det andet fordi et stempel som kriminel eller  

 prostitueret vil gøre det sværere for ofrene at blive integreret enten i  

 deres  

 hjemlande og byer eller i Danmark.
Det er en vigtig pointe, for når  

 kvinderne,  

 børnene og mændene via hjælpeprogrammer skal tilbage til deres hjemstavn, så  

 er  

 det stort set umuligt at blive integreret, hvis man er stemplet som »en  

 tidligere prostitueret«.
Ofrene skal have retten til at kunne få en »ny  

 historie«, hvilket er nødvendigt for at kunne blive integreret socialt og på  

 arbejdsmarkedet.
Det tager selvklart mere end 15 dage at få en »ny historie«  

 og  

 at få bearbejdet traumer fra de trusler vold og anden tvang, der altid er  

 forbundet med menneskehandel.
 Centeret skal have følgende opgaver:
 Centeret tænkes som én organisation, men centeret vil være  

 geografisk adskilt i en afdeling for børn, en for kvinder og en for mænd.
1.  

 	  

 Centeret skal i døgndrift varetage her og nu-hjælp til ofrene.  

 Ofrene skal kunne møde op selv, fordi de har hørt om centeret fra andre,  

 eller  

 de kan blive bragt af politiet, socialforvaltningen, kvindekrisecentre,  

 fagforeninger eller andre, der møder ofrene.
Det kræver et akutberedskab af  

 personale med både pædagogisk, psykologisk og social viden, og som desuden  

 bør  

 have kendskab til mindst et sprog ud over dansk.
Hjælpen kan både bestå i  

 omsorg, akut krisehjælp og andet, afhængig af den situation, ofret er i.
I  

 nogle tilfælde kan der også være behov for at tilkalde sundhedspersonale,  

 hvis  

 der f.eks. er tale om børn, der er underernærede og/eller har forskellige  

 sygdomme, og der kan være behov for juridisk hjælp, f.eks hvis en  

 tvangsarbejder skal have hjælp til en erstatningssag mod den, der udnyttede  

 ham.
2.  

 	  

 Centeret skal hjælpe  

 ofrene i kontakten med de danske myndigheder, f.eks. politiet,  

 socialforvaltningerne  

 og Udlændingestyrelsen.
Med afsæt i de praktiske erfaringer fra samarbejdet  

 skal  

 centeret løbende udarbejde modeller for samarbejdet, herunder beskrive deres  

 egen rådgivende og vejledende funktion.
3.  

 	  

 Centeret skal have et  

 tilbud om beskyttelse til de ofre, som udsættes for trusler fra  

 menneskehandlere  

 og deres håndlangere.
Det betyder, at centeret må have beskyttede/hemmelige  

 adresser, hvor ofre kan opholde sig.
Der kan også være tale om de børn, som  

 er  

 udnyttet til kriminalitet, og som nu spærres inde på de sikrede afdelinger,  

 eller som opholder sig i Røde Kors asylcentre.
4.  

 	  

 Centeret skal hjælpe  

 ofrene med at komme hjem.
Der skal samarbejdes med såvel internationale  

 organisationer som organisationer i de lande, ofrene kommer fra, såfremt  

 ofrene  

 ønsker dette.
5.  

 	  

 Enkelte ofre vil dog  

 ikke skulle have hjælp, fordi de ønsker at blive i Danmark og opfylder  

 betingelserne  

 for at få asyl eller f.eks. af humanitære årsager kan få opholdstilladelse i  

 Danmark.
Med afsæt i de praktiske erfaringer med dette samarbejde, skal  

 centeret  

 løbende udarbejde modeller for samarbejdet samt bistå hjemlandene med at lave  

 oplysningskampagner om emnet.
 6.  

 	  

 Centeret skal udarbejde  

 en årlig journalistisk rapport, der fremlægger og kommenterer centerets  

 skriftlige  

 dokumentation, herunder komme med anbefalinger til lovjusteringer,  

 vejledninger  

 for arbejdet og andet, som centeret finder relevant.
 7.  

 	  

 Den systematiske  

 vidensakkumulation skal desuden bruges til, at centeret jævnligt tilbyder  

 efteruddannelseskurser  

 for relevante faggrupper, f.eks. politi, sagsbehandlere, gademedarbejdere  

 m.v.
Økonomi De beskrevne opgaver for centeret kræver erfarent, veluddannet  

 og meget fleksibelt personale.
Når man skal løfte så mangeartede sociale opgaver, er det helt  

 nødvendigt, at man fraviger de vante tankesæt om belægningsprocenter og om  

 præcise takster for en døgnpris, da disse kan variere alt efter opgavens  

 omfang.
En opgave kan være, at en retssag trækker så meget i langdrag, og at  

 ofret bliver så selvhjulpent og kommer så meget uden for fare, at han/hun kan  

 fraflytte centeret mod, at en ansat er støttekontaktperson nogle timer om  

 ugen.
 En anden opgave kan være, at et offer kan have hårdt brug for  

 psykologsamtaler eller være i beskyttelsestilbud i hele perioden.
 Sideløbende med den daglige og akutte modtagelse af ofre har centeret  

 opgaver som metodeudvikling og vidensakkumulation, hvilket kræver yderligere  

 kvalifikationer hos personalet.
Det er forslagsstillernes umiddelbare vurdering, at der årligt  

 skal afsættes ca. 20 mio. kr. til den samlede drift af centerets opgaver.
En  

 del af disse midler vil medføre en besparelse på andre områder f.eks. hos  

 politi, socialforvaltning, flygtningemyndigheder m.v.. Men det er meget svært  

 at sætte tal på, hvor præcist disse besparelser vil ligge, da det ofte vil  

 være  

 spredt ud over landet.
Forslagsstillerne er naturligvis indstillet på at  

 aftale  

 finansieringen med de partier, der måtte støtte forslaget.
Fælles nordisk indsats Centerets vidensopsamling og internationale samarbejde bør være  

 et fælles nordisk projekt, hvor man kan lære af hinanden.
Derfor har  

 forslagsstillerne sikret sig, at spørgsmål om menneskehandel rejses af den  

 venstresocialistiske  

 grønne gruppe, VSG, i Nordisk Råd, så der kommer fællesnordiske initiativer.
Skriftlig fremsættelse Line  

 Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om hjælp og frihed til ofre for menneskehandel.
(Beslutningsforslag nr.
B 69).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
