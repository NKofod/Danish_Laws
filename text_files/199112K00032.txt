Nr LSF 32 Forslag til Lov om ophævelse af lov om depositum ved ungdomsuddannelser og  

 videregående uddannelser og gebyr ved prøveforberedende  

 enkeltfagsundervisning til højere forberedelseseksamen Fremsat af Rahbæk Møller (SF) Gade (SF) Hanne Thanning Jacobsen (SF) Jes  

 Lunde (SF) Ebba Strange (SF) den 3. oktober 1991 § 1 Lov nr. 827 af 21. december 1988 om depositum ved ungdomsuddannelser og  

 videregående uddannelser og gebyr ved prøveforberedende  

 enkeltfagsundervisning til højere forberedelseseksamen ophæves.
§ 2 Deposita, der er opkrævet i henhold til loven, udbetales inden 1. januar  

 1992 til indbetaleren, såfremt denne efter gældende regler ikke endegyldigt  

 har mistet retten til tilbagebetaling inden 1. november 1991.
§ 3 Gebyrer, der er indbetalt i forbindelse med undervisning, der er  

 påbegyndt efter 1. juli 1991, udbetales til indbetaleren.
Bemærkninger til lovforslaget Almindelige bemærkninger Loven om depositum og gebyrer ved en række uddannelser har nu virket i to  

 et halvt år.
Dens angivne formål var at virke adfærdsregulerende.
Det kan nu  

 konstateres, at loven ikke har haft denne virkning, men at den alene har  

 virket som en fordyrelse af uddannelse og som en administrativ belastning.  

 Loven foreslås derfor ophævet.
Bemærkninger til lovforslagets enkelte bestemmelser Til § 2 Når loven ophæves, indstilles naturligvis opkrævningen af deposita og  

 gebyrer.
Det foreslås endvidere, at deposita, der er indbetalt af personer,  

 der er under uddannelse og derfor ville få deres deposita udbetalt i  

 forbindelse med uddannelsens afslutning, får dem udbetalt straks efter lovens  

 vedtagelse.
Til § 3 Ligeledes foreslås gebyrer, der er indbetalt for kurser i indeværende  

 semester, tilbagebetalt for at undgå, at mennesker, der allerede har  

 indbetalt deres gebyr, stilles ringere end dem, der endnu ikke har nået at  

 indbetale det.
