Bekendtgørelse om betingelser for  

 tilskud til investeringer i  

 fiskerihavnes faciliteter I medfør af § 2, stk. 1, nr. 6, § 7, § 9, stk. 1 og § 11 i lov om  

 strukturforanstaltninger vedrørende fiskerisektoren, jf.  

 lovbekendtgørelse nr. 316 af 3. maj 2001 fastsættes:
 § 1. Ansøgning om tilskud til investeringer  

 i fiskerihavnes faciliteter indsendes i 2 eksemplarer gennem det stedlige  

 fiskeriinspektorat til Direktoratet for FødevareErhverv, som  

 træffer afgørelse om tilskud ifølge bekendtgørelse  

 om tilskud til investeringer i fiskerihavnes faciliteter samt  

 nærværende bekendtgørelse.
Stk. 2. Ansøgning om tilskud skal udfærdiges  

 på et særligt ansøgningsskema.
Ansøgningsskema og  

 vejledning fås hos Direktoratet for FødevareErhverv eller hos  

 det stedlige fiskeriinspektorat eller på direktoratets hjemmeside.
 § 2. Tilskud kan ydes til investeringer i  

 fiskerihavnes faciliteter som er led i havnens funktion som fiskerihavn, jf.  

 § 5.
 Stk. 2. Investeringerne skal bidrage til  

 strukturforbedringer med varig økonomisk virkning og ikke  

 medføre uheldige virkninger, navnlig en fare for tilvejebringelse af  

 overskydende produktionskapacitet.
 § 3. De samlede tilskudsberettigede udgifter til  

 investeringer skal mindst udgøre 100.000 kr.
Tilskudsberettigede investeringer § 4. Tilskud kan blandt andet ydes til  

 nedenstående investeringer efter følgende  

 prioritering:
1)	faciliteter til landing, behandling og oplagring af fisk,  

 køle- og fryserum, kølehuse, køle- fryseanlæg,  

 isforsyning, transport/lossefaciliteter ved etablering af  

 kølekæde, 2)	forbedring af logistik og kvalitetsstyring, herunder  

 teleauktioner, 3)	fangsthåndtering ved landing (sorterings- og  

 rensningsanlæg), 4)	kassevaskeanlæg, værksteder, redskabsrum, 5)	forsyning af fartøjer med brændstof, is, vand, 6)	fornyelse med henblik på fastholdelse og forøgelse af  

 omsætning og beskæftigelse, 7)	miljøforbedring, herunder forbedret affalds- og  

 spildevandshåndtering, 8)	foranstaltninger til mindskelse af udtag af fisk, 9)	sikkerhedsforanstaltninger og 10)	losse- og anløbskajer, havnebassiner, moler og  

 beddinger.
Stk. 2. Ansøgningerne om tilskud til offentlige  

 eller offentligt lignende investeringer i fiskerihavnes faciliteter  

 vedrørende infrastruktur, herunder infrastruktur som anvendes til  

 opbevaring og omsætning m.v., vil blive behandlet en gang om året  

 og indenfor den fastsatte bevillingsramme.
Andre ansøgninger vil blive  

 behandlet efterhånden som de modtages og indenfor den fastsatte  

 bevillingsramme.
Stk. 3. I tilknytning til de i stk.1 nævnte  

 investeringer, kan der ydes tilskud til 1)	projekteringsomkostninger med op til 10 pct. af de samlede  

 støtteberettigede omkostninger, eller 2)	konsulentbistand op til 10.000 kr. i forbindelse med udarbejdelse af  

 projektet, dog ikke til udarbejdelse af ansøgning.
Stk. 4. Der kan ydes tilskud til uforudsete udgifter  

 på op til 5 pct. af investeringsudgifterne.
Uforudsete udgifter kan dog  

 højest udgøre 500.000 kr.
 § 5. Der lægges vægt på, at  

 ansøger deltager i finansieringen af de projekter der støttes,  

 især når den pågældende havn er i en  

 konkurrencesituation.
 Stk. 2. Tilskud til offentlig eller offentlig lignende  

 investeringer omfattet af § 1, stk. 4 nr. 1 og 2 i bekendtgørelse om  

 tilskud til investeringer i fiskerihavnes faciliteter, som gennemføres  

 i og af kommunale selvstyrehavne, skal medfinansieres af havnens egen  

 midler.
 Stk. 3. Tilskud til offentlig eller offentlig lignende  

 investeringer omfattet af § 1, stk. 4 nr. 1 og 2 i bekendtgørelse om  

 tilskud til investeringer i fiskerihavnes faciliteter, som gennemføres  

 i og af andre havne end kommunale selvstyrehavne, skal medfinansieres af  

 ikke-statslige midler.
 § 6. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 13 af 12. januar 2001  

 om tilskud til investeringer i fiskerihavnes faciliteter finder fortsat  

 anvendelse for tilsagn, der er meddelt inden nærværende  

 bekendtgørelses ikrafttræden.1)  Ansøgninger, der er modtaget  

 under den tidligere bekendtgørelse og ikke er behandlet inden  

 ikrafttrædelsen, behandles efter bestemmelserne i denne  

 bekendtgørelse.
--NOTER--- --NOTER--- Ministeriet for Fødevarer, Landbrug og  

 Fiskeri, den 13. december 2002 Mariann Fischer Boel /Lars Christensen Clink 1)   Bekendtgørelse  

 nr. 13 af 12. januar 2001 er ophævet ved bekendtgørelse nr. 1113  

 af 13. december 2002 om tilskud til investeringer i fiskerihavnes  

 faciliteter.
