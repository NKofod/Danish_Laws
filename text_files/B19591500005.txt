 I henhold til § 4, stk. 2, i indenrigs- og boligministeriets  

 bekendtgørelse af 12. marts 1955 om medicinske gasarter fastsætter  

 sundhedsstyrelsen efter forhandling med Dansk Standardiseringsråd følgende  

 bestemmelser vedrørende forhandlingen af medicinske gasarter.
 § 1.  Trykflasker med medicinske gasarter må kun  

 forhandles, såfremt de er stemplet, etiketteret og farvemærket i  

 overensstemmelse med DS 938.
 § 2.  Trykflasker på mindre end ti liter med  

 medicinske gasarter må kun forhandles, såfremt de er forsynet med ventiler og  

 spændebøjler med sikkerhedsstyr som beskrevet i DS 728.
 § 3.  Trykflasker med medicinske gasarter med mere end  

 5 atmosfæres tryk må kun anvendes til lægelige formål, såfremt der i systemet  

 er indskudt en reduktionsventil.
 For iltflasker kræves yderligere, at der findes en sikkerhedsventil og et  

 manometer for det reducerede tryk; dog kan reduktionsventiler uden  

 sikkerhedsventil og manometer for det reducerede tryk tillades ved brug af  

 iltflasker til narkoseapparater af den type, hvor ilten doseres af en  

 nåleventil efterfulgt af et flowmeter.
 Anvendelse af andre ventiler end reduktionsventiler må kun ske efter  

 særlig tilladelse fra sundhedsstyrelsen og kan kun forventes tilladt, såfremt  

 sådanne ventiler efter sundhedsstyrelsens skøn i enhver henseende yder mindst  

 samme sikkerhed som reduktionsventiler.
 § 4.  Fra 1. januar 1960 må medicinske gasarter kun  

 forhandles og anvendes i overensstemmelse med reglerne i denne  

 bekendtgørelse.
 Sundhedstyrelsen, den 3. april 1959.
 Frandsen.
 /Skovgaard.
