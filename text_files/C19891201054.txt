Adoptivbarn kan ikke ved anmeldelse til ministerialbogen antage et  

 navn der har været båret forud for adoption, medmindre adoptionen er ophævet,  

 og vedkommende er genindtrådt i retsforholdet til sin virkelige slægt I en af Hjørring kirkekontor hertil indsendt skrivelse af 1. november 1988  

 har NN, der ved en af Hjørring amt den 27. marts 1947 meddelt  

 adoptionsbevilling har erhvervet sin adoptivforældres efternavn N, ansøgt om  

 tilladelse til i medfør af navnelovens § 2, nr. 3, at antage sin biologiske  

 fars efternavn A, der har været båret forud for adoptionen.
 I denne anledning skal man meddele, at Familieretsdirektoratet i en over  

 sagen indhentet erklæring af 11. januar 1989 har udtalt, at navnelovens § 2,  

 nr. 3, ikke er anvendelig i tilfælde, hvor der søges forandring til et navn,  

 der har været båret forud for en adoption, medmindre adoptionen er ophævet,  

 og vedkommende er genindtrådt i retsforholdet til sin virkelige slægt.
 Kirkeministeriet kan henholde sig til det af Familieretsdirektoratet  

 udtalte, hvorefter den ansøgte ændring af efternavnet ikke kan ske ved  

 anmeldelse til ministerialbogen.
Det tilføjes, at Familieretsdirektoratet i samme erklæring har meddelt, at  

 sager om genantagelse af et før adoptionen båret efternavn behandles efter  

 ansøgning af det statsamt, hvor ansøgeren har bopæl.
Ansøgningen skal være  

 bilagt oplysninger om, hvorvidt ansøgeren har forbindelse med sin oprindelige  

 biologiske slægt, hvorfra det ønskede efternavn stammer.
 Man skal anmode om, at der udstedes en ny dåbsattest til NN, hvori  

 forældrerubrikken er udfærdiget i overensstemmelse med bestemmelsen i pkt. 8  

 i ministeriets cirkulære af 15. marts 1982 om udfyldelse af forældrerubrikken  

 i fødsels/dåbs- og na Sørensen, hvori forældrerubrikken er udfærdiget i  

 overensstemmelse med bestemmelsen i pkt. 8 i ministeriets cirkulære af 15.  

 marts 1982 om udfyldelse af forældrerubrikken i fødsels/dåbs- og  

 navneattester efter ministerialbøgerne.
