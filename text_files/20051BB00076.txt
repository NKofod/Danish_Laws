Fremsat den 10. februar 2006 af  

 Elsebeth Gerner Nielsen (RV), Marianne Jelved (RV),  

 Morten  

 Østergaard  

 (RV),  

 John Dyrby  

 (S),  

 Henrik Sass Larsen  

 (S) og  

 Troels  

 Ravn  

 (S) Forslag til folketingsbeslutning om en undersøgelse af de  

 sager, hvor der er givet afslag på familiesammenføring med henvisning til  

 mistanke om tvangsægteskab Regeringen pålægges hurtigst muligt at gennemføre en  

 undersøgelse af, hvad der er sket med de borgere, som i perioden 2002-2005  

 har  

 fået afslag på ægtefællesammenføring med den begrundelse, at myndighederne  

 vurderede, at der var tale om et tvangsægteskab.
Bemærkninger til forslaget Udlændingestyrelsen har i perioden 2002-2005 givet afslag på  

 ægtefællesammenføring med henvisning til mistanke om tvangsægteskab i 62  

 tilfælde, jf. statistiske oplysninger på Udlændingestyrelsens hjemmeside.  

 Dermed er det forhindret, at de pågældende par kan leve sammen i Danmark, men  

 der findes ingen systematisk viden om, hvad der herefter er sket med de  

 involverede unge.
Samtidig er der sidste år tale om en dramatisk stigning i  

 antallet af afslag med henvisning til mistanke om tvangsægteskab, fra 7  

 tilfælde  

 i 2004 til 33 tilfælde i 2005. Spørgsmålet er derfor: Hvad er der sket med  

 disse ægteskaber/forlovelser efter afslaget på familiesammenføring? Er  

 ægteskabet blevet annulleret, er samlivet blot udskudt til en senere dato,  

 eller er ægteskabet og samlivet optaget uden for Danmark? Forslagsstillerne er bekymrede for, at unge, som får afslag på  

 ægtefællesammenføring i Danmark, alligevel risikerer at blive tvunget til at  

 gifte sig mod deres vilje.
Et tvangsægteskab er et strafferetligt forhold,  

 som  

 Danmark har et ansvar for at forfølge.
Dertil kommer, at forslagsstillerne  

 frygter, at den nuværende politik giver de unge en forventning om, at de er  

 sikre, så længe der bliver givet afslag på familiesammenføring.
Men det vides  

 ikke, om dette er tilfældet, og om man blot stikker de unge blår i  

 øjnene.
 Både for at sikre, at de skyldige kan blive holdt ansvarlige, og  

 at der sendes et klart signal til alle om, at tvangsægteskaber hverken er  

 lovlige eller tolererede i Danmark, og for at sikre en reel beskyttelse af  

 ofrene for tvangsægteskaberne ønsker forslagsstillerne en undersøgelse, som  

 afdækker, om den nuværende lovgivning forhindrer tvangsægteskaber.
 Målet med undersøgelsen er:
  

 	  

 at få større viden om  

 tvangsægteskaber, herunder om udlændingeloven virker og reelt forebygger  

 tvangsægteskaber,   

 	  

 at undersøge, om de  

 unge er i live (forslagsstillerne er opmærksomme på, at politiet vurderer, at  

 det  

 er nødvendigt at undersøge visse unges forsvinden, muligvis som resultat af  

 et  

 opgør i familien), og   

 	  

 at undersøge, om de  

 unge får både den relevante viden og de relevante tilbud stillet til  

 rådighed.
Forslagsstillerne  

 vil lade det være op til regeringen at tage stilling til, hvordan en sådan  

 undersøgelse bedst tilrettelægges, således at der tages maksimalt hensyn til  

 de  

 unges sikkerhed.
Som minimum ønskes en oversigt over, hvor mange af de unge,  

 som har fået afslag på familiesammenføring med henvisning til en mistanke om  

 tvangsægteskab, der i dag har forladt Danmark.
Skriftlig  

 fremsættelse Elsebeth Gerner Nielsen  

  

 (RV):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om en  

 undersøgelse af de sager, hvor der er givet afslag på familiesammenføring med  

 henvisning til mistanke om tvangsægteskab.
(Beslutningsforslag  

 nr.
B 76).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
