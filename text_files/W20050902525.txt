Pressenævnet  

 bemærkede, at nævnet som følge af de begrænsede muligheder for at føre bevis  

 for nævnet ikke havde mulighed for at tage stilling til rigtigheden af  

 oplysningerne om,  

  

 at  

 klager var kendt i Viborgs narkotikamiljø,  

  

 at  

 han tidligere i flere år havde handlet med narkotika uden at være blevet  

 tiltalt herfor,  

  

 og at  

 det var sjældent, at politiet havde kunnet fælde  

 ham med større mængder narkotika.
Nævnet fandt herefter ikke grundlag for at  

 kritisere bladet for tilsidesættelse af god presseskik.
Kendelse  

 fra Pressenævnet i sag 2004-6-88 [K] har ved advokat Lars Thousig Jensen klaget til Pressenævnet  

 over en artikel i Viborg Stifts Folkeblad den 20. juli 2004, idet han mener,  

 at  

 god presseskik er tilsidesat.
 I artiklen, der bar overskriften   

  

 Lyndom til 60-årig  

  

 , hed det:
Onsdag er det en måned siden, at politiet i et lukket  

 grundlovsforhør i Viborg fik fængslet en 60-årig mand fra Viborg for  

 besiddelse  

 af et større kvantum narkotika.
Fængslingen udløber i morgen, og ved samme  

 lejlighed får den 60-årige dom.
Det er sjældent, at narkosager afgøres så hurtigt, når der er  

 tale om en større mængde amfetamin, så der er tale om en lyndom.
Der skal dog  

 domsmænd til at bedømme sagen, så der er næppe tale om en tilståelsessag.
Ifølge anklageskriftet er der tale om  

 400 gram  

 amfetamin, som politiet  

 fandt på mandens adresse.
Manden er ifølge Folkebladets oplysninger kendt fra  

 byens narkomiljø gennem mange år, men det er sjældent, at politiet har kunnet  

 fælde ham med større mængder.
Hvis anklagerne holder, kan den 60-årige se frem til en længere  

 tur bag tremmer.
Et kvantum amfetamin på det halve af den beslaglagte mængde  

 udløser normalt mange måneders fængsel. Viborg Stifts Folkeblad bragte den 23. juli 2004 en artikel,  

 hvori det blev oplyst, at [K] dagen før var blevet idømt 1 år og 3 måneders  

 fængsel for overtrædelse af straffelovens § 191.
[K] har anført, at artiklens formuleringer er krænkende for ham.  

 Han er i artiklen udråbt som en person, der er kendt i byens narkomiljø,  

 ligesom det antydes, at han har handlet med narkotika i flere år, men at det  

 er  

 et rent tilfælde, at han ikke tidligere er blevet tiltalt.
Det er irrelevant  

 for retsreportagen, hvorvidt han måtte være kendt fra byens narkomiljø,  

 ligesom  

 hans tidligere sager er irrelevante for den aktuelle sag.
Det er navnlig  

 krænkende, når det antydes, at politiet tidligere har kunnet fælde ham  

 med  

 større mængder.
Viborg Stifts Folkeblad har oplyst, at bladet tidligere har  

 omtalt, at [K] har været involveret i to mindre sager om  

 narkotikakriminalitet.  

 Bladets research viser imidlertid, at [K] er kendt i det kriminelle miljø i  

 Viborg, herunder i narkomiljøet, hvor han går under navnet  

 speedkongen.
Det  

 fremgår af retsbogen, at klager ikke er dømt af betydning for den aktuelle  

 sag,  

 idet han kun har mindre domme for besiddelse af små mængder stof, og idet  

 tidligere straffe har så mange år bag sig, at det ikke havde betydning for  

 strafudmålingen i sagen.
Bladet har anført, at der er fuld dækning for de oplysninger,  

 der blev bragt om sagen inden domfældelsen.
Der er tale om en af flere  

 opfølgninger  

 på en politisag.
 I sagens behandling har følgende nævnsmedlemmer deltaget:
 Niels Grubbe,  

 Lotte Mejlhede, Lene Sarup og Ole Askvig.
 Pressenævnet udtaler:
Pressenævnet bemærker, at nævnet som følge af de begrænsede  

 muligheder for at føre bevis for nævnet ikke har mulighed for at tage  

 stilling  

 til rigtigheden af oplysningerne om, at [K] er kendt i Viborgs  

 narkotikamiljø,  

 at han tidligere i flere år har handlet med narkotika uden at være blevet  

 tiltalt herfor, og at det er sjældent, at politiet har kunnet fælde ham med  

 større mængder narkotika.
Nævnet finder herefter ikke grundlag for at  

 kritisere  

 Viborg Stifts Folkeblad for tilsidesættelse af god presseskik.
 Afgjort den 14. oktober 2004.
