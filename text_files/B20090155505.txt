Bilag 1 Bekendtgørelse om ændring af bekendtgørelse om administrative fællesskaber mellem uddannelsesinstitutioner på Undervisningsministeriets ressortområde § 1 I bekendtgørelse nr. 158 af 19. februar 2009 om administrative fællesskaber mellem uddannelsesinstitutioner på Undervisningsministeriets ressortområde foretages følgende ændringer:
 1. Indledningen affattes således:
 2. Efter § 3 indsættes:
»§ 4. En institution (værtsinstitutionen), der efter § 3 varetager administrative opgaver for et fællesskab af institutioner (partnerinstitutionerne), skal aflægge regnskab for indtægter og udgifter for de administrative opgaver, der udføres.
I regnskabet skal også indgå en eventuel opgørelse af mellemværende med partnerinstitutionerne.
Stk. 2. Regnskabet skal følge kalenderåret.
Regnskabet skal forsynes med en påtegning af værtsinstitutionens revisor og i underskrevet stand sendes til partnerinstitutionerne og til Undervisningsministeriet senest den 1. april i året efter regnskabsåret.
Stk. 3. Regnskabet skal indeholde de samlede indtægter, udgifter delt op på lønudgifter, driftsomkostninger, afskrivninger, finansielle poster og ekstraordinære poster, året resultat og eventuelle mellemværender med partnerinstitutionerne.
Bogføringen finder sted efter de principper, der er angivet i bilag 2.
§ 5. Revisionen af regnskabet efter § 4, stk. 2, udføres af værtsinstitutionens revisor efter god offentlig revisionsskik, således som dette begreb er fastlagt i § 3 i lov om revisionen af statens regnskaber m.m.« 3. I bilag 1 affattes punkt 7 således:
 4. Bilag 2 affattes som bilag 1 til denne bekendtgørelse.
§ 2 Bekendtgørelsen træder i kraft den 8. januar 2010 og har virkning for regnskabsåret 2010.
Undervisningsministeriet, den 18. december 2009 P.M.V.Per HansenAfdelingschef / Ole Sten Volder Bilag 1 »Bilag 2 Regnskabsaflæggelse og kontering Til brug ved regnskabsaflæggelse skal følgende kontering anvendes.
 Udgifterne, såvel direkte som indirekte, konteres på følgende formålskontonumre:
Værtsinstitutionen konterer alle udgifter, såvel direkte som indirekte, på ovenstående formålskonti.
Indtægten fra partnerinstitutionerne fordeles og krediteres på nedennævnte udgiftsgrupper (SKS-sumkonti):
Partnerinstitutionerne debiterer udgiften til fællesskabet på ovennævnte SKS-konti samt på det relevante formål for Administrative Fællesskaber.
De konsoliderede regnskaber vil således ikke vise større udgift på de enkelte udgiftskonti end reelt afholdt.
 Resultatet på værtsinstitutionens administrative fællesskabs formål svarer til værtsinstitutionens egen udgift på området.
Med udgangspunkt i reglerne om standardrapporter i de respektive institutioners regnskabsbekendtgørelser indsættes en linje efter bygningsdrift i såvel resultatopgørelse som i nøgletallene, der betegnes: Administrative Fællesskaber.
Tilsvarende indsættes i nøgletallene en linje efter øvrige til lønudgifter til administrative fællesskaber.
Nøgletal i regnskabet vil således ikke blive påvirket af administrative fællesskaber, da de trækkes ud og vises på en særskilt linje.
Alene værtsinstitutionen vil have årsværksnøgletal, og såvel værtsinstitutionens som partnerinstitutionens regnskaber vil vise en udgift på et eller flere af formålene til administrative fællesskaber.
