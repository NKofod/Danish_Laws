 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 487 af 13. september 1984,  

 fastsættes:
 § 1.  Bestemmelserne i denne bekendtgørelse vedrører  

 ydelse af produktionsrestitution til nedennævnte kornarter i henhold til De  

 europæiske Fællesskabers bestemmelser lov om:
a.
Majs, blød hvede og mel heraf samt brudris, der anvendes til  

 fremstilling af stivelse.
b.
Majs, der forarbejdes til grove og fine gryn (majsgrits), der anvendes  

 til fremstilling af glucose ved den direkte hydrolysemetode.
c.
Majs, der forarbejdes til grove og fine gryn (majsgrits), der anvendes  

 i bryggeriindustrien.
d.
Brudris, der anvendes i bryggeriindustrien.
e.
Majs og blød hvede samt mel heraf, der forarbejdes til kvældemel til  

 brug ved brødfremstilling.
 Stk. 2.  Udover de af De europæiske Fællesskaber  

 fastsatte betingelser for ydelse af produktionsrestituon skal de i §§ 2-5  

 anførte betingelser være opfyldt.
§ 2.  Virksomheder, der her i landet fremstiller de i  

 § 1, stk. 1, nævnte restitutionsberettigede produkter, kan kun opnå  

 produktionsrestitution, såfremt de forud er registreret hertil af  

 EF-direktoratet, Frederiksborggade 18, 1360 København K., og iagttager de af  

 direktoratet givne anvisninger.
Direktoratet udsender en vejledning herom.
 Stk. 2.  Virksomheden er undergivet toldvæsenets kontrol  

 og skal forud indhente bevilling hos toldvæsenet.
 Stk. 3.  Bryggerier, der anvender majsgrits eller  

 brudris, samt industrivirksomheder, der anvender majsgrits til  

 glucosefremstilling eller kvældemel til brødfremstilling, skal ligeledes  

 forud indhente bevilling hos toldvæsenet og er undergivet toldvæsenets  

 kontrol, såfremt majsgrits, brudris eller kvældemel søges tildelt  

 produktionsrestitution.
 § 3.  Der må kun begæres produktionsrestitution,  

 såfremt:
1. det restitutionsberettigede produkt er fremstillet  

 af korn i fri omsætning indenfor Fællesskabet, 2. majsgritsen skal anvendes i bryggeri- eller  

 glucoseindustrien indenfor Fællesskabet, 3. brudrisen skal anvendes i bryggeri- eller  

 stivelsesindustrien indenfor Fællesskabet, 4. kvældemelet skal anvendes til brødfremstilling  

 indenfor Fællesskabet.
Stk. 2.  Majsgrits, brudris og kvældemel, hvortil der er  

 ydet produktionsrestitution, skal her i landet være anvendt i bryggeri-,  

 glucose- eller risstivelsesindustrien eller til brødfremstilling senest 180  

 dage efter datoen for fakturaens udstedelse.
De i § 2, stk. 3, nævnte  

 virksomheder er ansvarlige for, at denne betingelse opfyldes.
 Stk. 3.  Rigtigheden af oplysningerne kan kræves  

 bekræftet af statsautoriseret eller registreret revisor.
§ 4.  Kontrol med opfyldelse af de i markedsordningen  

 indeholdte kvalitetskrav for majsgrits og kvældemel udøves af  

 Statsfrøkontrollen.
Efter anmodning fra den virksomhed, der fremstiller det  

 pågældende produkt, udtager Statsfrøkontrollen prøver til undersøgelse i  

 overensstemmelse med de af denne fastsatte prøvetagningsbestemmelser.  

 Udgifterne ved udtagning og undersøgelse af prøverne betales af virksomheden  

 til Statsfrøkontrollen efter påkrav.
 § 5.  Produktionsrestitutionen kan udbetales, når  

 råvaren er taget under toldkontrol.
 Stk. 2.  Det er en betingelse for udbetaling af  

 produktionsrestitution, at direktoratet har modtaget toldvæsenets attest for,  

 at varen er taget under toldkontrol, samt at den registrerede virksomhed  

 overfor direktoratet har stillet sikkerhed i form af en bankgaranti eller  

 anden af direktoratet godkendt garanti.
 § 6.  Importører af brudris fra steder udenfor  

 Fællesskabet til anvendelse i bryggeriindustrien eller ved fremstilling af  

 stivelse indenfor Fællesskabet kan efter de i markedsordningen fastsatte  

 bestemmelser opnå restitution, såfremt de forud er registreret af  

 EF-direktoratet og iagttager de af direktoratet givne anvisninger samt er  

 undergivet toldvæsenets kontrol, jf. § 2.
 § 7.  Overtrædelse af § 2, stk. 2 og 3, og § 3,  

 straffes med bøde, medmindre højere straf er forskyldt i henhold til § 16 i  

 lov om administration af Det europæiske økonomiske Fællesskabs forordninger  

 om markedsordninger for landbrugsvarer m.v., jf. lovbekendtgørelse nr. 487 af  

 13. september 1984.
 § 8.  Denne bekendtgørelse træder i kraft ved  

 offentliggørelsen i Lovtidende og har gyldighed til 30. juni 1989.
