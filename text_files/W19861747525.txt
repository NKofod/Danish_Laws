I forbindelse med en vejudvidelse fremsatte lodsejeren krav om  

 erstatning for udgifter bl.a. til flytning af et halmbaneanlæg, idet det ikke  

 længere var muligt at køre foran bygningerne, hvor anlægget var placeret.
På  

 baggrund af at den kørsel fandt sted på et areal, der var pålagt  

 byggelinieer, fandt kommissionen ikke, at en indskrænkning af denne  

 udnyttelse berettiger til erstatning for omlægning af det nævnte anlæg.
År 1986 den 1. juli afsagde vejtaksationskommissionen for Århus  

 amtsrådskreds I (nord), i Taks. 3/86 lb. nr. 7 Taksation efter begæring af Århus amtskommune hos Jørgen Arentzen Bjerre efter forudgående besigtigelse og forhandling sålydende k e n d e l s e :
 Den 27. november 1985 traf Århus amtsråd i medfør af lov om offentlige  

 veje § 49 beslutning om ekspropriation til ombygning af hovedlandevej 401 -  

 Århus - Grenå - gennem Ålsø for anlæg af cykelstier, km. 53,82 - 57,56.
 Ved skrivelse af 20. februar 1986 har amtsvejvæsenet anmodet  

 vejtaksationskommissionen om i medfør af lovens § 52 at afgøre  

 erstatningsspørgsmålet vedrørende en række berørte ejendomme, herunder den  

 her omhandlede.
 Taksationskommissionen har besigtiget ejendommen den 1. juli 1986 og  

 forhandlet med parterne.
 Af den fremlagte ejendoms- og ekspropriationsbeskrivelse fremgår følgende:
 »Lb. nr. 7, matr. nr. 5 a Ålsø by, Ålsø.
 Ejer: Jørgen Arentzen Bjerre, »Langelund«, Århusvej 170, Ålsø,  

 8500 Grenå.
 Bruger: (Kommunevej nr. 8625), Grenå kommune, Torvet 3, 8500 Grenå.
 Ejendommen er en landbrugsejendom beliggende i landzone.
 Offentlig vurdering, kontant, pr. 1. april 1985:
 Areal: 230.789 (m2) (heraf vej 3.380 (m2)).
140.000 (m2) a kr. 1,36, 70.000 (m2) a kr. 1,11, 17,409 (m2) a kr. 0,92, 3.380 (m2) a kr. 0,00 (vej).
 Servitutter m.v.:
 1. Servitut lyst: Jagtret er reserveret.
 2. Servitut lyst 23. februar 1937, deklaration angående byggelinier m.v. i  

 henhold til lov 275/1928. (Bygninger langs landevejen).
 3. Servitut lyst 24. marts 1945, deklaration angående byggelinier og  

 hjørneafskæringer.
 4. Servitut lyst 28. juli 1961, adgangsbegrænsning i henhold til  

 vejbestyrelseslov 95/1957, § 35.
 5. Servitut lyst 3. april 1962, dokument om kloakledninger m.v.
 6. Servitut lyst 17. marts 1978, deklaration angående kabler m.v. for  

 Jydsk Telefon A/S (vedrører ikke ekspropriationen).
 7. Servitut lyst 12. december 1985, deklaration om ekspropriation i  

 henhold til lovbekendtgørelse nr. 368 af 6.august 1985, Århus Amtsråds  

 ekspropriationsbeslutning af 27. november 1985.
 Ved ekspropriationen afstås ca. 12.040 (m2), heraf er ca. 90 (m2) privat  

 fællesvej og kommunevej, og ca. 200 (m2) er have.
 Der eksproprieres midlertidig (1 dyrkningssæson) ca. 9.500 (m2) til  

 mulddepot.
 Der etableres dyrkningsskråning på ca. 100 (m2).
 Der udføres terrænregulering på ca. 80 (m2).
 Overkørsel til privat fællesvej til landbrugsejendom ca. km 55,125, vejens  

 højre side, og overkørsler til landbrugsejendom ca. km 54,767 og ca. km  

 54,806. vejens venstre side, retableres.
 Der etableres markoverkørsler ca. km 54,600 og ca. km 54,960, begge  

 vejsider.
 Markoverkørsler ca. km 54,767 og ca. km 54,968, vejens højre side, samt  

 ca. km 54,925, vejens venstre side, nedlægges.
 Overgang til landbrugsejendom ca. km 54,725, vejens venstre side,  

 nedlægges.
 På det eksproprierede areal findes ca. 40 m tjørnehæk, 3 æbletræer, 1  

 æbletræ - Ingrid Marie, 3 solbærbuske, 2 ribsbuske og ca. 15 m jordbær.
Af markarealet er ca. 1.400 (m2) tilsået med vinterhvede og ca. 1.800 (m2)  

 er udlagt med græs.' Amtsrådet har over for ejeren fremsat følgende forligstilbud:
For midlertidig ekspropriation i 1 dyrkningssæson af ca. 9.500 (m2), for etablering af dyrkningsskråning, ca. 100 (m2), for tab af tjørnehæk og beplantning, for haveomlægning, for afgrødetab, for ejendomsskat Lodsejeren har nedlagt påstand om en erstatning på 647.160 kr.
 Beløbet er specificeret på følgende måde:
Til støtte for påstanden er gjort gældende, at ændringen af vejen medfører  

 betydelige støjgener, idet den stærkt befærdede hovedvej rykker ganske tæt  

 ind på bygningerne.
Som følge heraf er det nødvendigt at installere  

 termoruder, ligesom der skal opføres en 2,3 m høj lyddæmpende mur i stedet  

 for den fjernede hæk og beplantning.
Ekspropriationen medfører desuden, at  

 vejen kommer ganske tæt på den eksisterende møddingsplads, og der bliver  

 således ikke plads til at vende med en traktor.
Møddingen skal flyttes, og  

 kanalsystemet i kostalden skal omlægges.
Halmbaneanlæg skal flyttes, idet den  

 nye vej gør det umuligt at få plads til kørsel med de nødvendige redskaber.  

 Der skal desuden etableres drænbrønde.
Ud over dette skal der ydes et beløb  

 for forringelse af handelsværdien.
Med hensyn til (m2)prisen er gjort  

 gældende, at nabogården efter det oplyste for nylig er solgt for 50.000 kr.  

 pr. tdl.
 For Århus amtskommune har landinspektør Hans Fårup påstået forligstilbudet  

 stadfæstet og til støtte herfor gjort gældende, at kørebanen kun rykkes 30-40  

 cm nærmere, og at vejen hæves 10-12 cm.
Ekspropriation nødvendiggør således ikke opsætning af mur, ligesom kravet  

 om termoruder afvises.
Der ydes derimod erstatning for tab af tjørnehæk og  

 haveomlægning.
Ved erstatningsfastsættelsen er der taget hensyn til, at der i  

 forvejen var indblik i haven.
Der var oprindeligt medtaget 4 drænbrønde, men  

 de er taget ud af projektet, idet ekspropriationen ikke nødvendiggjorde en  

 sådan etablering.
Det afvises desuden, at der skal betales erstatning for  

 flytning af mødding, kanalsystem og halmbaneanlæg, idet den kørsel, der  

 foregår på byggelinieareal, og som er nødvendig for udnyttelsen af  

 bygningerne, ikke er berettiget til erstatning af disse anlæg.
Med hensyn til  

 (m2) prisen er gjort gældende, at den er fastsat i overensstemmelse med  

 sædvanlig praksis.
 Kommissionen skal udtale:
Kommissionen finder ikke, at der kan gives lodsejeren medhold i, at der  

 skal betales erstatning for udgiften til opførelse af en 2,3 m høj  

 lyddæmpende mur.
Der skal derimod betales erstatning for tab af hækken, og  

 kommissionen har i denne forbindelse lagt til grund, at hækken i et vist  

 omfang har virket lyddæmpende, og at der var tale om en næsten lukket have.  

 For så vidt angår påstanden om termoruder finder kommissionen intet grundlag  

 for at tilkende et beløb herfor.
Lodsejeren har desuden fremsat krav om  

 dækning af udgifter til flytning af ajlebeholder, kanalsystem og  

 halmbaneanlæg på grund af, at det ikke længere er muligt at køre med de  

 nødvendige landbrugsmaskiner foran bygningen, hvor disse anlæg er placeret.  

 På baggrund af at den nævnte kørsel finder sted på et areal, der er pålagt  

 byggelinier, finder kommissionen ikke, at en indskrænkning af denne  

 udnyttelse berettiger til erstatning for omlægning af de nævnte anlæg.  

 Erstatningen for midlertidig ekspropriation, etablering af dyrkningsskråning,  

 tab af hæk og haveomlægning, afgrødetab, ejendomsskat og ulemper i øvrigt,  

 findes herefter passende at kunne fastsættes til 100.000 kr.
 Med hensyn til erstatningen for arealafståelsen finder kommissionen ikke  

 anledning til at ændre den tilbudte (m2)pris, der er fastsat efter sædvanlige  

 retningslinier for de andre berørte ejendomme.
 T h i b e s t e m m e s :
Den Jørgen Arentzen Bjerre tilkommende erstatning bestemmes til afståelse  

 af Det tilkendte beløb forrentes med en årlig rente på 8 % fra den 27.  

 november 1985 til betaling sker.
 For advokatbistand betales 1.000 kr.
