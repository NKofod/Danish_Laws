Pressenævnets kendelse i sag nr. 13-70-00424 Resumé Fyns Amts Avis skrev om nogle selskaber, som en mand var involveret i.
Manden har klaget til Pressenævnet for at få oprejsning, men da klagen kom for sent, afviser Pressenævnet at behandle den.
 Pressenævnets formand udtaler:
Pressenævnet bemærker indledningsvist, at nævnet i medfør af medieansvarslovens § 49 kan pålægge den ansvarshavende redaktør af et medie at offentliggøre nævnets kendelse.
Spørgsmålet om, hvorvidt klager er berettiget til økonomisk kompensation, henhører under domstolene og falder uden for nævnets kompetence.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
 Da klagen vedrører en artikel bragt den 20.december 2012, og Pressenævnet først har modtaget klagen den 22. februar 2013, er fristen for at klage efter medieansvarslovens regler overskredet.
 Klagen over Fyns Amts Avis afvises derfor som for sen i medfør af medieansvarsloven § 43, stk. 3.
[Klager] har klaget til Pressenævnet, idet han mener, at Fyns Amts Avis har handlet i strid med god presseskik i forbindelse med en artikel i Fyns Amts Avis den 20. december 2012 om selskaber, som [Klager] har været involveret i.
Klagen er modtaget i Pressenævnet den 22. februar 2013.
[Klager] har til støtte for sin klage blandt andet anført, at han nu, hvor dramaet er faldet til jorden, ønsker en oprejsning af Fyns Amts Avis.
Han forbeholder sig ret til en erstatningssag mod avisen.
 Pressenævnets formand udtaler:
Pressenævnet bemærker indledningsvist, at nævnet i medfør af medieansvarslovens § 49 kan pålægge den ansvarshavende redaktør af et medie at offentliggøre nævnets kendelse.
Spørgsmålet om, hvorvidt klager er berettiget til økonomisk kompensation, henhører under domstolene og falder uden for nævnets kompetence.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
 Da klagen vedrører en artikel bragt den 20.december 2012, og Pressenævnet først har modtaget klagen den 22. februar 2013, er fristen for at klage efter medieansvarslovens regler overskredet.
 Klagen over Fyns Amts Avis afvises derfor som for sen i medfør af medieansvarsloven § 43, stk. 3.
