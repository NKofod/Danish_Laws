Vejledning til bekendtgørelse om ændring af bekendtgørelse om  

 rådighed Direktoratet har med bekendtgørelse nr. 238 af 5. april  

 2005 om ændring af bekendtgørelse om rådighed ændret bekendtgørelse nr. 516  

 af  

 17. juni 2003 om rådighed (bekendtgørelsen).
 I denne vejledning uddybes ændringen af bekendtgørelsen  

 nærmere.
 Ved lov (L 20) er en række love, bl.a. lov om  

 arbejdsløshedsforsikring m.v., blevet ændret som et led i indsatsen mod sort  

 og  

 illegalt arbejde og misbrug af sociale ydelser mv.
 Som led i denne indsats gennemfører offentlige myndigheder,  

 som fx ToldSkat, Arbejdsdirektoratet og kommunerne, løbende kontrolbesøg for  

 at  

 modvirke og afdække omfanget af misbrug af offentlige ydelser og sort  

 arbejde.
Ledige skal stille deres arbejdskraft til rådighed for det  

 legale arbejdsmarked.
Hvis der i forbindelse med et kontrolbesøg på en  

 arbejdsplads mødes en person, som ellers modtager dagpenge eller andre  

 offentlige ydelser, foretages der en vurdering af, om der er grundlag for  

 mistanke om, at der sker misbrug af dagpenge mv.
Hvis det herefter tyder på,  

 at  

 der sker misbrug af dagpenge mv., eller hvis den pågældende ikke giver de  

 oplysninger, der kan kræves af tilsynsmyndigheden, er der grundlag for at  

 rejse  

 tvivl om pågældendes rådighed.
 Hvis Arbejdsdirektoratet i forbindelse med et kontrolbesøg  

 mener, at der er tvivl om et medlems rådighed, sender direktoratet  

 umiddelbart  

 efter kontrolbesøget en meddelelse herom til a-kassen, som efter gældende  

 praksis skal foretage en rådighedsvurdering, når medlemmet efterfølgende  

 anmoder om dagpenge.
 Ved lov (L 20) er der i lov om en aktiv  

 beskæftigelsesindsats indført pligt for AF henholdsvis kommunerne til straks  

 at  

 sørge for en hurtig beskæftigelsesindsats for ledige, hvor der på baggrund af  

 kontrolbesøg kan rejses tvivl om deres generelle rådighed, fx fordi de  

 arbejder, samtidig med at de modtager dagpenge, aktiveringsydelse, statens  

 voksenuddannelsesstøtte (SVU) eller lignende ydelser.
 Den hurtige beskæftigelsesindsats forudsætter, at AF straks  

 får besked fra a-kassen, når en ledig efter at være mødt ved et kontrolbesøg  

 ønsker at få dagpenge eller anden ydelse fra a-kassen.
 A-kassen har derfor  efter modtagelsen af en indberetning  

 fra Arbejdsdirektoratet  pligt til straks skriftligt at meddele  

 medlemmet, at  

 medlemmet skal henvende sig til a-kassen den første dag, som medlemmet vil  

 bede  

 om dagpenge mv. for, efter at medlemmet har modtaget meddelelsen.
 Der er i den nye  

  

 § 22,  

 stk. 6,  

  

 givet hjemmel til, at a-kassen kan sende et sådant brev til  

 medlemmet.
 Det er samtidig i den nye  

  

 § 29,  

 stk. 3,  

  

 fastsat, at der først vil kunne udbetales dagpenge mv. fra  

 den dag, hvor medlemmet henvender sig til a-kassen efter, at medlemmet har  

 fået  

 brevet fra a-kassen.
 Det fremgår dog også af bestemmelsen, at hvis medlemmet  

 ønsker at få dagpenge mv. for en eller flere dage, som ligger mellem datoen  

 for  

 kontrolbesøget og den dag, hvor medlemmet fik brevet fra a-kassen, kan  

 a-kassen  

 udbetale dagpenge mv. for disse dage under forudsætning af, at medlemmet  

 retter  

 henvendelse herom til a-kassen straks efter modtagelsen af brevet, og at  

 medlemmet i øvrigt opfylder betingelserne for at få dagpenge, herunder at  

 medlemmet kan anses for at stå til rådighed.
 Pligten for AF til straks at sørge for en hurtig  

 beskæftigelsesindsats gælder kun for medlemmer, der anmoder om dagpenge mv.  

 for  

 dage, som ligger efter datoen for kontrolbesøget og mindre end 15 dage efter,  

 at medlemmet har fået brevet fra a-kassen.
Pligten for medlemmet til at henvende sig til a-kassen den  

 første dag, som medlemmet vil bede om dagpenge mv. for, gælder derfor ikke  

 for  

 medlemmer, som først ønsker dagpenge mv. fra et tidspunkt, der ligger mere  

 end  

 14 dage efter, at medlemmet har fået brevet fra a-kassen.
A-kassen kan anføre  

 dette i brevet til medlemmet.
Et medlem, som først ønsker dagpenge mv. fra et  

 tidspunkt, der ligger mere end 14 dage efter, at medlemmet har fået brevet  

 fra  

 a-kassen, kan således søge om dagpenge mv. ved at indsende et dagpengekort på  

 normal vis.
Dette følger af den nye  

  

 § 29,  

 stk. 4.
