14. april 1988 6448/87, 4. kt., ML Dansk Dagligvareleverandør Forening Kronprinsessegade 34 1306 København K Foreningen har ved skrivelser af 7. september og 14. oktober 1987 under  

 henvisning til § 9 stk. 1, i bekendtgørelse om mærkning, skiltning og  

 annoncering med pris for levnedsmidler (enhedsprismærkning) søgt om  

 dispensation for kartoffelmospulver og -flager og for grød- og vællingpulvere  

 (børnemad).
Foreningen henviser i sine skrivelser til, at en række lignende produkter  

 blev undtaget ved udformningen af bekendtgørelsen, udmøntet i § 5, stk. 5 og  

 bilag 2. Efter foreningens opfattelse var fritagelsen for dessertpulver,  

 kagepynt, kagefyld, tørsupper, dipmix og bagemix bl.a. begrundet i, at  

 forbrugerne for at få den forbrugsfærdige vare skulle tilsætte væske og/eller  

 fedtstof.
Herefter ville prissammenligningerne ved hjælp af enhedspriser være  

 umulig, enten fordi konkurrerende produkter skulle have tilsat forskellige  

 væsker (mælk eller vand), eller fordi den forbrugsfærdige mængde pr.  

 vægtenhed detailsalgsvare ville variere.
Der er vedrørende kartoffelmospulver  

 og -flager anført nogle eksempler, hvor der er forskel på 1,3 kg i den  

 forbrugsfærdige mængde pr. kg pulver/flager.
Endvidere skal der i et tilfælde  

 anvendes mælk, mens der i de 3 øvrige tilfælde i eksemplet skal anvendes  

 vand.
Vedrørende grød- og vællingpulver har foreningen anført, at de samme  

 argumenter som for kartoffelmos, gør sig gældende.
 Tilsynet har i overensstemmelse med § 9 stk. 2, i bekendtgørelsen  

 forhandlet med repræsentanter for forbrugerne og vedkommende  

 erhvervsorganisationer.
 DOD, Handelskammeret, DSK, Butikshandelens Fællesråd, FDB og Industrirådet  

 støtter dispensationsansøgningen bl.a. under henvisning til, at angivelse af  

 enhedspris på de omhandlede produkter p.g.a. forskellene i færdigvarevægten  

 ikke giver egentlig forbrugeroplysning.
Statens Husholdningsråd og Forbrugerrådet finder, at den ansøgte  

 dispensation ikke bør imødekommes.
Forbrugerrådet er ikke enig med DLF i, at  

 produkterne i bekendtgørelsens bilag 2 blev undtaget, fordi det  

 forbrugsfærdige produkt skulle tilsættes væske eller lign.
Efter Rådets  

 opfattelse blev produkterne undtaget, fordi de har en marginal betydning i  

 husholdningens økonomi.
Bekendtgørelsen om enhedsprismærkning indeholder bestemmelser om, at alle  

 levnedsmidler skal enhedsprismærkes med de undtagelser, der er angivet i  

 bekendtgørelsen.
Herudover er der adgang til at dispensere i de tilfælde,  

 hvor de pågældende varer må antages ikke at have nogen særlig betydning i det  

 daglige forbrug og hvor enhedsprismærkningen ikke kan antages at have nogen  

 særlig betydning som prisvejledning for forbrugerne.
 Monopoltilsynet finder i medfør af bekendtgørelsens § 9, stk. 1, at kunne  

 imødekomme foreningens ansøgning, hvorefter kartoffelmospulver og flager samt  

 grød- og vællingpulver undtages fra bestemmelserne i Monopoltilsynets  

 bekendtgørelse om mærkning/skiltning og annoncering med pris for  

 levnedsmidler.
Det er tilsynets vurdering, at de pågældende produkter ikke har særlig  

 stor betydning i det daglige forbrug.
Der skal i denne forbindelse henvises  

 til, at en række andre produkter som nævnt allerede er undtaget fra  

 enhedsprismærkning.
Blandt disse er tørsupper, der på flere måder kan  

 sammenlignes med de produkter, der nu er søgt undtaget.
Efter de foreliggende  

 oplysninger er omsætningen af tørsupper på det danske marked større end  

 omsætningen af henholdsvis kartoffelmospulver og grød- og vællingpulver.  

 Tilsynet finder endvidere, at det må antages at være af mindre betydning som  

 prisvejledning for forbrugerne, at enhedspriser oplyses, når produkterne skal  

 fortyndes med vand eller mælk og herved giver meget forskellige færdige  

 mængder.
FDB har overfor tilsynet anført, at der bør udformes en generel  

 dispensation for pulver/flager-produkter, der blot skal tilsættes væske for  

 at få det forbrugsklare produkt, idet der til stadighed finder  

 produktudvikling sted inden for denne type af produkter.
Tilsynet skal hertil  

 bemærke, at der ikke kan udstedes generelle dispensationer, også omfattende  

 ikke-eksisterende produkter.
Dispensationer gives efter en konkret afvejning  

 af produktets betydning i det daglige forbrug og enhedsprismærkningens  

 betydning som prisvejledning for forbrugerne.
 P.D.V.
Ole Mahon Hansen Merete Løngreen, fm.
