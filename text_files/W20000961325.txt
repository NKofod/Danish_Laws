Landsskatteretskendelse Momstilsvar - varer ikke anset leveret til andet EU land A A/S klagede over, at told- og skatteregionen havde forhøjet  

 selskabets momstilsvar med 1.125.187 kr., idet handler ikke er anset for  

 momsfrie i henhold til momslovens § 34, stk. 1, nr. 1.
 Det er oplyst at selskabet, der blev registreret i 1967, har handlet med  

 skrot og har haft såvel indenlandsk salg som eksport.
 B er direktør og eneaktionær i selskabet.
 Regionen har i forbindelse med kontrolbesøg konstateret, at  ved  

 salg af 19 forskellige partier, der har været udfaktureret til  

 Tyskland, har de pågældende partier ikke forladt Danmark.
 Der har ifølge sagsfremstillingen været følgende  

 handelsforløb vedr. de 19 partier:
Partierne 1 - 6 A A/S udfakturerer partierne til C GmbH.
Partierne viderefaktureres herfra  

 til D ApS og videre til E ApS.
E ApS har efterfølgende solgt partierne  

 videre til  F ApS.
For parti nr. 6 er der dog ikke konstateret salg hos C  

 GmbH i Tyskland og køb hos D ApS.
Det er videre bemærket - at F ApS har udstedt købsnota henholdsvis samme dag eller  

 umiddelbart efter, at A ApS har udstedt faktura til C GmbH.
Faktureringen i  

 mellemliggende handelsled er dateret i efterfølgende periode.
Dette  

 gælder dog ikke partierne 4 og 6, idet parti 6 er solgt fra D ApS til E  

 ApS før partiet er solgt fra såvel A ApS til C GmbH og derfra  

 videre til D ApS - at C GmbH foretager dobbeltfakturering for partierne 1-2 - at der ikke er konstateret salg af parti 3 hos C GmbH, idet  

 salgsfakturaen fundet hos D ApS ses anvendt til andet formål hos C  

 GmbH - at det kontante beløb, som A ApS har modtaget for parti 1 ikke  

 stammer fra C GmbH og - at checkene, som A A/S har modtaget for partierne 4 og 5, er udstedt at  

 E ApS.
Partierne 7 - 10 A A/S har udfaktureret partierne til C GmbH i Tyskland.
E ApS har  

 efterfølgende solgt partierne videre til F A/S. dog ikke parti 10. Der  

 er i handlerne ikke konstateret salg hos C GmbH i Tyskland og køb hos  

 E ApS.
Det er videre bemærket, - at parti 10 er transporteret fra A ApS til F A/S, men at F A/S  

 telefonisk har oplyst, at de ikke har modtaget partiet.
- at F A/S vedr. parti 9 har udstedt kreditnota til E ApS før  

 partiet er solgt fra A ApS - at et revisionsfirma i brev af 23. januar 1996 til G har rettet  

 forespørgsel "Vedrørende analyse af indtjeningen på  

 køb/salg af metaller i E ApS." I brevet rejses problemstillingen vedr.  

 registreret salg og manglende indkøb af tilsvarende mængder  

 varer.
I brevet henledes opmærksomheden på, "at det dels vil  

 være regnskabsmæssigt forkert, at indtægtsføre en  

 avance, når købet mangler i regnskabet, ligesom det skatte- og  

 momsmæssigt er uheldigt." Partierne 11-12 A ApS har udfaktureret partierne til C GmbH i Tyskland.
Partierne er  

 viderefaktureret til H ApS.
H ApS har efterfølgende solgt partierne  

 til F A/S .
Det er i øvrigt bemærket - at F vedr. parti 11 har udstedt kreditnota til H ApS før partiet  

 er solgt fra A ApS til C GmbH og fra disse til H ApS - at F A/S vedr. parti 12 har udstedt kreditnota til H ApS før  

 partiet er solgt fra C GmbH til H ApS - at den ene af to checks, som H ApS har modtaget fra F A/S som betaling  

 for parti 12, indsættes på en konto tilhørende F GmbH.
Partierne 13-15 A A/S har udfaktureret partierne til C GmbH i Tyskland.
Partierne er  

 videresolgt til E ApS.
Efterfølgende har E ApS viderefaktureret  

 partierne til I.
Vedr. partierne 13 og 15 er der dog ikke konstateret salg  

 hos C GmbH i Tyskland og køb hos E ApS.
Det er videre bemærket - at E ApS har udstedt faktura til I før parti 14 er solgt fra C  

 GmbH til E ApS, ligesom E har indsat den ene check fra I i banken før  

 E ApS har købt partiet fra C og - at et revisionsfirma i brev af 23. januar 1996 til G har rettet  

 forespørgsel "Vedrørende analyse at indtjeningen på  

 køb/salg at metaller i E ApS." I brevet rejses problemstillingen vedr.  

 registreret salg og manglende indkøb af tilsvarende mængder  

 varer.
I brevet henledes opmærksomheden på "at det dels vil  

 være regnskabsmæssigt forkert at indtægtsføre en  

 avance, når købet mangler i regnskabet, ligesom det skatte- og  

 momsmæssigt er uheldigt." Partierne 16-18 A A/S har udfaktureret partierne til C GmbH i Tyskland.
Partierne er  

 viderefaktureret til H ApS.
 Efterfølgende har H ApS udstedt faktura til I.
 Vedr. partierne 16 og 17 er der ikke konstateret salg hos C GmbH og  

 køb hos H ApS.
Det er videre bemærket - at H ApS har udstedt faktura til I før parti 18 er solgt fra C  

 GmbH til H ApS og - at den ene at to checks, som H ApS har modtaget fra I som betaling for  

 parti 18, er indsat på en konto tilhørende C GmbH.
Parti nr. 19 A A/S har udfaktureret partiet til C GmbH i Tyskland.
Partiet er  

 viderefaktureret herfra til  H ApS.
Efterfølgende har H ApS solgt  

 partiet videre til K A/S .
Det er bemærket - at K har udstedt kreditnota til H ApS før partiet er solgt fra C  

 GmbH til H ApS.
Ved regionens gennemgang at fragtdokumentation er det konstateret, at  

 samtlige partier ikke har forladt Danmark, men er transporteret fra en til 3  

 danske byer.
Transporten af partierne ses foretaget at L ApS.
Transporten af  

 partierne 3 og 10 er dog foretaget af 2 andre transportfirmaer.  

 Transportomkostningerne vedr. parti 1 og 2 er udfaktureret til et andet  

 selskab, M ApS (ejet af G), uagtet at omkostningerne ikke vedrører  

 dette selskab.
For parti 2 er der dog udstedt en kreditnota og ny faktura til  

 C GmbH.
Det er videre oplyst, at G er direktør i C GmbH.
G's  

 ægtefælle har været direktør og hovedanpartshaver i  

 E ApS.
Under sagens behandling er det oplyst, at sagen omhandler et  

 råprodukt benævnt shredder.
Shredder er et restprodukt efter  

 fragmentering at især biler, hvor bilen er skrotopdelt i a) magnetiske dele, hvilket især er jern b) ikke magnetisk metal og c) affald Det ikke magnetiske metal, der benævnes shredder, indeholder  

 især aluminium.
Shredder metal genbruges ved en kompliceret og  

 produktionstung proces, hvor de enkelte metalbestanddele adskilles fra  

 hinanden, og der genindvindes ren aluminium, rent kobber mv.
Der findes alene  

 2 virksomheder, der kan gennemføre denne genanvendelse af de enkelte  

 metaller.
 Følgende har virksomhedens advokat oplyst om sagens faktiske  

 forløb i nærværende sag:
"Klageren i nærværende sag, producerer shredder ved et  

 shredder-anlæg, som virksomheden ejede og anvendte.
Herudover driver  

 selskabet også betydelig anden skrotvirksomhed og har betydelig  

 lagerkapacitet til sin rådighed (skrot-pladser).
 A A/S har solgt de omhandlede partier til det tyske selskab C GmbH, der er  

 en tysk genbrugsvirksomhed beliggende i det tidligere Østtyskland, som  

 selv tillige producerede shreddermetal.
Mellem A A/S og C GmbH er det aftalt, at leverancerne skulle eksporteres  

 til C GmbH til dette selskabs egen plads i Tyskland.
C GmbH har solgt eget  

 shreddermetal sammen med shreddermetal indkøbt fra C A/S til N.
Salgene mellem C GmbH og N og leveringen er sket ved skib fra Danmark.
De  

 omhandlede skibe laster 2000 tons shreddermetal.
En lastbil kan laste ca. 25  

 tons, og der går således mindst 80 lastbiler på en  

 skibsladning.
C GmbH råder ikke selv over skrotplads eller  

 opmagasineringsmulighed i Danmark.
Samtidig har A A/S tillige solgt kabler,  

 kobber og zink til C GmbH.
Det faktiske vareflow er håndteret ved, at C GmbH har  

 forestået transporten med lastbil.
I praksis har C GmbH afhentet sine  

 leverancer af kabler, kobber eller zink, og kørt disse på  

 lastbil til C GmbH's plads i Østtyskland.
På tilbageturen har C  

 GmbH transporteret shreddermetal fra eget anlæg, og det er dette  

 shreddermetal som C GmbH gennem aftale med A A/S's pladsmand har opbevaret  

 sammen med de shredderpartier, som C GmbH har erhvervet fra A A/S, som  

 fortsat efter aftale er opbevaret hos A A/S, indtil en fuld skibsladning  

 kunne etableres.
I relation til transporten er det for det første  

 naturligvis nødvendigt, at skibet sejler fuldt lastet, og for det  

 andet er det i relation til lastbiltransporten nødvendigt, at  

 lastbilen kører fuldt lastet begge veje.
På ovennævnte  

 måde har C GmbH kunnet opnå samling af shredderpartierne i  

 Danmark med henblik på udskibning samt få transporteret de  

 aftagne partier af kabler, kobber og zink til Tyskland til anvendelse  

 der.
Det er lykkedes C GmbH at opnå en høj pris for  

 shreddermetallet fra A A/S grundet, at dette shredder er relativt rent, i  

 modsætning til det shredder C GmbH selv producerer i sit anlæg i  

 Østtyskland.
Gennem opbevaring på A A/S's plads, og ved at C  

 GmbH, urigtigt og uden klagerens viden, har oplyst aftageren N om, at alt  

 shreddermetallet kom fra A A/S, har C GmbH opnået en højere pris  

 pr. ton for hele partiet, inkl. egne varer fra Østtyskland.
A A/S havde ikke kendskab til videresalget til N.
A A/S har  

 gennemført leverancerne og faktureringen til sin kunde, som er C GmbH  

 i Tyskland, og i henhold til aftalen til eksport fra Danmark med skib til  

 Tyskland.
A A/S har i alt over de i sagen omhandlede 3 år totalt solgt  

 shredder andragende ca. 1000 tons til C GmbH.
En skibsladning er ca. 2000  

 tons.
A A/S's samlede mængde leveret til C GmbH andrager alene ca. en  

 halv skibsladning.
Det er således åbenbart at disse partier  

 skulle videretransporteres sammen med andre partier for, at dette kunne  

 være økonomisk forsvarligt.
Der foreligger endvidere i sagen  

 bekræftelse fra havnen om, at der ikke i havnen var  

 opmagasineringsmuligheder, idet de er relativt begrænset i den plads,  

 der måtte have været på havnen - mod særskilt  

 betaling - optaget til anden side, men for god ordens skyld bemærker  

 jeg endvidere, at partierne rent faktisk først er faktureret på  

 det tidspunkt, hvor partierne forlader A A/S´s plads.
Der er udpeget et  

 afgrænset område på A A/S's plads, hvor shredder til C GmbH  

 er placeret.
De shredderpartier som C GmbH løbende ønskede at  

 erhverve fra A A/S, er løbende blevet placeret i denne bunke.  

 Når C GmbH selv kommer med partier til opbevaring på A A/S's  

 plads, bliver disse partier vejet ind, og smidt oven i bunken, d.v.s.  

 opbevaret sammen med shredder fra A A/S.
Når viderefragt herefter var  

 organiseret, og der var tilstrækkelige partier, blev hele bunken  

 løbende vejet ud, og faktureringen fremkom som den totale bunkes  

 vægt med fradrag af indvejninger af partier, som C GmbH selv var kommet  

 med.
Herefter udstedtes faktura på herefter korrekte opgjorte  

 mængder." Det er oplyst, at godset rent fysisk er kørt fra klagerens plads  

 til F, hvor køber indvejer tom bil, varen bliver læsset og bil  

 med last udvejes brutto.
Der udleveres vægtseddel og en følgeseddel, som vognmanden  

 kvitterer for.
På følgesedlen er angivet købers adresse  

 og SE-nummer, i nærværende sag C GmbH.
Godset overgives til den  

 Kongelige Autoriserede Vejer og Måler på havnen.
Herfra vejer den  

 Kongelige Autoriserede Vejer godset, udsteder en vægtbon, som er  

 kvittering for, at varen fysisk er til stede og overgivet.
Vægtbonen er  

 en autoritativ fastlæggelse af godsets mængde.
En til opgaven  

 kontraheret speditør udklarerer varen, og speditøren laster  

 fysisk godset på selve skibet med en kran.
Det er oplyst, at dette er  

 en fast procedure ved alle leverancer.
Godset skal således fra  

 leverandørens side senest slippes ved indvejning hos den Kongelige  

 Autoriserede Vejer.
 Det er videre oplyst, at shreddermetallet er gået til havnen, mens  

 kabler og andre metalvarer er er afleveret andre steder.
 Regionen har ved den påklagede afgørelse foretaget  

 følgende forhøjelse af selskabets momstilsvar:
 Perioden 13. september 1993 - 29. september 1995:
Faktureret uden moms 1.505.458 kr.
- vedr. partierne 7   10 300.00 kr.
- vedr. partierne 13   15 80.069 kr.
 1.125.187 kr.
Regionen har ved den påklagede afgørelse anset selskabet for  

 at have solgt varepartierne uden moms, uagtet varerne ikke i de beskrevne  

 handelsforløb har forladt dansk område.
Varerne er transporteret  

 fra selskabet til henholdsvis F A/S, I A/S og O A/S.
Regionen har herefter fundet, at varerne i henhold til momslovens  

 bestemmelser i § 14, stk. 1, og § 34, stk. i (§ 12, stk. 1, nr. 1, i  

 tidligere momslov), ikke kan sælges uden moms, idet leveringsstedet er  

 her i landet.
Der er således afregnet 1.505.458 kr. for lidt i  

 udgående afgift.
Eftersom momsen vedr. partierne 7-10 og 13-15 er  

 afregnet i senere handelsforhold vil der imidlertid ikke blive rejst krav om  

 regulering vedrørende momsen heraf.
 Selskabets advokat har over for Landsskatteretten nedlagt påstand  

 om, at selskabet ikke skal pålægges moms af de omhandlede salg,  

 hvorefter selskabets momstilsvar skal nedsættes med 1.125.187 kr.
Der er til støtte herfor bl.a. gjort gældende, at momslovens  

 § 34, stk. 1, nr. 1, ikke kan udstrækkes til at pålægge  

 sælger forpligtelser til sikring af, at godset faktisk ankommer til et  

 andet EU-land.
Der kan alene anses at være en forpligtelse for  

 sælgeren til, at godset på sædvanlig og forsvarlig  

 måde er afsendt.
Advokaten har anført, at lovteksten "forsendes"  

 i § 34, stk. 1, nr. 1, må skulle forstås som "afsendes". Dette  

 fremkommer som konsekvens af, at der skal ilægges særlig mening i  

 ordet "afsendes", herunder når dette ord sammenholdes med ordet  

 "transporteres". Advokaten har hertil anført, at momslovens § 34, stk.  

 1, nr. 1, er en implementering af EU´s 6. momsdirektivs artikel 28c.
I den  

 engelske version heraf anvendes ordet "dispatched", hvilket juridisk svarer  

 til ordet "afsendt".
Advokaten har gjort gældende, at en fortolkning af momslovens § 34,  

 stk. 1, nr. 1, som indeholdende et krav om, at godset rent faktisk skal komme  

 frem til et andet EU-land ved ex-work salg er i strid med direktivets art. 28  

 c.
Det absolutte krav om, at godset skal være kommet frem til et andet  

 EU land vil f.eks. betyde, at såfremt en vare fysisk forsvinder under  

 transporten, enten ved at varerne går til grunde eller ved tyveri inden  

 varerne har forladt det danske territorium, vil sælgeren i dette  

 tilfælde skulle erlægge moms af de varer, der af disse grunde  

 ikke har forladt riget.
Advokaten har hertil gjort gældende, at momslovens § 34, stk. 1, nr.  

 1, alene pålægger sælgeren at gennemføre sine  

 handler på normal, sædvanlig og seriøs måde og ved  

 ex-work salg at overgive varen til køber på sin plads.
I henhold  

 hertil standser sælgerens forpligtelser i momsmæssig henseende  

 sammen med alle andre pligter, herunder køberetlige på  

 tidspunktet for leveringen.
 Advokaten har videre henvist til praksis i Told- og Skattestyrelsens  

 afgørelse af 5. februar 1999, hvorefter momslovens § 34, stk. 1., nr.  

 1, er fortolket med inddragelse af subjektive elementer.
Advokaten har anført, at sælger på sædvanlig og  

 korrekt måde har udarbejdet en følgeseddel, der anfører  

 modtager for varerne, specifikation af godset, købers SE-nummer samt  

 en vægtbon.
Chaufføren kvitterer på købers vegne  

 for modtagelsen af godset.
Denne kvitterede følgeseddel angiver  

 således, hvor godset skal transporteres til.
I nærværende  

 sag var der angivet købers adresse i Tyskland.
Sælger har  

 samtidig udstedt sædvanlig faktura, der er fremsendt til køberen  

 i Tyskland.
Køberen i Tyskland har i hvert tilfælde betalt,  

 hvilket ifølge advokaten må være den stærkeste  

 kvittering, der kan afgives, nemlig opfyldelse af aftalen.
Advokaten har anført, at sælger løbende har opfyldt  

 enhver forpligtelse i henhold til indrapportering af de solgte mængder,  

 herunder med angivelse af køberens SE-nummer til Told- og  

 Skatteregionen hver 3. måned.
Dette handelsmønster har  

 været anvendt af alle aktører indenfor branchen siden 1973 og  

 anvendes stadig.
Efter indførelsen af det indre marked har de  

 øvrige transportdokumenter været afskaffet.
Systemet er  

 herefter, at det er op til købers hjemland at kontrollere på  

 baggrund af sælgerens indrapportering af, at der har fundet salg sted  

 uden momspålæggelse.
Nærværende sag har således  

 kunnet finde sted på grund af svigtende kontrol hos de tyske  

 momsmyndigheder.
Advokaten har anført, at sælgeren i nærværende  

 sag har været i god tro, herunder i forbindelse med kendskabet til  

 køberens virksomhed på pladsen i Tyskland.
Det er videre  

 anført, at handlen er foregået mellem uafhængige  

 samhandelsparter, og at klageren som sælger kan dokumentere sin gode  

 tro i form af de foreliggende transportdokumenter, bestående af  

 kvitteret følgeseddel, vejesedler samt betaling til sden udenlandske  

 køber.
 Advokaten har videre anført, at der ikke er lidt et tab for  

 statskassen i nærværende sag, idet sælgeren ikke har  

 opkrævet momsen, hvorefter det næste led i momskæden ikke  

 har fået momsfradrag for sit køb i forbindelse med, at denne de  

 facto har videresolgt godset.
 Advokaten har videre anført, at ved en gennemgang af sagens  

 dokumenter fremgår det, at momsen for alle partierne rent faktisk i de  

 efterfølgende led korrekt er pålagt og opkrævet, og at der  

 således ikke for statskassen er lidt et provenutab i forbindelse med en  

 eventuel manglende pålæggelse af moms mellem klageren og C GmbH.  

 Advokaten har hertil anført, at kontrol og afregning naturligvis  

 påhviler toldmyndighederne overfor det selskab, der rent faktisk har  

 opkrævet momsen.
Advokaten har anført, at klageren ikke har haft økonomisk  

 udbytte af, at der er sket momsfri fakturering.
Såfremt klageren anses  

 for momspligtige af salget, må køberen af godset have et  

 tilsvarende momsfradrag, og klageren vil have et krav mod køberen  

 på momsbeløbet.
Det er tillige anført, at der muligvis i de senere  

 omsætningsled og uden klagerens viden har foregået  

 uregelmæssigheder.
Dette vides ikke nu og heller ikke af klageren  

 på tidspunktet for leverancerne.
Det er således anført, at  

 klageren ikke hæfter for senere leds forhold.
Advokaten har konkluderende gjort gældende, at der alene  

 består et krav mod sælgeren for manglende momsafregning,  

 såfremt denne ikke har været i god tro om opfyldelse af  

 betingelserne for momsfrit salg i momslovens § 34, stk. 1, nr. 1. Klageren i  

 nærværende sag har været i god tro, idet overdragelsen af  

 godset er sket til en EU medkontrahent, som er momsregistreret i sit  

 hjemland.
Alle regninger, fakturaer mv. er udstedt til det tyske selskab  

 under angivelse af selskabets korrekte tyske momsnummer.
Alle salgene er sket  

 som sædvanligt i branchen, nemlig ex work salg.
Sælgeren har  

 på sædvanlig måde foretaget momsindberetning og  

 indberetning til INTRASTAT og listesystem angivelse.
Det er videre gjort  

 gældende, at det faktiske forløb i nærværende sag er  

 identisk med den sag, som Told- og Skattestyrelsen i 1999 har afgjort,  

 hvorefter klageren ud fra en lighedsgrundsætning skal have samme  

 momsmæssige position.
 Landsskatteretten udtaler:
 I henhold til momslovens § 34, stk. 1, nr. 1, er følgende  

 leverancer af varer fritaget for afgift:
"Levering af varer, der af virksomheden eller af erhververen eller for  

 disses regning forsendes eller transporteres til et andet EU-land, når  

 erhververen er registreret for merværdiafgift i et andet EU-land.  

 Fritagelsen omfatter dog ikke levering af varer, der afgiftsberigtiges efter  

 reglerne i kapitel 17." I 6. momsdirektiv artikel 28 c afsnit A er anført:
 "Med forbehold af andre fællesskabsbestemmelser og på  

 betingelser, som medlemsstaterne fastsætter for at sikre en korrekt og  

 enkel anvendelse af nedennævnte fritagelser og for at hindre enhver  

 mulig form for svig, unddragelse eller misbrug, fritager medlemsstaterne  

 nedennævnte transaktioner:
a) levering af goder, som defineret i artikel 5, når disse goder af  

 sælgeren eller af erhververen eller for disses regning forsendes eller  

 transporteres til steder uden for det i artikel 3 omhandlede område,  

 men inden for Fællesskabet, til en anden afgiftspligtig juridisk  

 person, som handler i denne egenskab i en anden medlemsstat end den, hvor  

 forsendelsen eller transporten af goderne påbegyndes...." Retten finder under hensyn hertil, at det må anses for en  

 forudsætning for, at varer kan leveres momsfrit efter momslovens § 34,  

 stk. 1, nr. 1, at varerne rent faktisk er forsendt eller transporteret til et  

 andet EU-land, eller i tilfælde mellem uafhængige  

 samhandelsparter, hvor det er køberen, der har arrangeret transporten,  

 at sælgeren på behørig vis kan godtgøre at have  

 været i god tro med hensyn til, at varerne faktisk er kommet frem til  

 et andet EU-land, f. eks. i form af en bekræftet modtageerklæring  

 fra køber, dokumentation for transporten i form af fragtbrev mv.  

 Retten finder således, at der i disse situationer må stilles  

 strenge beviskrav til sælgeren i så henseende.
Retten bemærker, at de omhandlede partier varer i  

 nærværende sag er overdraget til danske erhververe inden de er  

 transporteret eller forsendt til et andet EU-land.
Retten bemærker  

 videre, at virksomheden ikke på behørig vis har løftet  

 bevisbyrden, f.eks. ved en bekræftet modtageerklæring fra C GmbH.  

 Der vil derfor under de foreliggende omstændigheder ikke kunne  

 godkendes momsfritagelse efter momslovens § 34, stk. 1, nr. 1, for de  

 omhandlede partier varer og virksomheden er følgelig momspligtige af  

 salget, jf. momslovens § 4.
 Retten finder videre ikke, at virksomheden kan støtte ret på  

 en lighedsgrundsætning som følge af, at Told- og Skattestyrelsen  

 i en konkret sag har godkendt momsfritagelse for en af virksomhedens  

 konkurrenter.
 Den påklagede afgørelse stadfæstes derfor.
