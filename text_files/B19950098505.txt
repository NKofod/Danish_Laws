 I medfør af § 68 i lov om tilsyn med firmapensionskasser, jf.  

 lovbekendtgørelse nr. 670 af 19. august 1993, fastsættes:
Anmeldelser § 1.  Alle anmeldelser til Erhvervs- og  

 Selskabsstyrelsen skal ske ved benyttelse af de dertil af styrelsen  

 foreskrevne blanketter.
 § 2.  Anmeldelse om stiftelse af en firmapensionskasse  

 skal angive:
 Stk. 2.  Med anmeldelsen skal følge:
 § 3.  Ændres en firmapensionskasses vedtægter eller  

 ændres forhold, hvorom anmeldelse er sket, skal anmeldelse herom indsendes  

 til Erhvervs- og Selskabsstyrelsen inden en måned, medmindre andet er bestemt  

 i lov om tilsyn med firmapensionskasser.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal indsendes daterede  

 vedtægter i to eksemplarer med den fuldstændige ordlyd i den nye affattelse.
§ 4.  Anmeldelsen skal være underskrevet af alle  

 bestyrelsesmedlemmer.
Underskrifterne skal bekræftes af en notar, en advokat  

 eller 2 vitterlighedsvidner.
 Stk. 2.  Dokumenterne skal være affattet på dansk.
 Stk. 3.  Samtidig med anmeldelsen betales det herfor  

 fastsatte gebyr.
 Registrering og offentliggørelse m.v.
 § 5.  Oplysninger om et anmeldt forhold registreres,  

 hvis det anmeldte ikke er i strid med lov om tilsyn med firmapensionskasser  

 eller med bestemmelser fastsat i medfør af denne lov, med  

 stiftelsesoverenskomsten samt vedtægterne eller med bestemmelser i eller  

 bestemmelser fastsat i medfør af andre love, hvis overholdelse Erhvervs- og  

 Selskabsstyrelsen finder nødvendig for at kunne gennemføre registrering.  

 Tilsvarende gælder meddelelser, årsregnskaber m.v., der indgives med henblik  

 på registrering eller offentliggørelse efter bestemmelser i eller  

 bestemmelser fastsat i medfør af lov.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
§ 6.  Erhvervs- og Selskabsstyrelsens registre føres  

 efter styrelsens bestemmelse.
Enhver virksomhed får et registreringsnummer.  

 Datoen for registreringen og for nye virksomheders vedkommende  

 registreringsnummer indføres i registeret.
§ 7.  Registreringer bekendtgøres i Erhvervs- og  

 Selskabsstyrelsens edb-informationssystem.
Indholdet af bekendtgørelser i  

 edb-informationssystemet anses for at være kommet til tredjemands kundskab.
 Offentlighed m.v.
 § 8.  Dokumenter, der beror i Erhvervs- og  

 Selskabsstyrelsen, er offentligt tilgængelige.
 Stk. 2.  Bestemmelsen i stk. 1 omfatter ikke attester om  

 personlige forhold.
 § 9.  Dokumenter, der er offentligt tilgængelige i  

 Erhvervs- og Selskabsstyrelsen, kan på forlangende gennemses i styrelsens  

 ekspedition.
 Stk. 2.  Udskrifter af registerets oplysninger om  

 virksomheder samt fotokopier eller aftryk af eventuelle mikrofilm af de  

 dokumenter, der er offentligt tilgængelige, kan fås hos styrelsen.
 Stk. 3.  Erhvervs- og Selskabsstyrelsen kan bestemme, at  

 fotokopi eller aftryk af mikrofilm også kan tages ved selvbetjening af  

 kopieringsapparater opstillet i styrelsen.
 Stk. 4.  Erhvervs- og Selskabsstyrelsen kan bestemme, at  

 alle eller bestemte offentligt tilgængelige oplysninger om flere virksomheder  

 kan fås maskinelt efter særlig aftale eller i henhold til eventuelle af  

 styrelsen fastsatte almindelige bestemmelser.
 Stk. 5.  For de i denne bestemmelse omhandlede  

 oplysninger betales det fastsatte gebyr.
 § 10.  Erhvervs- og Selskabsstyrelsens afgørelser i  

 medfør af denne bekendtgørelse kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
Ikrafttrædelsesbestemmelser § 11.  Bekendtgørelsen træder i kraft den 1. januar  

 1996.
 Stk. 2.  Bekendtgørelse nr. 102 af 19. februar 1990 om  

 anmeldelser m.v. til Erhvervs- og Selskabsstyrelsens register for gensidige  

 forsikringsselskaber og pensionskasser ophæves.
