Bekendtgørelse  

 om samtaler efter ophør af en tvangsforanstaltning på psykiatriske afdelinger I medfør af § 4, stk. 5, i lov om anvendelse af  

 tvang i psykiatrien, jf. lovbekendtgørelse nr. 1111 af 1. november 2006  

 fastsættes:
 § 1.  

  

 Den  

 for behandlingen ansvarlige overlæge skal sikre, at en patient tilbydes en  

 eller flere samtaler efter ophør af en tvangsforanstaltning.
 Stk. 2.  

  

 Formålet  

 med samtalen er at få belyst patientens og personalets opfattelse af den  

 situation, som ledte til tvangsanvendelse dels for at kunne forebygge  

 anvendelsen af yderligere tvangsanvendelse og dels for eventuelt at  

 gennemføre  

 tvang på en anden måde ved fremtidige tvangsforanstaltninger.
§ 2.  

  

 Samtalerne skal gennemføres systematisk.
Følgende forhold skal omtales:
1)  

 	  

 hvordan patientens  

 oplevede den pågældende tvangsforanstaltning og den måde den blev gennemført  

 på, 2)  

 	  

 patientens opfattelse  

 af årsag til og formål med den pågældende tvangsforanstaltning, 3)  

 	  

 patientens vurdering  

 af om man kunne have undgået tvang i den pågældende situation og i givet fald  

 hvordan man skulle have forholdt sig, 4)  

 	  

 patientens forslag  

 til hvordan man i eventuelle fremtidige situationer kunne undgå tvang, 5)  

 	  

 information om  

 hvordan personalet opfattede årsagen til og formålet med  

 tvangsforanstaltningen  

 og 6)  

 	  

 virkning og  

 eventuelle bivirkninger ved den pågældende tvangsforanstaltning, fx ved  

 medicinering.
 Stk. 2.  

  

 Andre  

 forhold knyttet til tvangsforanstaltningen, som må antages at kunne fremme  

 formålet med samtalen, jf. § 1, stk. 2, kan inddrages i samtalen  

 såvel af patienten som af personalet.
 § 3.  

  

 En  

 eftersamtale skal gennemføres af en kvalificeret sundhedsperson på den  

 afdeling, hvor tvangsforanstaltningen har fundet sted.
 Stk. 2.  

  

 Samtalen  

 skal finde sted snarest efter ophør af tvangsforanstaltningen.
 § 4.  

  

 Referat af samtalen skal journalføres.
 § 5.  

  

 Bekendtgørelsen træder i kraft den 1. januar 2007.
