 På baggrund af et svar fra arbejdsministeren til folketingets  

 arbejdsudvalg, skal styrlsen herved meddele, at selvstændige  

 erhvervsdrivende, der har en uddannelse som videregående tekniker efter lov  

 om videregående teknikeruddannelser m.v., er omfattet af målgruppen for  

 arbejdsmarkedsuddannelser.
 En indskrænkende fortolkning af bemærkningerne til loven, hvorefter  

 selvstændige kun har adgang, hvis de har en erhvervsuddannelse eller er  

 ufaglærte har ifølge ministerens svar ikke været hensigten. »En sådan  

 indskrænkning har selvfølgelig ikke været hensigten, og jeg kan hermed  

 bekræfte, at det har været hensigten, at de selvstændige videregående  

 teknikere omfattes af AMU's målgruppe«.
 Det betyder, at uddannelsstederne fra dags dato kan give adgang til en  

 selvstændig, som er videregående tekniker efter lov om videregående  

 teknikeruddannelser m.v., såfremt personen i øvrigt opfylder adgangskravene.
 Hvilke tekniker-uddannelser, der er omfattet af lov om videregående  

 teknikeruddannelser m.v. henvises til meddelelse nr. 31/96.
 Styrelsen vil på den baggrund ændre bekendtgørelsen snarest muligt.
