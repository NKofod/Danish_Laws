 Bekendtgørelse af regler for  

 Oplysningsforbundenes Fællesråds fordeling af midler til de  

 landsdækkende oplysningsforbund m.fl.
 I medfør af § 6 C, stk. 3, i lov om visse spil, lotterier  

 og væddemål, jf. lovbekendtgørelse nr. 655 af 28. juli  

 1995, som ændret ved lov nr. 438 af 26. juni 1998 og § 13 i lov  

 nr. 903 af 16. december 1998, hvorefter Oplysningsforbundenes  

 Fællesråd efter regler godkendt af undervisningsministeren  

 fordeler den i § 6 C, stk. 1, nr. 2, fastsatte pulje til de  

 landsdækkende oplysningsforbund m.fl., fastsættes:
 § 1. Reglerne, som undervisningsministeren har  

 godkendt den 1. februar 1999, fremgår af bilaget til denne  

 bekendtgørelse.
 § 2. Bekendtgørelsen træder i kraft  

 den 15. februar 1999 og har virkning fra den 1. januar 1999.
Bilag Regler for fordeling af midler i henhold til § 6 c,  

 stk. 1, nr. 2, jf. stk. 3, i lov om ændring af lov om visse  

 spil, lotterier og væddemål, jf. lovbekendtgørelse nr. 655  

 af 28. juli 1995, som ændret ved lov nr. 438 af 26. juni 1998 1. Indledning Stk. 1. Af det overskud på indtil 1.250 mio. kr. der  

 forekommer efter udredelse af statsafgiften, gevinsterne og udgifterne til  

 administration, afskrivning, henlæggelse m.v. samt dividende fordeles  

 13,1 pct. til Undervisningsministeriet og heraf fordeles 23,7 pct. til de  

 landsdækkende oplysningsforbund m.fl.
Stk. 2. Overskuddets maksimumgrænse på 1.250 mio.  

 kr. reguleres årligt svarende til den procent, hvormed  

 reguleringstallet efter personskattelovens § 20 er ændret i  

 forhold til reguleringstallet for 1995. Procenten beregnes med én  

 decimal.
Det således regulerede beløb afrundes opad til  

 nærmeste kronebeløb, der kan deles med en million, jf. lovens  

 § 9.
 Stk. 3. Tipsregnskabsåret og regnskabsåret for  

 Oplysningsforbundenes Fællesråd er kalenderåret.
Stk. 4. På baggrund af det forventede overskud i Dansk  

 Tipstjeneste A/S udbetaler selskabet acontotilskud hver den 30. juni og 31.  

 december til Finansstyrelsen.
Endelig overskud gøres op i marts  

 måned efter regnskabsårets afslutning.
 Stk. 5. Puljen til landsdækkende oplysningsforbund m.fl.  

 fordeles af Oplysningsforbundenes Fællesråd efter regler godkendt  

 af Undervisningsministeriet, jf. lov om visse spil, lotterier og  

 væddemål, § 6 C, stk. 3.
 2. Dansk Folkeoplysnings Samråd.
Af den samlede acontoudbetaling til landsdækkende oplysningsforbund  

 m.fl. fordeles 3 mio. kr. til Dansk Folkeoplysnings Samråd specielt med  

 henblik på de medlemsorganisationer, der står uden for  

 Oplysningsforbundenes Fællesråd.
Fra år 2000 reguleres  

 beløbet med samme pct. årligt som reguleringen af  

 tilskudsloftet.
3. Landsdækkende oplysningsforbund 3.1. Tilskudsberettigede organisationer.
 Stk. 1. Ved et landsdækkende oplysningsforbund  

 forstås et oplysningsforbund, som både i  

 kalenderstøtteåret (det kalenderår, hvor støtten  

 udbetales), kalenderansøgningsåret (det kalenderår, hvor  

 ansøgning indgives til Oplysningsforbundenes Fællesråd) og  

 kalenderåret før kalenderansøgningsåret arrangerer  

 og har arrangeret undervisning, studiekredse og foredragsvirksomhed under  

 hovedområde 1, jf. § 4, stk. 3, nr. 1, i lov om støtte  

 til folkeoplysning, i mindst 40 kommuner fordelt i 10 amtsrådskredse,  

 Københavns og Frederiksberg kommuner sidestilles i denne forbindelse  

 med amtsrådskredse, med en samlet undervisningsvirksomhed på  

 mindst 50.000 undervisningstimer årligt, jf. kapitel 4 i lov om  

 støtte til folkeoplysning.
 Stk. 2. Såfremt et tilskudsmodtagende oplysningsforbund  

 ikke opfylder ovennævnte betingelser, skal det modtagne tilskud  

 tilbagebetales til Oplysningsforbundenes Fællesråd med henblik  

 på fordeling til de tilskudsberettigede landsdækkende  

 oplysningsforbund i det kalenderstøtteår, som tilbagebetalingen  

 hidrører fra og efter den dagældende fordelingsnøgle.
 Stk. 3. Der skal til Oplysningsforbundenes  

 Fællesråd indsendes en af revisor (jf. afsnit 5, stk. 1)  

 attesteret erklæring om, at ovennævnte betingelser har  

 været opfyldt i det pågældende  

 kalenderstøtteår inden udgangen af 2. kvartal i det  

 efterfølgende år.
3.2. Ansøgning fra landsdækkende oplysningsforbund Stk. 1. Ansøgning om andel i tips- og lottomidlerne  

 indsendes til Oplysningsforbundenes Fællesråd senest den 15.  

 oktober i kalenderansøgningsåret for det efterfølgende  

 kalenderstøtteår.
 Stk. 2. Det skal af ansøgningen fremgå, at  

 organisationen i kalenderåret før  

 kalenderansøgningsåret opfylder kravene i punkt 3.1. for at  

 være et tilskudsberettiget landsdækkende oplysningsforbund.
 Stk. 3. Ansøgningen skal endvidere for  

 kalenderåret før kalenderansøgningsåret indeholde  

 oplysninger om:
 1)	Antallet af kredse på landsplan og antallet af kommuner, hvori  

 der er støttemodtagende kredse under hovedområde 1 i lov om  

 støtte til folkeoplysning.
 2)	Antal undervisningstimer med tilskud i henhold til kapitel 4 om  

 tilskud til undervisning m.v. i lov om støtte til folkeoplysning.
 3)	Antal undervisningstimer med offentlige tilskud, som ikke er  

 omfattet af stk. 3, nr. 2, f.eks. undervisningstimer efter lov om  

 undervisning i dansk som andetsprog for voksne udlændinge m.fl. og  

 sprogcentre, lov om specialundervisning for voksne, lov om  

 daghøjskoler og produktionsskoler  

 (daghøjskolevirksomhed).
 Stk. 4. Der kan kun medregnes undervisningstimer i henhold til  

 stk. 3, nr. 2 - 3, såfremt der er betalt kontingent af  

 undervisningstimerne til det pågældende landsdækkende  

 oplysningsforbunds landsorganisation.
 Stk. 5. Tilskudsmodtagernes oplysninger attesteres af  

 ansøgerens revisor, jf. afsnit 5, stk. 1.
3.3. Fordeling af tips- og lottomidler til de landsdækkende  

 oplysningsforbund Stk. 1. Fordelingen af midlerne tager udgangspunkt i  

 følgende fordelingskriterier for kalenderåret før  

 kalenderansøgningsåret:
 1)	Hver organisation tildeles 1.000.000, - kr. i grundtilskud pr.  

 år.
 2)	Hver organisation tildeles 4.500, - kr. pr. år pr. kommune,  

 hvori organisationens kredse har gennemført undervisning m.v. under  

 hovedområde 1 i lov om støtte til folkeoplysning.
 3)	For hver efterfølgende kreds i kommunen tildeles  

 organisationen 1.000,- kr. pr. år.
 4)	Restbevillingen anvendes til fordeling på grundlag af  

 gennemførte undervisningstimer i henhold til reglernes afsnit 3.2,  

 stk. 3, nr. 2 og 3, således at en undervisningstime med  

 støtte fra folkeoplysningsloven, jf. afsnit 3.2, stk. 3, nr. 2  

 tæller med faktor 13, og en undervisningstime, jf. afsnit 3.2,  

 stk. 3, nr. 3, tæller med faktor 6.
Stk. 2. Oplysningsforbundenes Fællesråd beregner  

 en procentvis fordeling med 2 decimaler for de enkelte tilskudsberettigede  

 organisationers forventede andel af tipsmidlerne i  

 kalenderstøtteåret.
Beregningen sker senest den 1. november i  

 kalenderansøgningsåret på grundlag af:
ansøgerens oplysninger, jf. afsnit 3.2, fordelingskriterierne, jf. afsnit 3.3 samt det forventede overskud i Dansk Tipsteneste A/S, jf.  

 indledningen.
Stk. 3. Den således beregnede procentvise fordeling er  

 den endelige fordelingsnøgle.
Således kan ændringer i  

 forudsætningerne vedrørende overskuddets størrelse og  

 tilskudskriterier ikke medføre efterregulering af de enkelte  

 tilskudsberettigede organisationers procentandel.
Fordelingsnøglen  

 træder i kraft den 1. januar i kalenderstøtteåret.
4. Udbetaling af tips- og lottomidlerne Stk. 1. Undervisningsministeriet anviser inden den 10. i hver  

 måned acontobeløb til de landsdækkende oplysningforbund  

 m.fl. til Oplysningsforbundenes Fællesråd, der herefter fordeler  

 tilskuddet til de enkelte oplysningsforbund og Dansk Folkeoplysnings  

 Samråd.
 Stk. 2. Det månedlige acontobeløb til Dansk  

 Folkeoplysnings Samråd beregnes som 1/12 af beløbet, jf. afsnit  

 2, stk. 1. Det resterende acontobeløb, jf. indledningen fordeles  

 blandt de landsdækkende oplysningsforbund efter fordelingsprocenterne,  

 jf. afsnit 3.3.
Stk. 3. Endelig tilskud meldes ud i marts/april måned  

 efter regnskabsårets afslutning.
Er det endelige beløb, jf.  

 afsnit 1. stk. 1. højere eller lavere end det udbetalte  

 acontobeløb, modregnes beløbet i førstkommende  

 acontoudbetaling.
 5. Regnskabs- og revisionsregler.
 Stk. 1. Tilskudsmodtagerne (Dansk Folkeoplysnings Samråd  

 samt de landsdækkende oplysningsforbund) aflægger et af  

 registreret eller statsautoriseret revisor revideret regnskab til  

 Undervisningsministeriet, jf. bekendtgørelse om  

 regnskabsaflæggelse for og revision af tilskud m.v. til  

 landsdækkende oplysningsforbund m.fl, der får tilskud i henhold  

 til lov om visse spil, lotterier og væddemål.
 Stk. 2. Tilskudsmodtagerne indsender desuden hver især  

 en kortfattet beretning over anvendelsen af tips- og lottomidlerne til  

 Undervisningsministeriet.
 6. Ikrafttræden og overgangsbestemmelser.
 Stk. 1. Reglerne træder i kraft samtidig med  

 Undervisningsministeriets godkendelse.
 Stk. 2. Reglerne har virkning fra den 1. januar 1999.  

 Fordeling indtil den 1. januar 1999 sker efter hidtil gældende  

 regler.
 Stk. 3. Acontoudbetaling til Dansk Folkeoplysnings  

 Samråd for 1. halvår 1999 er udbetalt i august 1998. Fordeling af  

 acontobeløb til Dansk Folkeoplysnings Samråd efter afsnit 4,  

 stk.1-2 træder derfor først i kraft den 1. juli 1999. Den  

 samlede acontoudbetaling, jf. indledningen, i 1. halvår 1999 fordeles  

 efter afsnit 3.3, stk. 2.
 7. Revision.
 Stk. 1. Disse regler kan tages op til revision, hvis  

 Oplysningsforbundenes Fællesråd eller Undervisningsministeriet  

 fremsætter ønske herom. Ønske om revision skal  

 fremsættes senest den 1. juli med henblik på ansøgning om  

 og udbetaling af tipsmidler fra det efterfølgende  

 kalenderstøtteår.
 Stk. 2. Fordelingskriterierne i afsnit 3.3, stk. 1, nr.  

 1-4 kan tages op til revision inden den 1. november i  

 kalenderansøgningsåret med henblik på udbetaling af  

 tipsmidler i det efterfølgende kalenderstøtteår,  

 såfremt der er enighed om det i Oplysningsforbundenes  

 Fællesråd.
Undervisningsministeriet, den 1. februar  

 1999 P.M.V.Berrit HansenStyrelseschef /Annegrete Østerbye 

Fm.
