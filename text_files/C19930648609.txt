1. Indledning Hermed følger aftale af 25. juni 1993 om arbejdstid for lærere ansat ved  

 husholdnings- og håndarbejdsskoler samt aftale af 25. juni 1993 om arbejdstid  

 for forstandere ansat ved husholdnings- og håndarbejdsskoler.
 Med disse aftaler sker der en omlægning af lærernes og forstandernes  

 arbejdstidsregler, og samtlige reduktionsordninger bortfalder.
 Principperne i de nye arbejdstidsaftaler gennemgås nedenfor.
 Arbejdet tilrettelægges på skolen inden for de rammer, som er anført i de  

 nye aftaler.
Det er forudsat, at skolens ledelse i samarbejde med lærerne foretager  

 planlægningen.
Det er endvidere forudsat, at der tages hensyn til skolens  

 opgaver, type, fysiske rammer og arbejdsform samt lærernes muligheder for at  

 tilrettelægge undervisning mv. pædagogisk forsvarligt.
 Der skal gives organisationens lokale repræsentant mulighed for at gøre  

 sig bekendt med forslag til arbejdsfordeling og tjenesteplaner/skemaer samt  

 ændringer heri.
2. Lærere Ad § 1 Hvem og hvad omfatter aftalen Aftalen omfatter heltidslærere og kvotalærere ansat ved husholdnings- og  

 håndarbejdsskoler.
 Det er ved aftalens indgåelse lagt til grund, at lærernes arbejdsopgaver  

 omfatter undervisning ved skolen og kostskolearbejde samt pædagogisk/  

 administrative opgaver i forbindelse hermed.
Ad § 2 Normperioder Normperioden for den enkelte lærer eller grupper af lærere fastsættes for  

 mindst 4 uger og højst 52 uger.
Er der ikke valgt normperioder, fastsættes  

 normperioden til 26 uger.
Normperioden fastsættes på grundlag af en  

 gennemsnitlig arbejdstid på 37 timer pr. uge.
Ved udløbet af en normperiode opgøres arbejdstiden.
I opgørelsen indgår:
Ad § 3 Arbejdstilrettelæggelse Der udarbejdes en tjenesteplan for den enkelte lærer.
Tjenesteplanen  

 udarbejdes for en periode på mindst 8 uger og udleveres til læreren mindst 4  

 uger før planlægningsperiodens begyndelse.
I forbindelse med påbegyndelsen af  

 kurser kan der dog afviges fra ovennævnte frister, indtil der er sikkerhed  

 for, at kurser etableres.
 Tjenesteplanen fastlægger den tidsmæssige placering af:
- undervisningsopgaver (fag og hold) - kostskolearbejde herunder rådighedstjeneste - andre opgaver - ferier og fridage Pauser Ved pauser forstås tid i tjenesteplanen, som ligger mellem 2  

 arbejdsopgaver samme dag, og hvor der ikke er planlagt tjeneste.
Det er en  

 forudsætning for medregning i arbejdstiden af pauser af under 1/2 times  

 varighed, at læreren er på arbejdsstedet og står til rådighed for skolen.
Pauser af over 1/2 times varighed indgår i arbejdstiden som øvrige opgaver  

 og medregnes med 1/3 af pausens længde.
Pr. arbejdsdag kan dog højst  

 medregnes 2 timer ialt.
Spisepauser, der er fastsat længere end 1/2 time, anses ikke for at være  

 friperioder mellem undervisningstimerne (frikvarterer) og indregnes derfor  

 med 1/3, hvis betingelserne herfor er opfyldt.
For lærere, der varetager  

 tilsyn i spisepausen, medregnes tiden dog fuldt ud.
Ad § 4 Lærernes tjenesteplaner bør kun undtagelsesvis ændres i normperioden - og  

 i givet fald med et passende varsel.
Hvis der ændres i tjenesteplanen, for så  

 vidt angår møde- og/eller sluttidspunkt med et kortere varsel end 4 døgn,  

 ydes en godtgørelse, jf. § 4, stk. 3 og 4.
 Derimod skal der ikke ydes godtgørelse, hvis en ændring af tjenesteplanen  

 ikke medfører ændring af lærerens arbejdstid eller alene er en afkortning af  

 denne.
 Tilfældig forlængelse af den planlagte tjeneste (f.eks. hvor et møde varer  

 længere end planlagt) anses ikke for at være omlagt tjeneste, men medregnes i  

 opgørelsen af arbejdstiden, for så vidt overskridelsen udgør mere end 15  

 minutter.
En lærer er som hidtil forpligtet til at varetage vikaropgaver i rimeligt  

 omfang.
Når en lærer pålægges vikaropgaver i form af undervisning, medregnes  

 disse ved opgørelsen af arbejdstiden som undervisningstid, jf. § 6, og med  

 forberedelse, jf. § 7. Består vikaropgaven i kostskolearbejde eller andre  

 opgaver, medregnes disse som arbejdstid, jf. § 8 hhv. § 9. Gives der ikke et  

 varsel på mindst 4 døgn, ydes der en godtgørelse for omlagt tjeneste, jf. §  

 4, stk. 3 og 4. For de perioder, hvor der varetages vikaropgaver, bortfalder  

 evt. medregnet arbejdstid efter § 3, stk. 3-5.
Ad § 5, stk. 1 Fridage Bestemmelsen om, at der skal ydes erstatningsfridage for tjeneste udført  

 på lørdage og søn- og helligdage, skal sikre, at læreren får et årligt antal  

 fridage svarende til det årlige antal fridage, der tilkommer statens  

 tjenestemænd.
Erstatningsfridagene samles i perioder af mindst 2 sammenhængende dage  

 (mandag - fredag), hvor der ikke er planlagt anden tjeneste.
I forbindelse  

 med søgnehelligdage kan dagene dog gives enkeltvis.
 Erstatningsfridage af denne art kan sammenlægges med, og de ydes udover,  

 de i § 7, stk. 3 omhandlede dage til forberedelse, jf. bemærkningerne til §  

 7.
 Aftalen giver mulighed for, at læreren frivilligt påtager sig kortvarig  

 tjeneste på en fridag til løsning af opgaver, der er uopsættelige.
Ad § 5, stk. 2 Timer efter denne bestemmelse, der er afregnet med overtidsbetaling,  

 indgår ikke i beregningen ved opgørelsen af arbejdstiden.
Ad § 6 Undervisningstid Der er ikke med aftalen taget stilling til lektionslængden, der fastsættes  

 af skolens ledelse.
Hvor det er pædagogisk begrundet, kan der fastsættes en  

 anden lektionslængde end 45 minutter.
Lektionslængden bør normalt ikke være  

 mindre end 30 minutter.
 621 timer til undervisning årligt svarer til 828 lektioner a 45 minutter.
Ad § 7 Forberedelsestid For hver 60 minutter, der er afsat til undervisning, ydes der læreren 72  

 minutter til forberedelse mv.
 Lærerens tid til forberedelse beregnes på grundlag af antallet af  

 undervisningstimer i normperioden.
 Forberedelsen er fastsat som et gennemsnit for den tid, der medgår til de  

 i bilag 1, pkt. 2 nævnte opgaver.
 Det er forudsat, at den enkelte lærer selv tilrettelægger forberedelse og  

 efterbehandling af undervisning og anvender den fornødne tid hertil.
Det er endvidere forudsat, at forberedelsen kan finde sted på skolen eller  

 uden for denne, ligesom flere lærere kan aftale, at forberedelse eller en del  

 af denne sker i samarbejde.
Hvis det er nødvendigt af hensyn til  

 tilrettelæggelsen af den ønskede undervisning, at forberedelse sker fælles -  

 og dette ikke kan opnås ved aftale - kan skolens ledelse fastlægge en mindre  

 del af forberedelsestiden til fælles forberedelse.
 Forberedelse finder sted uden for den i tjenesteplanen fastlagte tid.
 Den tid, der konkret anvendes til forberedelse, tælles ikke op, men anses  

 for medgået til de anførte formål.
 Lærere kan have behov for at løse en del af de opgaver, som er dækket af  

 forberedelsestiden, i tidsmæssig sammenhæng.
Hvis ledelsen eller læreren finder det hensigtsmæssigt, tilrettelægges  

 tjenesten derfor således, at op til 25 % af den tid, der er afsat til  

 forberedelse mv. samles i perioder af mindst 2 sammenhængende dage (mandag -  

 fredag), hvor der ikke er planlagt anden tjeneste.
I forbindelse med  

 søgnehelligdage kan dagene dog gives enkeltvis.
 Sådanne dage medregnes med 7,4 timer pr. dag i normperioden. 1 dag årligt  

 kan medregnes med et mindre timetal (resttimetallet).
Den enkelte lærer har ikke krav på at få afsat mere end 20 sådanne dage i  

 opgørelsesåret.
Placeringen fastlægges af skolens ledelse efter drøftelse med  

 læreren.
25 % af forberedelsestiden til 493 undervisningstimer årligt svarer til 20  

 dage.
Varetages et højere undervisningstimetal vælges en tilsvarende lavere  

 procentandel.
Lærere, der er fyldt 60 år Tiden efter § 7, stk. 4 kan tidligst medregnes fra begyndelsen af den  

 normperiode, hvori læreren fylder 60.
Lærere, der får medregnet yderligere tid efter § 7, stk. 4, kan ikke få  

 overtidsbetaling.
Hvis normen overskrides, afspadseres de overskydende timer  

 i den efterfølgende normperiode i forholdet 1:1. Eventuelt overarbejde fra  

 normperioden før det fyldte 60. år afregnes dog efter de almindelige regler,  

 jf. § 15.
Ad § 8 Kostskolearbejde Ved eventuel indgåelse af lokalaftale skal der bl.a. tages hensyn til  

 rådighedsvagtens karakter og belastningsgraden.
 Ved arbejdstidsopgørelsen indgår friperioder efter § 3, stk. 4,  

 (frikvarterer) som en del af kostskolearbejdet.
Ad § 9 Øvrige opgaver Tiden, der medgår til udførelse af de i bilag 1, pkt. 4 og 5 nævnte  

 opgaver, optælles konkret, medmindre der er indgået lokalaftale i henhold til  

 § 17, stk. 3.
Det er skolens ledelse, der fastsætter det tidsforbrug, der er til  

 rådighed for varetagelse af funktionen/opgaven eller det særlige hverv.  

 Skolens ledelse kan endvidere fastsætte retningslinier for  

 funktionen/opgaven/hvervet.
Det forudsættes, at der er overensstemmelse  

 mellem tiden og det arbejde, der forventes udført.
Den afsatte tid til arbejdet kan indgå i tjenesteplanen, men der er også  

 mulighed for, at ledelse og lærer kan aftale, at den afsatte tid holdes uden  

 for tjenesteplanen.
Dette indebærer, at læreren selv tilrettelægger tiden til  

 arbejdsopgaven, men det forudsættes, at tiden optælles konkret.
Læreren skal  

 ved planlægning af arbejdet fordele dette over normperioden under en rimelig  

 hensyntagen til opgavernes relevans og den afsatte tid.
Når en lærer deltager i kurser, medregnes hver planlagt kursustime af 60  

 minutters varighed som 1 arbejdstime.
Der kan dog højst medregnes 8 timer pr.  

 kursusdag.
Herudover indgår desuden eventuel transporttid efter bestemmelsen  

 i § 13.
Ad § 10 Der afsættes 100 timer årligt til hver lærer til varetagelse af de i § 10  

 nævnte opgaver.
Der er herudover taget hensyn til, at der ikke opspares  

 frihed ved udførelse af tjeneste på ubekvemme tidspunkter.
 Uforudsete og uforudsigelige arbejdsopgaver i forbindelse med  

 undervisningen og kostskolearbejdet omfatter bl.a. ikke på forhånd  

 tilrettelagte aktiviteter, spontane forældrehenvendelser og pludseligt  

 opståede sociale opgaver.
Den anvendte tid til opgaverne tælles ikke op, men anses for medgået til  

 de anførte opgaver.
Tiden indgår ikke i tjenesteplanen, men medregnes  

 forholdsmæssigt ved arbejdstidsopgørelsen ved normperiodens slutning.
Ad § 11 Fravær Hvis læreren udfører tjeneste på en søgnehelligdag, medregnes tjenesten  

 efter de almindelige regler, og den erstatningsfridag, der ydes herfor, jf. §  

 5, stk. 1, medregnes med 7,4 timer.
Ad § 16 Kvotalærere Det er forudsat, at der ved merbeskæftigelse foretages en ændring af  

 lærerens beskæftigelsesgrad.
 Hvis en kvotalærers samlede arbejde ved opgørelsesårets udløb har  

 oversteget den fastsatte arbejdstid for heltidslærere, anvendes reglerne i §  

 15.
Ad § 17 Lokalaftaler Lokalaftaler indgås efter drøftelse i lærerrådet mellem skolens ledelse og  

 organisationens lokale repræsentant.
Ved skoler uden valgt repræsentant er det forudsat, at forslag til aftale  

 sendes til Ernærings- og husholdningsøkonomforeningen.
Foreningen kan  

 underkende et forslag til lokalaftale, såfremt den kan godtgøre, at  

 lokalaftalen strider mod gældende bestemmelser eller mod intentionerne i  

 regelgrundlaget for lærernes tjenestetid og lønfastsættelse.
Afvisning skal  

 konkret begrundes i hvert enkelt tilfælde.
 Aftaler om særlige hverv og opgaver mv.
Der er efter aftalens § 9, stk. 2 og § 17, stk. 3 mulighed for at indgå  

 lokalaftale om, at særlige hverv og opgaver indregnes i arbejdstiden med et  

 fast antal arbejdstimer (»akkord«). Disse timer indgår ikke i  

 tjenesteplanen.
Der kan i forbindelse med aftalens indgåelse træffes  

 beslutning om, i hvilket omfang arbejdsopgaven skal udføres på skolen, f.eks.  

 i forbindelse med træffetid.
 Det er forudsat, at der er et hensigtsmæssigt forhold mellem den tid, der  

 afsættes ved indgåelse af lokalaftale, og den tildelte opgave.
3. Forstandere Forstandere er omfattet af aftale om arbejdstid mv. for forstandere ved  

 husholdnings- og håndarbejdsskoler.
Ved eventuelt merarbejde anvendes aftale  

 om godtgørelse til tjenestemænd uden højeste arbejdstid.
 Forstanderens samlede arbejdstid tilrettelægges i overensstemmelse med  

 stillingens indhold og karakter, dog skal forstanderen undervise mindst 138  

 timer årligt (110 timer årligt, hvis forstanderen er fyldt 60 år).  

 Undervisningsforpligtelsen kan opfyldes som et gennemsnit over flere år.
 Finansministeriet.
Administrations- og Personaledepartementet Den 25. juni 1993 P.
M.
V.
E.
B.
Birgitte Nielsen AFTALE OM ARBEJDSTIDSREGLER FOR LÆRERE ANSAT VED HUSHOLDNINGS- OG HÅNDARBEJDSSKOLER Område § 1.  Aftalen omfatter heltidslærere og kvotalærere  

 ansat ved husholdnings- og håndarbejdsskoler.
Arbejdstid § 2.  Den årlige arbejdstid udgør 1924 timer, inkl.  

 ferie og fridage.
Stk. 2.  Normperioden fastsættes af skolens ledelse for  

 den enkelte lærer eller gruppe af lærere.
Den udgør mellem 4 og 52 uger, dog  

 26 uger hvis ikke andet er fastsat.
 Stk. 3.  Arbejdstiden fastsættes i normperioden på  

 grundlag af et timetal svarende til gennemsnitlig 37 timer pr. uge.
 Stk. 4.  Der påhviler lærerne de i bilag 1 nævnte  

 arbejdsopgaver.
Arbejdstilrettelæggelse § 3.  Der udarbejdes en tjenesteplan for den enkelte  

 lærer.
Tjenesteplanen udarbejdes for en periode på mindst 8 uger og udleveres  

 til den enkelte lærer, så snart der er sikkerhed for, at en aktivitet kan  

 gennemføres.
Tjenesteplanen udleveres så vidt muligt senest 4 uger før  

 planlægningsperiodens begyndelse.
 Stk. 2.  Den daglige arbejdstid skal så vidt muligt være  

 samlet, jf. stk. 3 og 4.
 Stk. 3.  Hver pause af 1/2 times varighed eller derunder  

 medregnes fuldt ud i arbejdstiden under forudsætning af, at læreren bliver på  

 skolen og står til rådighed for skolen.
 Stk. 4.  Det samme gælder friperioder mellem  

 undervisningstimerne.
 Stk. 5.  Hver pause af over 1/2 times varighed medregnes  

 i arbejdstiden med 1/3. Sammenlagt kan der dog højst indregnes i alt 2  

 arbejdstimer pr. arbejdsdag.
 Stk. 6.  Bestemmelserne i stk. 1-5 kan fraviges ved  

 lokal aftale efter reglerne i § 17.
 § 4.  Orientering om ændringer i tjenesteplanen  

 (omlagt tjeneste) skal gives så tidligt som muligt og normalt ikke med et  

 varsel på mindre end 4 døgn.
 Stk. 2.  Hvis læreren tilkaldes til ekstratjeneste med  

 varsel på mindre end 24 timer, indgår denne i arbejdstidsopgørelsen med  

 mindst 3 timer.
 Stk. 3.  Hvis varslet for omlægning af tjenesten, jf.  

 stk. 1, ikke overholdes, ydes der for hver af de omlagte timer en  

 godtgørelse.
 Stk. 4.  Godtgørelsen udgør 7,50 kr. (grundbeløb pr. 1.  

 oktober 1984) og ydes pr. påbegyndt halve time.
Fridage § 5.  Ved tjeneste på lørdage, søndage eller  

 helligdage gives et tilsvarende antal erstatningsfridage.
Stk. 2.  En lærer kan efter aftale frivilligt påtage sig  

 kortvarig tjeneste på en fridag, uden at denne betragtes som bortfaldet.
I  

 sådanne tilfælde ydes der læreren en betaling beregnet efter satsen for  

 overarbejdsbetaling på udbetalingstidspunktet.
Undervisningstid § 6.  Ved undervisning forstås den i bilag 1, pkt. 1  

 beskrevne aktivitet.
 Stk. 2.  Lærere ved husholdnings- og håndarbejdsskoler  

 skal normalt tillægges mindst 150 timer årligt til undervisning og højst 621  

 timer årligt.
Forberedelsestid § 7.  Ved forberedelse forstås den i bilag 1, pkt. 2  

 beskrevne aktivitet.
 Stk. 2.  Forberedelsestiden fastsættes i forhold til  

 undervisningstiden som 1:1,2, således at der for hver undervisningstime af 60  

 minutters varighed medregnes 72 minutter til forberedelse mv.
 Stk. 3.  Indtil 1/4 af den i stk. 1 nævnte tid til  

 forberedelse kan indgå i tjenesteplanen i en foregående og/eller  

 efterfølgende normperiode i opgørelsesåret som dage, hvor der ikke er  

 planlagt anden tjeneste.
Stk. 4.  For lærere, der er fyldt 60 år, og som anmoder  

 herom, medregnes for hver 60 minutters undervisning yderligere 25 minutter ud  

 over det i stk. 1 fastsatte.
Arbejdstimer ud over den for normperioden  

 fastsatte arbejdstid, jf. § 2, afspadseres som nævnt i § 15, dog uden tillæg  

 på 50 pct. § 15, stk. 3 finder ikke anvendelse.
Kostskolearbejde § 8.  Ved kostskolearbejde forstås den i bilag 1, pkt.  

 3 beskrevne aktivitet.
 Stk. 2.  Ved dagtjeneste mellem kl. 7.00 og kl. 23.00  

 medregnes den tid, hvor læreren har kostskolearbejde, fuldt ud som  

 arbejdstimer.
 Stk. 3.  Ved rådighedstjeneste mellem kl. 23.00 og kl.  

 7.00 medregnes tiden med 1/3 af arbejdstimetallet, når læreren kan opholde  

 sig i sit eget hjem, og med 3/4, når læreren har pligt til at tage natophold  

 i vagtværelse på skolen, medmindre andet aftales lokalt efter reglerne i §  

 17.
 Stk. 4.  Ved tilkald af over 1/2 times varighed i  

 rådighedsperioden indregnes den fulde varighed af afbrydelsen som arbejdstid.
 Stk. 5.  Kostskolearbejdet for den enkelte lærer  

 fastsættes til mindst 200 timer og højst 700 timer årligt.
Stk. 6.  For lærere, der er fyldt 60 år, fastsættes  

 kostskolearbejdet til mindst 150 timer og højst 450 timer årligt.
Hvis den  

 enkelte lærer ønsker det, kan kostskolearbejdet dog fastsættes til indtil 700  

 timer årligt.
 Stk. 7.  For skoler, hvor kun en mindre del af eleverne  

 bor på skolen, og for skoler uden elevboliger kan det i stk. 5 og 6 fastsatte  

 mindstetimetal fraviges.
Øvrige opgaver § 9.  Ud over undervisningen og den dertil knyttede  

 forberedelse mv. samt kostskolearbejde kan læreren pålægges at deltage i  

 eller medvirke til løsning af pædagogisk/administrative opgaver og/eller  

 særlige hverv i tilknytning til skolens virksomhed, jf. bilag 1, pkt. 4 og 5.  

 Skolens ledelse fastsætter tidsforbruget til de nævnte opgaver mv., jf. dog §  

 10.
 Stk. 2.  Der kan indgås lokal aftale om de i stk. 1  

 nævnte arbejdsopgavers medregning i arbejdstiden efter reglerne i § 17, stk.  

 3.
 § 10.  Til hver lærer afsættes 100 timer årligt til  

 varetagelse af følgende opgaver, hvis tidsmæssige omfang ikke kan opgøres  

 konkret:
- Forberedelse af egen mødevirksomhed - Tværfagligt samarbejde, som lærerne tager initiativ til og selv  

 tilrettelægger - Uforudsete og uforudsigelige opgaver i tilknytning til undervisningen og  

 kostskolearbejdet.
 Stk. 2.  Til hver lærer, der medvirker ved mundtlig  

 eksamen ved køkkenlederuddannelsen, afsættes yderligere 30 timer årligt.
 Stk. 3.  For den enkelte lærer indregnes de i stk. 1  

 nævnte timer med en forholdsmæssig del i hver normperiode.
Fravær § 11.  Arbejdsdage, på hvilke læreren er fraværende på  

 grund af sygdom eller andet lovligt forfald, indgår i arbejdstidsopgørelsen  

 med den planlagte arbejdstid.
Hvis der ikke er planlagt nogen arbejdstid,  

 regnes med 7,4 timer pr. dag.
 Stk. 2.  Feriedage og søgnehelligdage, hvor læreren ikke  

 udfører tjeneste, medregnes med 7,4 timer pr. dag.
Ferie § 12.  Aftale af 26. oktober 1987 om ferieregler for  

 statens tjenestemænd finder anvendelse for lærere, der er omfattet af denne  

 aftale.
 Rejsetid mv.
 § 13.  Ved tjeneste uden for det faste arbejdssted  

 medregnes transporttiden til og fra arbejdsstedet som arbejdstid.
 § 14.  Rejser, der udføres som en del af tjenesten,  

 medregnes i arbejdstiden, dog højst med 13 timer pr. døgn.
 Stk. 2.  Tjeneste på det fremmede arbejdssted medregnes  

 efter de almindelige regler for opgørelse af tjenestetid.
 Stk. 3.  Bestemmelserne i stk. 1 og stk. 2 kan fraviges  

 ved lokal aftale efter reglerne i § 17.
Overarbejde § 15.  Overarbejde bør så vidt muligt undgås.
Stk. 2.  Såfremt arbejdets omfang ved normperiodens  

 udløb har oversteget den fastsatte arbejdstid for heltidslærere, jf. § 2,  

 godtgøres den overskydende tid med frihed af samme varighed med tillæg af 50  

 pct.
Erstatningsfrihed kan, såfremt overarbejdet har et tilstrækkeligt  

 omfang, gives som hele fridage af 7,4 arbejdstimer.
 Stk. 3.  Kan erstatningsfrihed ikke gives på det mellem  

 læreren og ledelsen aftalte tidspunkt, ydes i stedet overarbejdsbetaling.  

 Satserne for overarbejdsbetaling beregnes med 1/1924 af vedkommende lærers  

 årsløn (på udbetalingstidspunktet) med et tillæg af 50 pct.
Kvotalærere § 16.  Kvotalærere er lærere, der deltidsansættes for  

 en periode af mindst 3 måneder på mindst halv tid.
 Stk. 2.  De i § 6 og § 8, stk. 5 og 6, § 10, stk. 1 og §  

 11 nævnte antal arbejdstimer nedsættes i forhold til kvoten.
Lokalaftaler § 17.  De i § 3, stk. 6, § 8, stk. 3, § 9, stk. 2 og §  

 14, stk. 3 omtalte lokalaftaler indgås mellem skolens ledelse og  

 organisationens lokale repræsentant.
Stk. 2.  Aftalerne skal være skriftlige.
De indgås for  

 mindst 1/2 år og kan opsiges af hver af parterne med mindst 8 ugers varsel  

 til udløb pr. 31. juli eller 31. januar.
Opsigelsen skal være skriftlig.
 Stk. 3.  Det kan lokalt aftales, at varetagelsen af en  

 arbejdsopgave indregnes i arbejdstiden med et fast antal arbejdstimer.
 Ikrafttræden mv.
 § 18.  Denne aftale har virkning fra 1. januar 1994.
 Stk. 2.  Samtidig ophæves:
 - Kulturministeriets cirkulære af 16. juli 1990 om ferieregler for  

 forstandere og lærere ved de frie kostskoler.
 - Kulturministeriets cirkulære af 22. maj 1991 om ændring af ferieregler.
 - Kulturministeriets cirkulære af 8. december 1989 om Arbejdsmarkedets  

 Tillægspension (ATP).
 - Kulturministeriets cirkulære af 16. december 1992 om ændring af  

 cirkulære af 8. december 1989 om Arbejdsmarkedets Tillægspension (ATP).
 - Kulturministeriets cirkulære af 21. marts 1991 om ændring af cirkulære  

 af 2. marts 1990 om løn- og ansættelsesforhold for forstandere og lærere ved  

 husholdningsskoler.
- Kulturministeriets cirkulære af 2. marts 1990 om løn- og  

 ansættelsesforhold for forstandere og lærere ved husholdningsskoler § 1,  stk. 1, og stk. 2, 2. punktum, §§ 2, 3, og 4, stk. 2 §§ 5 - 14, §§ 27 -39.
 § 19.  Aftalen kan opsiges med 6 måneders varsel til  

 udløb pr. 31. juli, dog tidligst til den 31. juli 1995.
København, den 25. juni 1993 Lærernes Finansministeriet Centralorganisation P.
M.
V.
Martin Rømer E.
B.
Hans C.
Jensen Bilag 1 Lærernes arbejdsopgaver på husholdnings- og håndarbejdsskoler Lærerne varetager opgaver i henhold til formålsbestemmelsen i den til  

 enhver tid gældende lov om husholdnings- og håndarbejdssskoler, for tiden lov  

 nr. 259 af 4. juni 1970 om folkehøjskoler, husholdningsskoler og efterskoler.
1. Undervisningsopgaver Ved undervisning forstås et planlagt, fremadskridende, målrettet  

 undervisningsforløb.
2. Undervisningsrelaterede opgaver I tilknytning til undervisningen har lærerne følgende opgaver:
 Lærerne varetager planlægning, forberedelse, vurdering og efterbehandling  

 af undervisningen, herunder udarbejdelse og udvælgelse af undervisningsmidler  

 til de konkrete opgaver.
 Lærerne varetager almindeligt tilsyn med udstyr og inventar til  

 undervisningen.
 Lærerne retter, kommenterer, vurderer og bedømmer elevernes arbejder,  

 herunder skriftlige og mundtlige arbejder.
 Lærerne bistår eleverne med lejlighedsvis forekommende individuel faglig  

 og social vejledning i tilknytning til undervisningen.
 Lærerne medvirker i forskellige pædagogisk/administrative funktioner i  

 tilknytning til undervisningen, f.eks. forløbsbeskrivelse og fremmødekontrol.
3. Kostskolearbejde Ved kostskolearbejde forstås varetagelse af pædagogiske opgaver, der  

 finder sted uden for den egentlige undervisning, hvor eleverne opholder sig  

 på skolen, herunder om aftenen, om natten og i weekends.
 Lærerne varetager således også pædagogiske opgaver i de friperioder, der  

 ligger mellem undervisningstimerne (frikvartererne).
 I tilknytning til kostskolearbejdet har lærerne bl.a. følgende opgaver:
- Læreren igangsætter og forestår aktiviteter og sikrer, at de foregår  

 under betryggende forhold - Læreren rådgiver og vejleder eleverne - Læreren varetager opretholdelsen af skolens fastlagte orden 4. Opgaver der i øvrigt påhviler lærergruppen generelt Lærerne medvirker ved udvikling, planlægning, koordinering og udarbejdelse  

 af skolens samlede kursusprogram i overensstemmelse med den enkelte skoles  

 vedtægtsbestemte formål.
 Lærerne deltager i interne konferencer med særligt sagkyndige og i  

 mødevirksomhed vedrørende elever.
 Lærerne medvirker ved forsøgs- og udviklingsarbejde.
 Lærerne deltager i ekskursioner, studierejser, udstillinger og  

 PR-virksomhed.
 Lærerne deltager i sociale og kulturelle aktiviteter sammen med eleverne,  

 herunder elevstævner, åbenthus-arrangementer, familiedag og temadag.
 Lærerne bistår eleverne ved ankomst og afrejse.
 Lærerne deltager i møder, kurser og konferencer samt efteruddannelse af  

 pædagogisk og faglig art.
 Lærerne varetager arbejdet i medarbejderråd mv.
 På de skoler, hvor der afholdes prøver og eksaminer mv., medvirker lærerne  

 ved gennemførelse heraf.
5. Andre opgaver, der kan pålægges enkelte lærere Lærerne varetager arbejdet som:
- Medarbejderrådets repræsentant i skolens bestyrelse - Tillidsrepræsentant/kontaktperson - Medlem af samarbejdsudvalg - Sikkerhedsrepræsentant - Formand for medarbejderråd - Kontaktlærer Endvidere kan den enkelte lærer pålægges følgende arbejdsopgaver:
- Biblioteksarbejde - Tilsyn og pasning af samlinger - Indkøb, som ligger ud over indkøb til egen undervisning - Ekstern virksomhed som repræsentant for skolen - Erhvervs- og uddannelsesvejledning - Særlige hverv efter aftale med den enkelte lærer Den anførte opregning og beskrivelse af opgaver under pkt. 2, 3, 4 og 5 er  

 ikke udtømmende.
AFTALE OM ARBEJDSTID MV.
FOR FORSTANDERE VED HUSHOLDSNINGS- OG HÅNDARBEJDSSKOLER I henhold til § 2, stk. 2 i hovedaftale af 27. oktober 1969 med  

 tjenestemændenes centralorganisationer aftales følgende for forstandere ansat  

 ved husholdnings- og håndarbejdsskoler:
Område § 1.  Aftalen omfatter forstandere ved husholdnings-  

 og håndarbejdsskoler.
 § 2.  Forstandere har pligt til at undervise.
 Stk. 2.  Antallet af undervisningstimer for forstandere  

 skal mindst udgøre 138 timer på årsbasis, for forstandere der er fyldt 60 år  

 dog 110 timer.
 § 3.  Reglerne om statens tjenestemænd uden højeste  

 arbejdstid - herunder reglerne om godtgørelse for merarbejde til tjenestemænd  

 uden højeste tjenestetid - finder anvendelse for forstandere omfattet af  

 denne aftale.
 § 4.  Aftalen har virkning fra 1. januar 1994. Aftalen  

 kan opsiges af hver af parterne med 6 måneders varsel til et skoleårs udløb,  

 dog tidligst til den 31. juli 1995.
København, den 25. juni 1993 Lærernes Finansministeriet Centralorganisation P.
M.
V.
