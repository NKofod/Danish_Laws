Skrivelse om, hvorvidt et  

 kommunalbestyrelsesmedlem, der har vedtaget et bødeforelæg  

 på 1.000 kr. for overtrædelse af lov om gasinstallationer og  

 installationer i forbindelse med vand- og afløbsledninger, er  

 valgbar (Fra Valgbarhedsnævnet til en kommunalbestyrelse) Ved brev af 11. april 2000 har X Kommunalbestyrelse i  

 henhold til den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN har vedtaget et  

 bødeforelæg for overtrædelse af lov om gasinstallationer  

 og installationer i forbindelse med vand- og afløbsledninger.
 Det fremgår af sagen, at den pågældende  

 den 24. marts 2000 har vedtaget et bødeforelæg på 1.000  

 kr. for overtrædelse af § 13, jf. § 19, stk. 1, nr. 3, i  

 lov nr. 250 af 8. juni 1978 om gasinstallationer og installationer i  

 forbindelse med vand- og afløbsledninger ved som direktør for  

 et anpartsselskab at have været ansvarlig for, at virksomheden i  

 turistinformationer for 1999 og 2000 har annonceret for udførelse af  

 arbejde i vand, varme og sanitet og dermed foretaget noget, der var egnet til  

 at vække forestilling om, at virksomheden havde autorisation til at  

 udføre dette arbejde, uagtet virksomheden fra 1. oktober 1998 var uden  

 autorisation og derfor uberettiget til at udføre  

 autorisationskrævende arbejder.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
