Skriftlig fremsættelse (25. oktober 2006) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om specialpædagogisk støtte ved videregående uddannelser  

 (Lempelse af begrænsning af specialpædagogisk støtte i forbindelse med  

 studierejser og praktikperioder i udlandet) (Lovforslag nr.
L 49).
Lov om specialpædagogisk støtte  

 ved videregående uddannelser har fungeret siden den 1. januar 2001. Med loven  

 indførtes en ordning, som giver studerende med handicap adgang til  

 specialpædagogisk  

 støtte i form af f.eks.
IT-udstyr, særligt tilrettelagt studiemateriale,  

 tegnsprogstolkning, sekretærbistand m.v., således at de kan gennemføre en  

 uddannelse i lighed med andre studerende.
I forbindelse med studierejser og  

 obligatoriske praktikperioder i udlandet har tildelingen af støtte hidtil  

 været  

 begrænset til bestemte støtteformer og således ikke omfattet f.eks.  

 tegnsprogtolkning og sekretærbistand.
Støtte til hele uddannelser eller  

 meritgivende studieophold i udlandet har ikke haft en tilsvarende  

 begrænsning.
 I en tid, hvor der lægges  

 stigende vægt på, at studerende får mulighed for at gennemføre dele af deres  

 uddannelse  

 i udlandet  og hvor uddannelserne generelt internationaliseres   

 bør handicappede  

 studerende have adgang til alle nødvendige støtteformer, således at de kan  

 gennemføre studierejser og praktikperioder i udlandet på lige fod med andre.
 Begrænsning af støtten til  

 bestemte støtteformer foreslås derfor lempet.
 Efter forslaget vil alle specialpædagogiske  

 støtteformer således kunne tildeles til såvel studierejser og praktikperioder  

 som led i uddannelser i Danmark som til uddannelser eller studieophold i  

 udlandet  

 inden for den økonomiske ramme, der ville gælde for tilsvarende støtteformer  

 i  

 Danmark.
 Forslaget indeholder i øvrigt  

 mindre justeringer i loven som følge af ændring af pædagogikumuddannelsen og  

 placering af universitetsuddannelserne under Ministeriet for Videnskab,  

 Teknologi og Udvikling samt nødvendig tilpasning til lov om statens  

 uddannelsesstøtte.
 Lovforslaget har været sendt i  

 høring, og de indkomne høringssvar har ikke givet anledning til ændringer i  

 forslaget.
 Idet jeg i øvrigt henviser til  

 lovforslaget med tilhørende bemærkninger, tillader jeg mig at anbefale  

 forslaget  

 til velvillig behandling i det høje Ting.
