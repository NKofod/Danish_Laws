 I henhold til § 12 og § 16 i lov om sterilisation og kastration, jf.  

 lovbekendtgørelse nr. 632 af 15. september 1986 som ændret ved lov nr. 389 af  

 7. juni 1989 og lov nr. 1136 af 22. december 1993 fastsættes:
 § 1.  Anmodning om sterilisation skal indeholde  

 oplysning om navn, personnummer og bopæl for den, som indgrebet skal  

 foretages på.
Stk. 2.  Anmodning om sterilisation af en person, der er  

 omfattet af lovens § 6, stk. 2, eller § 7, og som opholder sig på en  

 institution, et psykiatrisk sygehus eller en psykiatrisk sygehusafdeling  

 eller er under tilsyn heraf, indgives til vedkommende overlæge.
Har  

 institutionen mv. ingen overlæge, indgives anmodningen til vedkommende  

 amtskommune (i København og på Frederiksberg kommunen).
 Stk. 3.  Den, der fremsætter en anmodning om  

 sterilisation efter lovens § 6, stk. 1 eller 2, skal underskrive anmodningen.  

 Det samme gælder for dem, der fremsætter anmodningen efter lovens § 7.
§ 2.  Værgebeskikkelse efter lovens § 6, stk. 2, og §  

 7 sker efter de almindelige regler herom.
Der skal fortrinsvis beskikkes en  

 person, som ved slægtskab, svogerskab eller venskab er nært knyttet til den,  

 som indgrebet skal foretages på.
Har en person, der er omfattet af lovens §  

 6, stk. 2, en fast værge, kan denne beskikkes.
 Stk. 2.  Taler særlige omstændigheder imod, at den faste  

 værge medvirker efter lovens § 7, beskikkes en særlig værge.
§ 3.  Inden indgrebet foretages, skal den læge, der  

 vejleder efter lovens § 9, stk. 3, og den, på hvem indgrebet skal foretages,  

 ved deres underskrift bekræfte, at vejledningen har fundet sted.
Det samme  

 gælder den indehaver af forældremyndighed eller værge, der er nævnt i lovens  

 § 6, stk. 2, og § 7. Er den, på hvem indgrebet skal foretages, omfattet af  

 lovens § 6, stk. 2, skal denne dog ikke bekræfte, at vejledning har fundet  

 sted.
 § 4.  Klage efter lovens § 5, stk. 2, kan indgives  

 mundtligt eller skriftligt til amtskommunen (i København og på Frederiksberg  

 kommunen).
 § 5.  Anmodning om kastration indgives til  

 Civilretsdirektoratet. §§ 1-3 i denne bekendtgørelse finder tilsvarende  

 anvendelse.
 § 6.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 98 af 12. marts 1976 om  

 sterilisation og kastration ophæves.
