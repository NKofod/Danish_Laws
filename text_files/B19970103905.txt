 I medfør af § 1, stk. 3, nr. 7, og § 3, stk. 2, i lov om gødning og  

 jordforbedringsmidler m.m., jfr. lovbekendtgørelse nr. 853 af 25. september  

 1996, og efter bemyndigelse fastsættes:
 § 1.  Producenter af produkter omfattet af  

 bekendtgørelse om tilsyn med kvaliteten af kommunalt spildevandsslam og  

 komposteret husholdningsaffald m.m. til jordbrugsformål skal betale  

 grundafgift og tillægsafgift til dækning af Plantedirektoratets udgifter i  

 finansåret til administration og kontrol m.m i henhold til den nævnte  

 bekendtgørelse.
Stk. 2.  Afgiften fastsættes som Stk. 3.  Afgifterne tillægges merværdiafgift.
 § 2.  Producenter nævnt i § 1, stk. 1, skal hvert år  

 efter anmodning fra Plantedirektoratet og inden den 1. februar, meddele  

 direktoratet de oplysninger om de afhændede mængder i det senest afsluttede  

 produktionsår, der er nødvendige for beregning af afgifterne.
 Stk. 2.  Undlader en producent at meddele direktoratet  

 de nødvendige oplysninger inden den fastsatte frist, fastsætter direktoratet  

 beregningsgrundlaget for afgifterne skønsmæssigt.
 § 3.  Afgifter forfalder ved påkrav, og betaling skal  

 ske senest 30 dage efter fakturaens dato.
 Stk. 2.  Betales forfaldne afgifter ikke rettidigt, skal  

 der betales rente af beløbet på 1,3 pct. månedligt for hver påbegyndt måned  

 regnet fra forfaldsdagen.
 Stk. 3.  Der er udpantningsret for afgifter og renter.
 § 4.  Dækker de opkrævede afgifter ikke  

 Plantedirektoratets udgifter, kan direktoratet indregne det manglende beløb  

 ved fastsættelsen af afgifts- og gebyrsatser for følgende finansår.
 Stk. 2.  Overstiger de opkrævede afgifter direktoratets  

 udgifter, kan direktoratet indregne det overskydende beløb ved fastsættelsen  

 af afgifts- og gebyrsatser for følgende finansår.
 § 5.  Bekendtgørelsen træder i kraft den 1. januar  

 1998.
 Stk. 2.  Bekendtgørelse nr. 1141 af 13. december 1996 om  

 betaling for tilsyn med kvaliteten af kommunalt spildevandsslam og  

 komposteret husholdningsaffald m.m., der anvendes til jordbrugsformål,  

 ophæves.
