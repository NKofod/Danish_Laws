Kommunen kræver tilbagebetaling af for meget udbetalt boligstøtte  

 under henvisning til, at der ikke er givet oplysning om de ændrede  

 indkomstforhold.
Modtageren anfører, at der er givet de fornødne oplysninger  

 til kommunen.
Amtsankenævnet finder, at klageren har oplyst om indkomststigningen i  

 1. periode, og at tilbagebetalingskravet skyldes mangelfuld udfyldelse af  

 skemaet »opgørelse over forventet indkomst for 1983«, som kommunen  

 var behjælpelig med at udfylde.
Nævnet ophæver tilbagebetalingskravet for  

 denne periode.
For så vidt angår 2. periode finder nævnet, at modtageren har oplyst  

 kommunen om indkomststigningen, men at indkomststigningen imidlertid var  

 højere end det oplyste og burde have medført fornyet henvendelse til  

 kommunen.
Nævnet hjemviser afgørelsen vedr. denne periode til fornyet  

 afgørelse, idet nævnet finder, at tilbagebetalingskravet fastsættes til det  

 beløb, der er udbetalt for meget på grund af indkomststigningen ud over det  

 oplyste.
Såfremt det kan dokumenteres, hvornår denne stigning indtraf, og en  

 periodevis beregning herefter vil reducere tilbagebetalingskravet, finder  

 nævnet, at beregning skal foretages således.
Ved 2 breve af 12. juni 1985 har De og N.N. klaget over kommunes krav om tilbagebetaling af for meget udbetalt boligsikring  

 for 1983, 3.208 kr.
Amtsankenævnet har behandlet Deres sag på sit møde den 28. maj 1986 og har  

 på baggrund af vedlagte redegørelse truffet følgende A F G Ø R E L S E:
 Amtsankenævnet skal indledningsvis bemærke, at såfremt en  

 boligsikringsmodtager i løbet af året har haft en indtægtsstigning af ikke  

 væsentlig og varig karakter, uden at oplyse kommunen herom, da indgår  

 indtægten i opgørelsen af den årlige faktiske husstandsindkomst.
 Amtsankenævnet skal videre bemærke, at De efter det oplyste om Deres  

 indtægter i 1983 uberettiget har modtaget boligsikring.
 Da kommunen har været Dem behjælpelig med at udfylde skemaet  

 »Opgørelse over forventet indkomst for 1983«, og da  

 tilbagebetalingskravet skyldes en mangelfuld udfyldelse af dette skema, samt  

 da De har oplyst kommunen om Deres indtægtsstigning, da De gik i arbejde den  

 1. december 1982, finder amtsankenævnet, at De for perioden 1. januar - 30.  

 april 1983 ikke har modtaget den for meget udbetalte boligsikring mod bedre  

 vidende.
 Med denne begrundelse ophæver amtsankenævnet tilbagebetalingskravet for  

 for meget udbetalt boligsikring for perioden 1. januar - 30. april 1983.
Da De den 1. maj 1983 overgik til andet arbejde, oplyste De kommunen om  

 den yderligere indtægtsstigning.
Deres indtægt steg imidlertid herudover med  

 et sådant beløb, at amtsankenævnet finder, at De burde have rettet fornyet  

 henvendelse til kommunen, jfr. boligstøttelovens § 38, stk. 3.
Med denne begrundelse hjemviste amtsankenævnet sagen til fornyet opgørelse  

 af tilbagebetalingskravet, idet nævnet finder, at tilbagebetalingskravet  

 fastsættes til det beløb, som er udbetalt for meget i boligsikring på grund  

 af indtægtsstigningen udover det af Dem den 1. juni oplyste.
Nævnet bemærker,  

 at tilbagebetalingskravet bør reduceres yderligere, såfremt De klart kan  

 dokumentere fra hvilket tidspunkt, den yderligere indtægtsstigning indtrådte,  

 og en særskilt boligsikringsberegning for hver af perioderne mindsker  

 tilbagebetalingskravet.
Amtsankenævnets afgørelse efter boligstøtteloven kan ikke indbringes for  

 anden administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
Anmodning  

 om optagelse af sagen til behandling i medfør heraf indgives inden 4 uger fra  

 modtagelsen af dette brev til Boligstyrelsen, Stormgade 10, 1470 København K.
Med venlig hilsen R E D E G Ø R E L S E:
 Ved 2 breve af 12. juni 1985 har N.N. og klager klaget over kommunes krav  

 om tilbagebetaling af for meget udbetalt boligsikring for 1983, 3.208 kr.
 Kommunen har fremsendt svarskrivelse bilagt sagsakter den 21.juni 1985.
 FAKTISKE OPLYSNINGER:
 Klager er enlig mor med 2 børn, hvoraf den ældste fyldte 18 år den 18.  

 oktober 1983. Da han gennemgår en fortsat uddannelse af varigere karakter,  

 medregnes han som barn i husstanden.
 Ved beregning af boligstøtte pr. 1. januar 1983 har kommunen anvendt en  

 forventet fremtidig husstandsindkomst på 72.000 kr.
Fra kommunen er oplyst, at klagers sagsbehandler har været klager  

 behjælpelig med at udfylde skemaet »Opgørelse over forventet indkomst i  

 1983«.
I skemaet er oplyst klagers kontanthjælp på 50.400 kr. årligt.  

 Den 18. november 1982 har klager rettet henvendelse til forvaltningen med  

 oplysning om, at hun er i arbejde fra den 1. december 1982. Den forventede  

 fremtidige arbejdsindtægt er oplyst til 93.420 kr. årligt.
 Af skemaet fremgår følgende rubrikker: løn, dagpenge, pension, stipendium,  

 hustru- og børnebidrag, selvstændig erhvervsvirksomhed, renteindtægt,  

 kontanthjælp, andre indkomster samt fradrag og formueoplysninger.
I perioden fra den 1. januar til den 30. april 1983 oversteg klagers  

 faktiske lønindtægt den oplyste forventede fremtidige lønindtægt med 7.407  

 kr.
Den resterende stigning er begrundet i indtægter fra ATP, sociale  

 ydelser, renter, pensionsbidrag og øvrige B-indtægter (værdi af et måltid mad  

 daglig).
 Kommunen har oplyst, at klager var på forvaltningen i juni 1983 for at få  

 sin boligsikring omregnet, idet hun havde skiftet arbejdsplads og nu fik mere  

 i løn.
Den årsindkomst, som herefter skulle indgå i opgørelsen af  

 husstandsindkomsten, var 100.224 kr.
Stigningen udgjorde 6.804 kr., og da  

 beregningsgrundlaget ikke afveg med over 10.000 kr., foretog kommunen ikke  

 omberegning.
I perioden fra den 1. maj til den 31. december 1983 oversteg klagers  

 faktiske lønindtægt den oplyste forventede fremtidige lønindtægt med 16.858  

 kr.
Den resterende stigning er ligesom ovenfor anført, begrundet i manglende  

 oplysninger om ATP, sociale ydelser, renter, pensionsbidrag og en B-indtægt.
 Først ved årets afslutning viste det sig, at klager havde haft en større  

 indtægt, og dette gav anledning til, at kommunen foretog en efterregulering.
 KOMMUNENS AFGØRELSE:
 Kommunen omberegnede boligsikringen efter de faktiske indtægter for 1983.
 På grund af klagers indtægtsstigning pr. 1. maj 1983 har kommunen  

 foretaget en periodisering, og tilbagebetalingskravet er opgjort således:
»Sønnen har haft en måneds arbejde, men den indtægt er ikke taget med  

 i beregningen, da den ikke skønnes at være af væsentlig og varig karakter,  

 jfr. punkt 14.5.« I opgørelsen af husstandsindkomsten har kommunen medtaget skattepligtig  

 indtægt, ATP, sociale ydelser, renter, pensionsbidrag, øvrige B-indtægter og  

 fratrukket lønmodtagerfradrag og fradrag for 2 børn.
 KLAGERS BEGRUNDELSE:
»Jeg har været på kommunekontoret 2 gange for at få boligsikringen  

 reguleret, men fik at vide, at der ikke var nogen grund til ændring.
Så i  

 december fik jeg en efterregning på 5.000 kr. med den begrundelse, at jeg  

 havde modtaget for meget boligsikring.
Det kunne jeg ikke forstå, da jeg  

 havde bedt om en regulering.
Det gjorde jeg så opmærksom på, og regningen  

 blev nu reduceret til 3.200 kr., uden at jeg fik nogen grund.« Klager har oplyst, at hun på boligstøttekontoret fik hjælp fra sin  

 sagsbehandler til at udfylde skemaet med »opgørelsen over forventede  

 indkomster i 1983.« Klager har rettet henvendelse til forvaltningen, når  

 hun er steget i løn.
 Klager tilkendegiver, at hun mener, at kommunen bør spørge om de  

 oplysninger, som skal afgives.
 Klager anfører i øvrigt, at det dog er bevist, at hun har været på  

 forvaltningen den 18. december 1982.
 RETSGRUNDLAG:
 Boligstøttelovens § 38, stk 3:
 Ansøgerne skal oplyse kommunalbestyrelsen om alle forhold, der kan medføre  

 nedsættelse eller bortfald af boligstøtten.
 Boligstøttelovens § 41, stk. 1:
 Har ansøgeren undladt at give meddelelse som omhandlet i § 38, stk. 3,  

 eller i øvrigt mod bedre vidende uberettiget oppebåret boligstøtte, skal han  

 eller hans dødsbo tilbagebetale det beløb, der er oppebåret med urette.  

 Kommunalbestyrelsen skal skriftligt gøre ham bekendt med disse regler og med,  

 at tilsidesættelse heraf tillige kan medføre strafansvar.
 Boligstyrelsens cirkulære af 30. august 1982 punkt 14.6:
 Såfremt det efterfølgende konstateres, at boligstøttemodtageren har  

 undladt at give meddelelse om forhold, der kan medføre nedsættelse eller  

 bortfald af boligstøtten, må kommunalbestyrelsen afgøre, om der bør  

 fremsættes krav om tilbagebetaling af eventuelt for meget udbetalt  

 boligstøtte.
 Kommunalbestyrelsen bør rejse tilbagebetalingskravet senest 2 år efter  

 udgangen af det år, tilbagebetalingskravet vedrører, medmindre  

 kommunalbestyrelsen ikke har haft mulighed for at rejse kravet tidligere.
 Ved bedømmelse af, om tilbagebetaling bør kræves, må der sondres imellem  

 boligstøttemodtagere, der får udbetalt boligstøtte i forhold til indkomsten  

 opgjort efter lovens § 7, stk. 1-7 (hovedreglen), og boligstøttemodtagere,  

 der får udbetalt boligstøtte efter lovene § 7, stk. 8 (forventet fremtidig  

 indkomst).
 Boligstøttemodtagere, der følger hovedreglen, jfr. § 7, stk. 1-7, skal  

 have omberegnet boligstøtten, når den faktiske husstandsindkomst overstiger  

 den beregnede husstandsindkomst med mindet 25% og med mindst 15.000 kr.
 Når boligstøtte er ydet i forhold til den forventede fremtidige indkomst,  

 jfr. § 7, stk. 8, bør boligstøtten omberegnes, når den faktiske  

 husstandsindkomst overstiger beregningsgrundleget med mindst 10.000 kr.
Som udgangspunkt gøres op med hvert boligstøtteår for sig, således at  

 forholdene efterfølgende bedømmes for hele boligstøtteåret under et, selvom  

 indkomstfremgangen først er indtrådt i løbet af boligstøtteåret.
Der sker  

 således regulering for hele året på grundlag af den højere indkomst,  

 medmindre boligstøttemodtageren klart kan dokumentere, fra hvilket tidspunkt  

 en væsentlig og varig indkomstændring er indtrådt, og en særskilt  

 boligstøtteberegning for hver af perioderne mindsker tilbagebetalingskravet.  

 I så fald foretages regulering efter de retningslinier, som ville være fulgt,  

 såfremt boligstøttemodtageren selv havde givet oplysning om indkomstændringen  

 i rette tid.
