 1. I forbindelse ved en klagesag vedrørende en for  

 sent indgivet ansøgning om en ledig stilling har folketingets ombudsmand  

 henstillet til finansministeriet at udsende en vejledning om formulering af  

 ansøgningsfrister i opslag.
 I den anledning skal man anmode styrelserne om i opslag klart at angive  

 tidspunktet for ansøgningsfristens udløb, f.eks. ved at anvende følgende  

 formulering:
 »Ansøgningen skal være i hænde senest den ....... kl. ....
 2. Man skal tillige gøre opmærksom på, at en oplysning  

 i opslag om, at kvalificeret ansøger haves eller tilsvarende udtalelser, der  

 må formodes at afholde kvalificerede personer fra at søge en stilling, ikke  

 er forenelig med de hensyn, der ligger til grund for reglerne om offentligt  

 opslag.
3. Endvidere skal man henlede opmærksomheden på § 6 i  

 lov nr. 161 af 12. april 1978 om ligebehandling af mænd og kvinder med hensyn  

 til beskæftigelse, hvori bestemmes, at det ikke ved annoncering må angives,  

 at der til ansættelse eller erhvervsuddannelse m.v. søges eller foretrækkes  

 personer af et bestemt køn.
Finansministeriet understreger, at det af  

 statslige myndigheder bør iagttages, at der ikke ved stillingsopslag direkte  

 eller indirekte gives udtryk for ønsker med hensyn til køn, og at der søges  

 anvendt stillingsbetegnelser, der er neutrale med hensyn til køn.
 4. Endelig skal man henlede opmærksomheden på  

 bestemmelsen i pkt. 2 i finansministeriets cirkulæreskrivelse af 8. marts  

 1976 om opslag af ledige stillinger og lønnede hverv i staten, hvori  

 bestemmes, at styrelsen, inden der træffes bestemmelse om opslag afen  

 stilling eller senest samtidig med opslaget, samt når opslag undlades på  

 grund af ansættelsens varighed, jfr. pkt. l i samme cirkulæreskrivelse, skal  

 rette henvendelse til det lokale offentlige arbejdsformidlingskontor, hvis  

 der er grundlag for at antage, at dette vil kunne anvise egnet arbejdskraft.
 Baggrunden for på ny at indskærpe denne bestemmelse er, at  

 arbejdsformidlingen ved arbejdsministeriets cirkulære af 27. juni 1978 er  

 blevet pålagt i forbindelse med bistand til arbejdssøgende ved valg af  

 erhverv og uddannelse at søge at modvirke traditionsbestemte fordelinger på  

 kønnene og til stadighed være opmærksom på muligheder, som kan fremme  

 ligestilling mellem kønnene.
 P.M.V.
