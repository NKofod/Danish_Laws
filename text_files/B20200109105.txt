Bekendtgørelse om ændring af bekendtgørelse om visse midlertidige foranstaltninger for erhvervsuddannelserne som led i forebyggelse og afhjælpning i forbindelse med covid-19 § 1 I bekendtgørelse nr. 255 af 21. marts 2020 om visse midlertidige foranstaltninger for erhvervsuddannelserne som led i forebyggelse og afhjælpning i forbindelse med covid-19, som ændret ved bekendtgørelse nr. 404 af 9. april 2020, bekendtgørelse nr. 626 af 16. maj 2020 og bekendtgørelse nr. 955 af 19. juni 2020 foretages følgende ændringer:
 1. Overskriften før § 7 a udgår og § 7 a ophæves.
 2. Inden § 8 indsættes:
 »Fravigelse fra regler om en prøves tilrettelæggelse«.
 3. § 8, stk. 1, affattes således:
»Institutionen kan fravige regler om en prøves tilrettelæggelse, jf. stk. 2, hvis dette er nødvendigt som følge af foranstaltninger iværksat efter den 1. august 2020 efter lov om foranstaltninger mod smitsomme og andre overførbare sygdomme.« 4. § 11 a, stk. 2, affattes således:
»Stk. 2. En udbyder kan undlade at afholde en prøve eller kan udskyde en prøve, hvis dette er nødvendigt som følge af foranstaltninger iværksat efter den 1. august 2020 efter lov om foranstaltninger mod smitsomme og andre overførbare sygdomme, jf. dog stk. 3.« § 2 Bekendtgørelsen træder i kraft den 1. august 2020.
