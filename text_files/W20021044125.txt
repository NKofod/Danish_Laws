Klage  

 over manglende behandling af feberkramper samt brud på tavshedspligten Patientklagenævnet fandt ikke grundlag for at kritisere  

 lægen.
Nævnet lagde til grund, at lægen på baggrund af sin objektive  

 undersøgelse fandt, at patienten var i et stadium efter et krampeanfald og  

 umiddelbart ville komme til sig selv, og da dette ikke skete efter ca. 10  

 minutter behandlede han patienten med stesolid i endetarmen og lagde ham til  

 observation i 40 minutter.
Nævnet lagde videre til grund, at patienten  

 herefter  

 blev sendt hjem med råd om fortsat observation samt stesolid til senere brug.
Patientklagenævnet fandt ikke grundlag for at kritisere  

 sygeplejersken.
Nævnet lagde til grund, at sygeplejersken havde oplyst en  

 kørende vagtlæge om patientens tilstand i forbindelse med, at vagtlægen var  

 færdig med sine besøg og ville høre, om der var noget på afdelingen, hun  

 kunne  

 se på.
Nævnet oplyste, at en sundhedsperson uden patientens samtykke kan  

 videregive oplysninger til andre sundhedspersoner om patientens  

 helbredsforhold, øvrige rent private forhold og andre fortrolige oplysninger,  

 når det er nødvendigt af hensyn til et aktuelt behandlingsforløb, og  

 videregivelsen sker under hensyntagen til patientens interesser og behov.  

 Nævnet lagde herefter til grund, at sygeplejersken alene videregav  

 oplysninger  

 til en anden sundhedsperson, som havde relevans for en eventuel videre  

 behandling  

 af patienten.
