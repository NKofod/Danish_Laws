Nyt  

 fra Ankestyrelsen - praksisundersøgelse om hjælpeordning, jf. § 77 i lov  

 om social service - af fuldmægtig Helle Østergaard Stisen og fuldmægtig  

 Britta  

 Maar Formålet med undersøgelsen var blandt andet at undersøge og  

 belyse visitationskriterierne for tildeling af hjælp efter servicelovens  

 § 77  

 i en række udvalgte kommuner og nævn samt belyse omfanget af den tildelte  

 hjælp.
 Formålet var ligeledes at belyse tendenser i kommunernes praksis  

 i 2000 sammenholdt med 2003.
I undersøgelsen er indgået i alt 140 sager om bevilling eller  

 afslag på hjælpeordning efter § 77 i serviceloven.
Heraf er 119  

 afgørelser  

 truffet af 26 kommuner, dertil kommer 21 ankesager fra 5 sociale nævn.
 Akterne i de enkelte sager er gennemgået af Ankestyrelsen med  

 henblik på at vurdere, om de trufne afgørelser er i overensstemmelse med  

 lovgivningen og Ankestyrelsens praksis  den materielle vurdering.
 Ankestyrelsen har alene erklæret sig uenig i afgørelser, der er  

 truffet af de lokale myndigheder, hvis afgørelserne efter Ankestyrelsens  

 vurdering er i klar modstrid med lovgivningen og Ankestyrelsens praksis.
Ankestyrelsen har herudover foretaget en formalitetsvurdering af  

 sagerne, herunder en vurdering af de særlige krav til skriftlighed, borgerens  

 inddragelse mv., som de konkrete typer af sager giver anledning til.
I  

 formalitetsvurderingen indgår ligeledes en vurdering af, om de  

 forvaltningsmæssige og retssikkerhedsmæssige regler overholdes.
Resultatet af undersøgelsen Kommunesagerne Undersøgelsen viser for de kommunale sagers vedkommende, at  

 kommunerne i 64 pct. af sagerne (76 sager) har truffet afgørelser, der er i  

 overensstemmelse med lovgivningen og Ankestyrelsens praksis.
 I 6 pct. af de kommunale sager (7 sager) har Ankestyrelsen  

 erklæret sig uenig i afgørelsen.
 I de resterende 30 pct. (36 sager) har Ankestyrelsen været i  

 tvivl om afgørelsens rigtighed på grundlag af de foreliggende oplysninger.
Ankestyrelsen har som anført i en del af de modtagne sager haft  

 vanskeligt ved at vurdere afgørelsernes overensstemmelse med lovgivningen og  

 praksis, og har derfor udtrykt tvivl om afgørelsens materielle rigtighed.
Den  

 primære årsag hertil har været, at der i mange sager har været for få  

 oplysninger  

 om, hvorvidt betingelserne for hjælp efter servicelovens § 77 har været  

 opfyldt.
 I en del af de sager, hvor Ankestyrelsen har været i tvivl om,  

 hvorvidt sagen var tilstrækkeligt oplyst, og/eller har været i tvivl om  

 afgørelsens lovmedholdelighed, har tvivlen videre været understøttet af, at  

 det  

 bevilgede antal hjælpetimer har været af forholdsvis begrænset omfang.
 Ankestyrelsen har herudover i flere sager konstateret, at der  

 enten ikke var foretaget fradrag eller ikke forelå oplysninger om, hvorvidt  

 der, i forbindelse med bevilling af en hjælpeordning, var foretaget fradrag  

 for  

 bistands- og/eller plejetillæg.
I forhold til formalitetsvurderingen konstaterede Ankestyrelsen,  

 at lidt over halvdelen af de målte afgørelser var opfølgninger på en allerede  

 bevilget hjælpeordning.
I en del af disse opfølgningssager forelå der ikke  

 dokumentation for, at kommunen foretog opfølgning mindst 1 gang årligt.
Den overvejende del af afgørelserne vedrørende hjælpeordning var  

 skriftlige, hvorimod en del af afgørelserne om fradrag for bistands- og  

 plejetillæg i forbindelse med bevilling af hjælpeordning ikke var meddelt  

 skriftligt til borgeren.
Oplysning om fradrag var ofte alene noteret i  

 kommunens journal.
 Undersøgelsens resultater giver ikke noget entydigt billede af  

 tendenserne i den kommunale sagsbehandling i perioden fra 2000 til 2003.
Der ses dog en tendens til, at antallet af bevillinger er  

 dalende i perioden, og at afslag og delvise afslag er stigende.
Tilsvarende  

 ses  

 et fald i dokumentationen for de fire væsentligste betingelser for at få  

 bevilget en hjælpeordning.
Der ses desuden en stigende tendens til, at  

 hjælpeordningen kombineres med hjælp efter servicelovens § 71.
 Det bemærkes dog, at der er tale om et relativt lille  

 talmateriale, hvorfor resultaterne, for så vidt angår tendenser i kommunernes  

 sagsbehandling i perioden, skal tages med et vist forbehold.
Nævnssagerne For de sociale nævnssagers vedkommende har nævnene i 81 pct. af  

 sagerne truffet afgørelser, der er i overensstemmelse med lovgivningen og  

 Ankestyrelsens praksis.
 I 19 pct. af nævnssagerne har Ankestyrelsen været i tvivl om  

 afgørelsernes rigtighed på grundlag af de foreliggende oplysninger.  

 Ankestyrelsen har ikke erklæret sig uenig i nogle af nævnssagerne.
 Nævnet har i 38 pct. af sagerne stadfæstet kommunens afslag på  

 en hjælpeordning, og i 19 pct. af sagerne har nævnet stadfæstet kommunens  

 afslag på at yde flere ugentlige hjælpetimer.
 I 10 pct. af sagerne har nævnet ændret kommunens afslag til en  

 bevilling af hjælpeordning.
 I 29 pct. af sagerne har nævnet været nødsaget til at hjemvise  

 kommunens afgørelse til fornyet behandling i kommunen.
 I 10 pct. af sagerne fandt Ankestyrelsen anledning til at knytte  

 nogle bemærkninger til nævnets sagsbehandling for så vidt angik begrundelse,  

 partshøring, helhedsvurdering og borgerinddragelse.
Ankestyrelsens anbefalinger På baggrund af undersøgelsen har Ankestyrelsen anbefalet, at  

 kommunerne særligt må have øget opmærksomhed på følgende forhold:
Oplysningsgrundlag Ankestyrelsen finder, at undersøgelsens resultat giver anledning  

 til at gøre opmærksom på nødvendigheden af et fyldestgørende  

 oplysningsgrundlag, herunder anvendelse af bestemmelsen i offentlighedslovens  

 § 6  

 om notatpligt.
Specifikation af hjælpeordningens omfang Ankestyrelsen finder, at det af hensyn til såvel borgeren som  

 til dokumentation i forbindelse med senere opfølgning af bevillingen vil være  

 hensigtsmæssigt, at kommunerne i videst muligt omfang redegør for  

 sammenhængen  

 mellem borgerens behov for hjælp og omfanget af den bevilgede hjælp.
Antallet af udmålte hjælpetimer Ankestyrelsen vurderer, at undersøgelsens resultat giver  

 anledning til at fremhæve, at kommunerne bør være særligt opmærksomme på om  

 betingelserne i servicelovens § 77 er opfyldt i tilfælde, hvor det  

 overvejes at udmåle et forholdsvis begrænset antal hjælpetimer.
Ledsagebehov/aktivitetsniveau Ankestyrelsen finder, at undersøgelsens resultat giver anledning  

 til at gøre opmærksom på, at der alene kan bevilges en hjælpeordning hvis  

 borgeren har et pleje- og ledsagebehov af et sådant omfang, at det ikke kan  

 dækkes efter andre bestemmelser.
 Ankestyrelsen anbefaler, at kommunerne er opmærksomme på, at der  

 i de tilfælde, hvor der ikke er dokumenteret et aktivitetsniveau af et vist  

 omfang, eventuelt alternativt kan være grundlag for at yde hjælp efter  

 servicelovens § 76 kombineret med hjælp efter servicelovens § 78.
Bistands- og plejetillæg Ankestyrelsen finder, at undersøgelsens resultat giver anledning  

 til at gøre opmærksom på, at kommunerne i hvert enkelt tilfælde skal foretage  

 en konkret individuel vurdering af, hvorvidt og i givet fald i hvilket omfang  

 der er grundlag for at foretage fradrag på grund af et bistands- og/eller  

 plejetillæg i forbindelse med bevilling af hjælpeordning.
Opfølgning Ankestyrelsen finder, at undersøgelsens resultat giver anledning  

 til at understrege kommunernes forpligtelse til løbende at sikre sig, at  

 bevillingerne er i overensstemmelse med lovgivningen.
Ankestyrelsen  

 anbefaler,  

 at kommunerne foretager opfølgning mindst 1 gang årligt.
Borgerinddragelse Ankestyrelsen finder, at kommunerne skal være opmærksomme på om  

 borgeren i tilstrækkelig grad er inddraget i sagsbehandlingen.
Skriftlighed Ankestyrelsen anbefaler, at alle afgørelser meddeles borgeren i  

 en skriftlig afgørelse.
Partshøring, begrundelse og klagevejledning Kommunerne bør i højere grad være opmærksom på disse regler,  

 herunder hvorvidt afgørelsen er udtryk for et delvist afslag, hvor der skal  

 gives klagevejledning.
 Nævnenes afgørelser gav ikke anledning til særlige anbefalinger.
 Rapporten om praksisundersøgelsen er offentliggjort på  

 Ankestyrelsens hjemmeside www.ast.dk under nyheder.
