Betænkning afgivet af Udvalget for Landdistrikter og Øer den 11. december 2012 Betænkning over Forslag til lov om ændring af lov om byfornyelse og udvikling af byer (Ændrede fordelingsprincipper for områdefornyelse med særligt sigte på mindre byer og landdistrikter m.v.) [af ministeren for by, bolig og landdistrikter (Carsten Hansen)]:
1. Ændringsforslag Ministeren for by, bolig og landdistrikter har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 8. november 2012 og var til 1. behandling den 20. november 2012. Lovforslaget blev efter 1. behandling henvist til behandling i Udvalget for Landdistrikter og Øer.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring.
Den 13. november 2012 sendte ministeren for by, bolig og landdistrikter de indkomne høringssvar og et notat herom til udvalget.
Spørgsmål Udvalget har stillet 11 spørgsmål til ministeren for by, bolig og landdistrikter til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Venstre havde hellere set en forlængelse af den gældende indsatspulje.
Derfor foreslog Venstre i sit finanslovsudspil for 2013 »Færre Afgifter.
Flere Arbejdspladser«, at der afsættes 100 mio. kr. til en nedrivningspulje, der skal give økonomisk støtte til kommuner, der vil fjerne tomme og faldefærdige bygninger, så kommunerne kan genskabe et mere attraktivt lokalmiljø for borgerne.
Det foreliggende lovforslag er en lappeløsning og et halvhjertet forsøg på at erstatte den populære og gavnlige indsatspulje.
Dansk Folkeparti ønsker at videreføre nedrivningspuljen, der gør det muligt at få faldefærdige ejendomme revet ned i landdistrikterne, så områderne kan forskønnes og bosætningen forøges og der kan komme gang i væksten i landdistrikterne.
Dansk Folkeparti har derfor fremsat ændringsforlag til finanslovforslaget, hvori det foreslås, at der afsættes en ramme på 200 mio. kr. til en større indsats i forhold til landdistrikter og øer  herunder til en fortsættelse af nedrivningspuljen, statsligt engagement i forhold til netadgang og statslig støtte til færgedrift.
 Det Konservative Folkeparti så hellere en forlængelse af den gældende indsatspulje, som fungerede rigtig godt i indsatsen for at få fjernet forladte og faldefærdige bygninger.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af ministeren for by, bolig og landdistrikter, tiltrådt af udvalget:
 1) I den under nr. 1 foreslåede affattelse af § 3 ændres i stk. 2 »byområdet« til: »området«.
[Præcisering af, hvilke områder der er omfattet] 2) Efter nr. 11 indsættes som nyt nummer:
»01. I § 22, stk. 3, ændres »§ 22, stk. 1, nr. 1 og 3« til: »§ 22, stk. 1, nr. 1 og 4«.« [Konsekvens af ændringen i § 1, nr. 11] Bemærkninger Til nr. 1 Den foreslåede formulering af lovforslagets § 3, stk. 2, vedrørende området præciserer, at forslaget omfatter byområder efter forslagets § 3, stk. 1, nr. 1 og 2, boligområder efter forslagets § 3, stk. 1, nr. 3, og erhvervs- og havneområder efter forslagets § 3, stk. 1, nr. 4.
Til nr. 2 Den foreslåede ændring af § 22, stk. 3, er en konsekvens af lovforslagets § 1, nr. 11, hvor støtte til afhjælpning af kondemnable forhold efter forslaget er omfattet af § 22, stk. 1, nr. 4.
Annette Lind (S) nfmd.
Bjarne Laustsen (S) Jeppe Kofod (S) John Dyrby Paulsen (S) Lennart Damsbo-Andersen (S) Simon Kollerup (S) Troels Ravn (S) Camilla Hersom (RV) Andreas Steenberg (RV) Lotte Rod (RV) Eigil Andersen (SF) Steen Gade (SF) Özlem Sara Cekic (SF) Lars Dohn (EL) Henning Hyllested (EL) Erling Bonnesen (V) Eva Kjer Hansen (V) Hans Christian Schmidt (V) fmd.
Thomas Danielsen (V) Esben Lunde Larsen (V) Flemming Damgaard Larsen (V) Anni Matthiesen (V) Louise Schack Elholm (V) Mette Hjermind Dencker (DF) Karina Adsbøl (DF) Morten Marinus (DF) Bent Bøgsted (DF) Leif Mikkelsen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 57 Bilagsnr.
