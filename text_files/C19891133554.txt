 Hermed sendes nogle eksemplarer af direktoratets cirkulære af dags dato om  

 adgangen til fremrykning af løsladelsen.
 Cirkulæret træder i kraft straks.
 I forhold til cirkulæret af 7. marts 1978 er der tale om følgende  

 ændringer:
 1. Løsladelsesdatoen, der er udgangspunktet for  

 eventuel fremrykning, er omdefineret for så vidt angår endt straf.
Der skal nu tages udgangspunkt i den faktiske løsladelsesdato (der næsten  

 altid er dagen før endt straf) og ikke i den beregnede dato.
Dette får kun  

 betydning ved den individuelle fremrykning efter afsnit C og ved fremrykning  

 efter julereglen i afsnit D.
For så vidt angår julereglen vil domfældte, der har endt straf den 11.  

 januar, fremtidig kunne få fremrykning, mens til gengæld domfældte med endt  

 straf den 23. december vil falde uden for ordningen.
De pågældende  

 ligestilles her ganske med prøveløsladte, hvor det er den faktiske  

 løsladelsesdag, der er afgørende for, om fremrykning kan finde sted eller ej.
 2. Reglerne i afsnit B om fremrykning i tilfælde, hvor  

 løsladelsesdatoen falder på en lørdag, søndag eller helligdag, er forenklet.
Fremrykning skal nu altid ske til den nærmest forudgående hele hverdag.  

 Løsladelsen kan dog højst fremrykkes med 3 dage.
Fremrykning fra 2. påskedag  

 til onsdag før påske kan således ikke ske.
 Der er i § 2, stk. 3, indføjet en mistankeregel, der giver adgang til at  

 undlade fremrykning, hvis undvigelse eller udeblivelse fra udgang på et  

 tidligere tidspunkt end 4 uger før løsladelsesdatoen er sket for at udnytte  

 de særlige fremrykningsregler.
 3. Der er endvidere i § 3, stk. 1, som et nyt punkt d.  

 indsat en regel, hvorefter der ved akutte kapacitetsproblemer kan ske  

 fremrykning af løsladelsen.
 Rykning af løsladelsen på grund heraf forudsættes kun anvendt, såfremt  

 institutionen er fuldt udnyttet (dvs. ikke blot 90%), og såfremt problemerne  

 ikke umiddelbart har kunnet løses ved at overføre indsatte til de  

 nærmestliggende institutioner.
4. Bestemmelsen i fuldbyrdelsesbekendtgørelsens § 25,  

 stk. 3, julerykningsreglen, er overført næsten uændret til  

 fremrykningscirkulærets § 4. Den periode, hvor undvigelse mv. kan bevirke  

 undladelse af fremrykning, er udvidet fra 4 uger før løsladelsesdatoen til 1.  

 oktober samme år.
Endvidere er er i stk. 3 tilføjet en mistankeregel, der  

 også giver mulighed for at undlade fremrykning.
 E.B.
