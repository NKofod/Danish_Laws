 Ny lønform for skoleledere mfl.
 Vejledning om intervalløn for ledere mfl. ved frie grundskoler mv.
Finansministeriet og Lærernes Centralorganisation har ved  

 overenskomstforhandlingerne i 1997 indgået aftale om et nyt decentralt  

 lønsystem for skoleledere, viceskoleinspektører, afdelingsledere mfl. ved  

 friskoler og private grundskoler.
Det nye lønsystem er et intervallønssystem,  

 der har virkning fra den 1. oktober 1997.
 Undervisningsministeriet har bemyndiget skolerne til at anvende det nye  

 intervallønssystem for ledere, herunder til at indgå aftaler efter det nye  

 lønsystem.
Intervallerne er angivet i § 7, litra C, i organisationsaftalen af 13.  

 marts 1998, jf.
Finansministeriets cirkulære af 13. marts 1998.
De enkelte intervaller fastsætter rammerne for, hvilken løn der kan  

 aftales for en leder.
Et intervals maksimum kan række ind over næste  

 intervals minimum.
Intervallernes minimum og maksimum er fastsat i årlige  

 grundbeløb i oktober 1997-niveau.
 Det nye lønsystem for ledere medfører ikke ændringer i tilskudssystemet,  

 herunder tilskuddets størrelse.
 Endvidere bemærkes, at det nye lønsystem for ledere medfører, at lederne  

 ikke er omfattet af aftalen om lokalløn.
Skolens elevpointtal afgør, hvilket løninterval der finder anvendelse ved  

 lønfastsættelsen.
Aftaleparterne har i aftalens bilag 1 givet eksempler på  

 kriterier, som kan anvendes ved lønfastsættelsen i det givne interval.
Dette  

 bilag er optrykt som bilag til nærværende vejledning.
Skolens elevpointtal Elever, der ikke er fyldt 13 år, tæller 1 point.
Elever, der er fyldt 13  

 år, tæller 1,47 point.
Hver tilskudsudløsende elev i skolefritidsordningen  

 under lederens overordnede ansvar tæller 0,5 point.
Udgangspunktet for  

 lønfastsættelsen ved overgangen til intervallønssystemet pr. 1. oktober 1997  

 og ved nyansættelser er elevpointtallet som opgjort pr. 5. september, jf. dog  

 nedenfor om 2-årsreglen for en skoles pointtal.
Det samlede pointtal opgøres  

 pr. 5. september og danner grundlag for intervallet pr. 1. august samme år, i  

 1997 dog pr. 1. oktober.
Ændring af skolens elevpointtal Skift fra et lavere til et højere interval forudsætter, at skolen i 2  

 skoleår i træk har haft et elevpointtal, der mindst svarer til  

 minimumselevpointtallet i det højere interval.
Dette gælder både for allerede  

 ansatte ledere og ved nyansættelse.
Ved skolens indplacering i intervallet pr. 1. oktober 1997 anvendes det  

 pointtal, der er opgjort pr. 5. september 1997. Reglerne i  

 organisationsaftalens § 7, litra E, finder således ikke anvendelse i  

 forbindelse med intervallønssystemets indførelse.
Dette medfører, at  

 oprykning til et højere interval tidligst kan ske pr. 1. august 2000 (efter 2  

 år med et elevtal, der berettiger til aflønning efter et højere interval),  

 jf. nedenstående eksempel:
 Skoleåret 1997/1998: 124 point pr. 5/9 1997 (aflønning i intervallet 0 -  

 124 point pr. 1/10 1997).
 Skoleåret 1998/1999: 126 point pr. 5/9 1998 (aflønning i intervallet 0 -  

 124 point pr. 1/8 1998).
 Skoleåret 1999/2000: 126 point pr. 5/9 1999 (aflønning i intervallet 0 -  

 124 point pr. 1/8 1999).
 Skoleåret 2000/2001: 126 point pr. 5/9 2000 (aflønning i intervallet 125 -  

 499 point pr. 1/8 2000).
 Hvis der forhandles aflønning i et nyt skoleår, må der ved aftalens  

 indgåelse tages forbehold for ændringer som følge af skolens elevpointtal,  

 således som dette vil blive opgjort pr. 5. september i det nye skoleår.
 Hvis der på forhandlingstidspunktet er usikkerhed om skolens løninterval,  

 således at det er usikkert, om stillingen på ansættelsestidspunktet skal  

 henføres til et højere eller lavere interval, må der altså tages højde herfor  

 i lønaftalen.
Ved fald i elevpointtallet, som medfører nedrykning af skolen til et  

 lavere interval, bevarer en allerede ansat leder imidlertid sin hidtidige  

 aflønning i det højere løninterval som en personlig ordning, såfremt  

 aflønningen er højere end maksimum i det lavere interval.
Såfremt den  

 aktuelle løn ikke overstiger maksimum i det lavere interval, rykkes lederen  

 automatisk ned i dette interval, og maksimumgrænsen i dette (lavere) interval  

 udgør nu overgrænsen for, hvad lederen kan tillægges i løn.
Hvis skolen i et enkelt år har et lavere pointtal, der resulterer i  

 nedrykning af skolen til et lavere interval, og det følgende år på ny opnår  

 elevpoint svarende til det højere interval, oprykkes lederen fra dette  

 skoleårs begyndelse atter i det højere løninterval, dvs. i disse tilfælde ses  

 der bort fra 2-års reglen.
Nedrykning og evt. »genoprykning« kan  

 ske som anført i nedenstående eksempel:
 Skoleåret 1997/1998: 126 point pr. 5/9 1997 (aflønning i intervallet 125 -  

 499 point pr. 1/10 1997).
 Skoleåret 1998/1999: 124 point pr. 5/9 1998 (aflønning i intervallet 0 -  

 124 point pr. 1/8 1998).
 Skoleåret 1999/2000: 126 point pr. 5/9 1999 (aflønning i intervallet 125 -  

 499 point pr. 1/8 1999).
 Ovennævnte principper gælder tilsvarende for indplacering af skoleledere  

 ved skoler med kostafdelinger ved stigninger/fald i antallet af kostelever.
Grundbeløb i niveau pr. 1. oktober 1997 Lønnen fastsættes til et årligt grundbeløb i niveau pr. 1. oktober 1997,  

 afrundet til nærmeste antal hele hundrede kroner.
Grundbeløbet anvendes til  

 regulering af lønnen som aftalt ved aftaleforhandlingerne pr. 1. april hvert  

 år, enkelte år også pr. 1. oktober.
 Den aktuelle løn reguleres, når der udmeldes ny procentregulering, næste  

 gang pr. 1. april 1998.
Ansatte ledere pr. 30. september 1997 Allerede ansatte ledere skal pr. 1. oktober 1997 have fastsat deres  

 aflønning ud fra skolens interval, jf. skema 1. Det er bestyrelsens ansvar,  

 at der foretages indplacering i lønintervallet.
Det bemærkes, at den særlige  

 ulempegodtgørelse (400 kroners-tillægget) bortfalder for ledere, der er  

 omfattet af intervallønssystemet.
 Ledere, der pr 1. oktober 1997 oppebærer en højere løn (inkl. faste tillæg  

 og varige lokallønstillæg) end intervallets bund, indplaceres i intervallet  

 med den hidtidige løn (omregnet til grundbeløb i niveau pr. 1. oktober 1997,  

 og derefter afrundet opad til nærmeste hele antal hundrede kr.). Er lederens  

 hidtidige løn lavere end intervallets bund, fastsættes lønnen til bunden af  

 intervallet pr. 1. oktober 1997. Aflønning herudover fastsættes ved aftale  

 mellem skolen og vedkommende forhandlingsberettigede lærerorganisation.  

 Overstiger lederens hidtidige løn toppen af skolens interval, bevarer den  

 pågældende sin hidtidige aflønning som en personlig ordning.
 Tillægget, der ydes til ledere ved skoler med kostafdeling, indgår i  

 intervalberegningen, idet lønintervalgrænserne for disse ledere er forhøjede,  

 jf. nedenfor.
 Eksempel:
Den fastsatte aflønning kan ændres ved aftale, jf. afsnittet om indgåelse  

 af aftale.
Opnås der ikke enighed om en ændret aflønning, er den hidtidige  

 aflønning fortsat gældende.
Indgåelse af aftale Et af hovedelementerne i det nye, decentrale lønsystem er, at forslag til  

 aflønning drøftes mellem skolens bestyrelse og lederen.
Forslaget indsendes  

 til vedkommende forhandlingsberettigede lærerorganisation (Frie Grundskolers  

 Lærerforening - dog Danmarks Lærerforening for så vidt angår ledere ved  

 private gymnasiers grundskoleafdelinger) med udkast til aftale.
Efter de  

 almindelige gældende forhandlingsregler kan forslag til aflønning også  

 fremsættes af organisationen.
Hvis organisationen ikke inden for en frist af  

 3 uger (juli måned fraregnet) begærer forhandling, er aftalen endelig.
 Da det endelige aftaleresultat fra overenskomstforhandlingerne i 1997,  

 hvor intervallønssystemet blev aftalt, først foreligger nu, har  

 Finansministeriet meddelt, at aftaler, der har virkning fra 1. oktober 1997,  

 som en overgangsordning kan indgås mellem parterne med tilbagevirkende kraft  

 fra denne dato.
Hvis bestyrelsen og lederen/organisationen ikke opnår enighed om  

 lønindplaceringen, skal der udbetales løn svarende til intervallets bund,  

 medmindre lederens hidtidige aflønning ved samme skole var højere.
I så  

 tilfælde udbetales den højere løn som en personlig ordning.
Den aftalte løn for en leder kan ændres ved indgåelse af ny aftale.
Begge  

 parter kan kræve forhandling af ny aftale.
Det er derfor ikke nødvendigt at  

 definere opsigelsesvilkår i aftalen.
Opnås der ikke enighed om en ny aftale,  

 er den hidtidige aftale fortsat gældende.
Der kan ved lønfastsættelsen - op til lønintervallets maksimum - aftales  

 midlertidige tillæg, der fx er knyttet til særlige funktioner og opgaver.
Ved  

 aftale om midlertidige (tidsbegrænsede) tillæg er det nødvendigt at anføre  

 perioder og opsigelsesvilkår.
For ansatte med overenskomstmæssig pension i  

 Lærernes Pension er hele den aftalte løn pensionsgivende.
For ansatte med  

 tjenestemandspensionsrettigheder fastsættes pensionen ud fra skalatrin, jf.  

 nedenstående.
Skoleledere ved skoler med kostafdeling Skoleledere ved skoler med kostafdeling får forhøjet lønintervallets bund  

 og top med et (pensionsgivende) beløb, hvis størrelse afhænger af antallet af  

 kostelever, jf. organisationsaftalens § 7, litra C, stk. 3.
Pension Ledere med forsikringsmæssig pensionsordning i Lærernes Pension  

 skal have beregnet pension af hele den aftalte løn.
Lønnen opskrives med  

 100/95 før beregningen af det samlede pensionsbidrag på 15%.
Ledere med ret til tjenestemandspension fra Efterlønskassen eller  

 Pensionskassen af 1925 skal have beregnet et skalatrin til fastsættelse af  

 pensionsgivende løn.
Pensionsgivende løn fastsættes efter det skalatrin  

 (inkl. evt. generelt tillæg), som er lig med eller nærmest under den aftalte  

 løn.
 I sidstnævnte tilfælde skal Efterlønskassen / Pensionskassen af 1925 have  

 den godkendte lønaftale tilsendt til orientering.
Nybesættelse af lederstillinger I stillingsopslag skal minimumslønnen og maksimumslønnen ud fra skolens  

 aktuelle interval oplyses.
Bestyrelsen bør endvidere overveje, om der tillige  

 er grundlag for at anføre et højere løntilbud end minimumslønnen.
Kan lønnen  

 undtagelsesvis ikke færdigforhandles før tiltræden, kan der i op til 3  

 måneder udbetales løn efter skolens tilbud.
Foreligger der ikke en lønaftale,  

 når de 3 måneder er gået, udgør lønnen intervallets minimum.
Funktion Ved funktion i en højere stilling, som er omfattet af bestemmelserne om  

 intervalløn, skal der normalt indgås aftale om funktionsvederlagets  

 størrelse, jf. organisationsaftalens § 15, stk. 2. For så vidt angår pension  

 bemærkes, at funktionsvederlaget ikke er pensionsgivende.
 En ansat kan dog i indtil 3 måneder pålægges at fungere i en højere  

 stilling, som er omfattet af bestemmelserne om intervalløn, med et  

 funktionsvederlag, der beregnes som forskellen mellem den pågældendes egen  

 løn og lønnen svarende til intervallets bund ud fra skolens aktuelle  

 interval, jf. organisationsaftalens § 15, stk. 3. I dette tilfælde skal der  

 altså ikke indgås en aftale herom, og funktionsvederlaget er ikke  

 pensionsgivende.
Revisor For god ordens skyld bemærkes, at skolens revisor ifølge  

 revisionsbekendtgørelsen har pligt til at føre kontrol med, at lederens  

 lønindplacering og pensionsforhold følger gældende regler.
Evaluering Finansministeriet og Lærernes Centralorganisation har aftalt, at  

 intervallønsordningen skal evalueres inden udgangen af år 2000.
Det vil indgå som et centralt element i evalueringen at vurdere, om  

 skolerne har benyttet ordningen efter dens hensigt.
Man vil således vurdere,  

 om der er skabt bedre sammenhæng mellem lønnen og 1) stillingernes konkrete  

 stillingsindhold 2) kravene til stillingsindehaveren samt 3) dennes  

 kvalifikationer.
Skemaer til aftale Der vedlægges 1) skema til fastsættelse af lønindplacering for ledere  

 ansat pr. 30. september 1997 samt 2) skema til aftale om intervalløn.
Med venlig hilsen Jens Kroman fuldmægtig Direkte tlf. 3392 5167 Bilag 1 Eksempler på kriterier til anvendelse ved fastlæggelse af lønnen til  

 ledere ved frie grundskoler, efterskoler samt husholdnings- og  

 håndarbejdsskoler.
Formålet med lønsystemet for ledere ved de frie skoleområder er at skabe  

 bedre sammenhæng mellem det konkrete stillingsindhold, kravene til  

 stillingsindehaveren samt stillingsindehaverens kvalifikationer.
Systemet har  

 endvidere som formål at forbedre de lokale muligheder for rekruttering og  

 fastholdelse af ledere.
 Nedenfor er angivet en række eksempler på elementer som parterne anbefaler  

 overvejet i forbindelse med lønfastsættelsen for den enkelte leder inden for  

 de respektive lønintervaller.
