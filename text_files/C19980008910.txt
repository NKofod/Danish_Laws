Cirkulæreskrivelse om ajourføring  

 af huslejeoplysninger i bygnings- og boligregistret (BBR) til brug ved den  

 almindelige ejendomsvurdering pr. 1. januar 2000 1. Til brug for den almindelige vurdering, der finder sted  

 pr. 1. januar 2000, skal der indsamles oplysninger om leje for udlejede  

 boliger og erhvervslokaler.
Lejeoplysningerne indsamles af kommunerne og  

 registreres i bygnings- og boligregistret (BBR).
 For at mindske ressourceforbruget mest muligt ved  

 indsamlingen har Kort- og Matrikelstyrelsen i samarbejde med Kommunedata A/S  

 og Kommunernes Landsforening etableret en procedure, der gør det  

 muligt at overføre oplysninger via edb-medie fra administrative  

 registre hos ejere og ejendomsadministratorer.
 2. Ejere og ejendomsadministratorer bliver i maj 1998  

 tilbudt mulighed for overførsel af oplysninger via edb-medie direkte  

 til Kommunedata A/S, jf. vedlagte brev.
Ejere og ejendomsadministratorer, der vælger at  

 afgive oplysninger ved hjælp af edb-medie, bliver anmodet om at give  

 meddelelse herom inden 1. juli 1998 til Kommunedata A/S.
Ejere og  

 ejendomsadministratorer kan rekvirere et særligt Windows baseret  

 PC-program, der indeholder de korrekte identifikationer på hvert enkelt  

 lejemål.
 Ejere og ejendomsadministratorer skal senest 1. december  

 1998 indsende disketter eller magnetbånd med lejeoplysninger til  

 Kommunedata A/S.
 3. Indsamlingen af lejeoplysninger for ejendomme, der ikke  

 er med i den maskinelle overførelse, vil foregå ved udsendelse  

 af huslejeskemaer.
Omkring årskiftet 1998/99 sender Kommunedata A/S  

 huslejeskemaer til kommunerne til brug ved indsamlingen.
Endvidere sender  

 Kommunedata A/S en detaljeret vejledning om indsamlingen via huslejeskemaer  

 til kommunerne.
 Sidste frist for ejere og ejendomsadministratorer for  

 afleveringen af huslejeskemaerne til kommunerne er den 28. februar 1999.
 Kommunerne har ansvaret for, at oplysninger indsamlet via  

 huslejeskemaer er registreret i BBR ultimo april 1999.
 4. Det samlede arbejde med indsamlingen af  

 huslejeoplysninger afsluttes inden 1. maj 1999.
