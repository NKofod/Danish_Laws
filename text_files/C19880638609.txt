 Det meddeles herved, at Finansministeriet med Statstjenestemændenes  

 Centralorganisation II har indgået vedlagte aftale om individuel  

 omklassificering af tjenestemandsstillinger m.v., pr. 1. april 1988.
 I den anledning bemærkes følgende:
1. Med hensyn til de stillinger, der i aftalen er  

 mærket med 1), er oprykningen af stillingsindehaveren til højere lønramme  

 personlig . Stillingen er således fortsat klassificeret i den lavere  

 lønramme.
Ved ledighed i sådanne stillinger sker genbesættelse derfor med  

 aflønning efter den lavere lønramme, hvortil stillingen er henført.  

 Finansministeriet udbeder sig underretning, efterhånden som ledighed  

 indtræffer i stillinger, der er mærket med 1).
 2. Med hensyn til alderens betydning i forbindelse med  

 oprykning til højere lønramme henvises til Finansministeriets cirkulære af 7.  

 september 1983 (LP.nr. 105/83). Cirkulæret er optrykt som bilag 12.1 i  

 Personaleadministrativ Vejledning.
 3. Aftalen omhandler omklassificeringer financieret  

 både af de traditionelle omklassificeringspuljer og af flexpuljen.
 De traditionelle omklassificeringspuljer indgår bevillingsmæssigt i de  

 almindelige pris- og lønreguleringer, således at udgifterne afholdes inden  

 for budgetrammen.
Omklassificeringer afholdt af flexpuljen optages derimod direkte på  

 forslag til lov om tillægsbevilling.
Der vil senere blive givet de enkelte  

 ministerier meddelelse om beløbets størrelse.
 4. Angående gruppevis omklassificering af visse  

 stillinger i lønramme 12, 15, 17 og 18 pr. 1. april 1988 og om individuelle  

 omklassificeringer på COII-området pr. 1. april 1987 henvises til særskilte  

 cirkulærer herom.
 Eventuelle tvivlsspørgsmål forelægges for Finansministeriet (tlf. 01  

 924270 eller 01 924254).
Med venlig hilsen Oluf Emborg Aftale § 1 I henhold til § 45, stk. 1, i lov om tjenestemænd i staten, folkeskolen og  

 folkekirken foretages de nedenfor angivne ændringer i klassificeringen af  

 tjenestemandsstillinger og i klassificeringen af personale, der vederlægges  

 med en tjenestemandslignende løn, jfr. § 2, stk. 1, nr. (2), og stk. 2 i  

 hovedaftalen af 27. oktober 1969:
§ 2 Aftalen har virkning fra 1. april 1988. Bestemmelserne i § 1 har dog først  

 virkning fra det tidspunkt, da overtagelse af de med den omklassificerede  

 stilling forbundne arbejdsopgaver har fundet sted.
København, den 19. maj 1988 Statstjenestemændenes Centralorganisation II Bjørn Wikkelsøe Jensen Finansministeriet P.
M.
V.
E.
B.
