Registreringsanmeldelsen Momsloven/loven om arbejdsmarkedsbidrag Marts 1988 Anmeldelse til registrering skal ske på registreringsanmeldelsen Y 1, som  

 fås på toldkamret.
 Begge eksemplarer af anmeldelsen skal sendes til toldkamret senest 8 dage  

 før virksomhedens start.
 De nærmere regler om moms og arbejdsmarkedsbidrag findes i vejledninger,  

 som kan fås på toldkamret.
 Anmeldelsen udfyldes med blokbogstaver eller på skrivemaskine.
 Øverst på anmeldelsen afkrydses, hvilke(n) lov(e) virksomheden skal  

 registreres efter.
 Anmeldelsen indeholder 3 afsnit.
A.
Fælles oplysninger B.
Momsloven C.
Lov om arbejdsmarkedsbidrag Afsnit A skal altid udfyldes.
 Skal man registreres efter momsloven, skal man også registreres efter  

 loven om arbejdsmarkedsbidrag.
 Alle 3 afsnit i anmeldelsen skal derfor udfyldes.
 Skal man kun registreres efter loven om arbejdsmarkedsbidrag, skal afsnit  

 A og C udfyldes.
A.
Fælles oplysninger Virksomheden skal om driftsform og underskriftsforhold være opmærksom på  

 følgende:
Enkeltmandsvirksomheder Ejerens navn, CPR-nr samt eventuelt SE-nr skal oplyses i anmeldelsen, der  

 skal underskrives af ejeren.
Interessentskaber Interessenternes navne og CPR-nr samt eventuelle SE-nr skal oplyses i  

 anmeldelsen, der skal underskrives af alle interessenter.
Hvis en eller flere  

 af interessenterne er et selskab, skal der vedlægges tegningsudskrifter.
Anmeldelsen skal underskrives af de tegningsberettigede.
Er der lavet en  

 interessentskabskontrakt, skal en kopi vedlægges.
Partrederi Parthavernes navne og CPR-nr samt eventuelle SE-nr skal oplyses i  

 anmeldelsen, der skal underskrives af alle partrederne eller af den  

 bestyrende reder.
Underskriver den bestyrende reder alene, skal der vedlægges  

 kopi af den registreringsanmeldelse, der er afgivet til skibsregistret.
Den  

 bestyrende reders navn og adresse skal fremgå af denne anmeldelse.
Kommanditselskaber Komplementarernes navne og CPR-nr samt eventuelle SE-nr skal oplyses i  

 anmeldelsen, der skal underskrives af alle komplementarer.
Hvis en eller  

 flere af komplementarerne er et selskab, skal der vedlægges  

 tegningsudskrifter, og anmeldelsen skal underskrives af de  

 tegningsberettigede.
Aktie- og anpartsselskaber u/stiftelse Kopi af stiftelsesdokument med oplysning om stifternes navne og CPR-nr  

 vedlægges og eventuelle SE-nr skal oplyses i anmeldelsen.
Hvis et selskab er  

 ene- eller medstifter af et selskab, skal der vedlægges kopi af  

 tegningsudskrift.
Anmeldelsen underskrives af alle stiftere eller af de  

 tegningsberettigede ifølge stiftelsesdokumentet.
Hvor selskaber er stiftere,  

 underskrives anmeldelsen af de tegningsberettigede.
Aktie- og anpartsselskaber, der er optaget i Erhvervs- og  

 selskabsstyrelsens register Udskrift af Erhvervs- og selskabsstyrelsens register vedlægges og  

 eventuelle SE-nr skal oplyses i anmeldelsen.
Hvis selskabet er under  

 navneændring mv vedlægges den seneste tegningsudskrift, kopi af ny  

 B-anmeldelse og nye vedtægter.
Anmeldelsen skal underskrives af de  

 tegningsberettigede.
Foreninger Kopier af love og vedtægter vedlægges og eventuelle SE-nr oplyses i  

 anmeldelsen, der skal underskrives af bestyrelsens formand.
Fonde Kopi af fundatsen vedlægges og eventuelle SE-nr oplyses i anmeldelsen, der  

 skal underskrives af fondsbestyrelsens formand.
Selvejende institutioner Kopi af love og vedtægter vedlægges og eventuelle SE-nr skal oplyses i  

 anmeldelsen, der skal underskrives af den selvejende institutions ansvarlige  

 ledelse.
B.
Momsloven Virksomhedens momspligtige aktivitet markeres ved afkrydsning i rubrik B  

 1. De vigtigste varegrupper, arbejds- eller aktivitetsområder oplyses i  

 feltet under afkrydsningsskemaet.
I rubrik B 2 oplyses den tidligere ejers navn, adresse og moms-nr.  

 Afkrydsningsskemaet med oplysninger om overtagelse af varelager, driftsmidler  

 og fast ejendom udfyldes.
Hvis virksomheden er nystartet, skal det oplyses.
C.
Loven om arbejdsmarkedsbidrag Virksomhedens bidragspligtige aktivitet markeres ved afkrydsning i rubrik  

 C 1. Hvis aktiviteterne ikke kan beskrives ved afkrydsning i C 1, skal de  

 kort beskrives i rubrik C 2.
Andet Virksomheder, der erhvervsmæssigt ind- og/eller udfører varer, skal  

 registreres særskilt efter toldloven.
