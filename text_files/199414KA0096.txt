Nr BTL 96a Betænkning over Forslag til lov om ændring af lov om energiafgift af  

 mineralolieprodukter m.v. (Afgiftsforhøjelse og -differentiering m.v.)   

 Nr L 96a 1994-95, 1. samling Afgivet af Skatteudvalget Afgivet: 19950322 Udvalget har behandlet lovforslaget i nogle møder og har herunder stillet  

 spørgsmål til skatteministeren og miljø- og energiministeren, som disse har  

 besvaret skriftligt.
 Endvidere har udvalget modtaget skriftlige og mundtlige henvendelser fra  

 De Danske Landboforeninger og Landbrugsraadet.
Der er af et mindretal stillet ændringsforslag om en deling af  

 lovforslaget.
Det øvrige udvalg har tiltrådt delingen af lovforslaget.
 Der henvises i øvrigt til bemærkningerne til ændringsforslagene.
 Herefter indstiller udvalget lovforslaget til vedtagelse med  

 de stillede ændringsforslag, idet udvalget vedrørende det under A nævnte  

 lovforslag vil anmode om fornyet udvalgsbehandling efter 2. behandling.
 ÆndringsforslagAf et mindretal (SF), tiltrådt af et flertal  

 (det øvrige udvalg):
a Ændringsforslag om deling af lovforslaget 1) Lovforslaget deles i  

 to lovforslag med følgende titler og indhold:
 A. »Forslag til lov om ændring af lov om energiafgift af  

 mineralolieprodukter m.v. (Afgiftsforhøjelse)» omfattende § 1,  

 indledningen, nr. 1-5 og 7-9, § 2 og § 3.
 B. »Forslag til lov om ændring af lov om energiafgift af  

 mineralolieprodukter m.v. (Afgiftsdifferentiering i forbindelse med dampretur  

 m.v.)» omfattende §§ 1, 2 og 3.
b Ændringsforslag til det under B nævnte lovforslag Til § 1 2) I den under nr. 1 foreslåede ændring af § 1,  

 stk. 1, nr. 8, ændres »396« til: »385« og  

 »392,7« til: »381,8«.
 3) I den under nr. 2 foreslåede ændring af § 1, stk. 1,  

 nr. 9, ændres »331« til: »320« og »328,2«  

 til: »317,3«.
 4) I det under nr. 3 foreslåede § 1, stk. 1, nr. 10,  

 ændres »393 øre/l 389,7 øre/l« til: »382 øre/l 378,8  

 øre/l«.
 Til § 2 5) I den under nr. 1 foreslåede tabel ændres  

 »386« til: »375« og »382,8« til:  

 »371,9« og »391« til: »380« og  

 »387,7« til: »376,8«.
 6) I den under nr. 2 foreslåede tabel ændres  

 »321« til: »310« og »318,3« til:  

 »307,4« og »326« til: »315« og  

 »323,3« til: »312,4«.
 Til § 3 7) I den i stk. 3 foreslåede tabel med overskriften  

»Blyholdig benzin med blyindhold over 0,013 g pr. l udleveret fra  

 benzinstationer udstyret med dampretur« ændres »383« til:  

 »372« og »379,8« til: »368,9« og  

 »388« til: »377« og »384,8« til:  

 »373,9«.
 8) I den i stk. 3 foreslåede tabel med overskriften  

»Blyfri benzin med blyindhold på højst 0,013 g pr. l udleveret fra  

 benzinstationer udstyret med dampretur« ændres »318« til:  

 »307« og »315,4« til: »304,4« og  

 »323« til: »312« og »320,3« til:  

 »309,4«.
Bemærkninger Til nr. 1-8 Lovforslaget fra skatteministeren er ikke klar til vedtagelse  

 i sin helhed på grund af manglende politiske forhandlinger.
Den del af  

 lovforslaget, der vedrører afgiftsdifferentiering i forbindelse med  

 dampretur, og forslaget om hydraulikolier og lign., er imidlertid klar til  

 vedtagelse.
For at undgå en forsinkelse af denne lovgivning foreslås en  

 opdeling af lovforslaget, så denne del kan blive gennemført nu.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Venstres, Det Konservative Folkepartis og Fremskridtspartiets medlemmer)  

 lovforslaget til vedtagelse med de stillede ændringsforslag.
 Et flertal inden for flertallet (Socialdemokratiets, Det Radikale Venstres  

 og Centrum-Demokraternes medlemmer af udvalget) ønsker at oplyse, at  

 regeringen i efteråret vil gøre status på opfølgning af kuldioxidmålsætningen  

 og drøfte det med partierne.
 Regeringen vil arbejde for andre løsninger, der kan begrænse  

 kuldioxidudslippet fra færger og fly.
 Regeringen vil i EU arbejde for, at direktivet om brændstof udformes på en  

 sådan måde, at det bliver generelt virkende med en minimumsafgift.
Forhøjelsen af benzinafgiften pr. 1. januar 1996 med 17 øre pr. liter, ud  

 over hvad der blev vedtaget ved skattereformen, vil forrykke balancen mellem  

 at anvende benzin og dieselolie som brændstof til biler yderligere.
For en  

 gennemsnitlig personbil vil fordelen ved at bruge diesel i stedet for benzin  

 øges med ca. 500 kr.
 For en gennemsnitlig varebil mellem 2 og 3 t vil den samlede forhøjelse på  

 17 øre pr. liter benzin øge fordelen ved benyttelse af en dieselbil med ca.  

 400 kr. årlig.
 Regeringen, Socialistisk Folkeparti og Enhedslisten er enige om i den  

 kommende folketingssamling med virkning fra 1. januar 1996 at gennemføre en  

 forhøjelse af den særlige faste afgift af biler, der ikke anvender benzin som  

 brændstof (udligningsafgiften) med 500 kr. årlig for en almindelig personbil  

 mellem 801 og 1.100 kg og 400 kr. for en almindelig varebil med en tilladt  

 totalvægt på mellem 2,5 og 3 t.
 Udligningsafgiften af de øvrige køretøjskategorier bør forhøjes  

 forholdsmæssigt, dog mindre for de større erhvervskøretøjer, hvor valget  

 mellem brændstoftype er mindre følsomt over for forskelle i  

 afgiftsbelastningen.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse . Mindretallet vil stemme imod de stillede  

 ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af V, KF og FP):
 Til § 1 1) I indledningen ændres »§ 2 i lov nr. 1115 af 21.  

 december 1994« til: »§ 1 i lov nr. 235 af 6. april 1995«.
 2) Nr. 1-3 udgår, og i stedet indsættes:
 »1. § 1, stk. 1, affattes således:
»Der betales afgift af mineralolieprodukter m.v. her i landet.  

 Afgiften udgør for 3) Nr. 4-8 udgår.
 Til § 2 4) I indledningen ændres »og § 4 i lov nr. 957 af 25.  

 november 1994« til: », § 4 i lov nr. 957 af 25. november 1994 og §  

 2 i lov nr. 235 af 6. april 1995«.
 5) Nr. 1 affattes således:
 »1. I § 2, stk. 2, affattes afsnittet Blyholdig  

 benzin med blyindhold over 0,013 g pr. l således:
 6) Nr. 2 affattes således:
 »2. I § 2, stk. 2, affattes afsnittet Blyfri benzin  

 med blyindhold på højst 0,013 g pr. l således:
Ny paragraf 7) Efter § 2 indsættes som ny paragraf:
 »§ 01 I lov nr. 235 af 6. april 1995 om ændring af lov om  

 energiafgift af mineralolieprodukter m.v. (Afgiftsdifferentiering i  

 forbindelse med dampretur m.v.) foretages følgende ændringer:
 »1. I § 3, stk. 3, affattes afsnittet Blyholdig  

 benzin med blyindhold over 0,013 g pr. l udleveret fra benzinstationer  

 udstyret med dampretur således:
 »Blyholdig benzin med blyindhold over 0,013 g pr. l udleveret fra  

 benzinstationer udstyret med dampretur:
 »2. I § 3, stk. 3, affattes afsnittet Blyfri benzin  

 med blyindhold på højst 0,013 g pr. l udleveret fra benzinstationer udstyret  

 med dampretur således:
 »Blyfri benzin med blyindhold på højst 0,013 g pr. l udleveret  

 fra benzinstationer udstyret med dampretur:
Til § 3 8) Stk. 1 affattes således:
»Stk. 1. Loven træder i kraft den 1. januar 1996, jf. dog  

 stk. 2.« 9) Stk. 2 affattes således:
»Stk. 2. Skatteministeren fastsætter  

 ikrafttrædelsestidspunktet for § 1, stk. 1, nr. 10 og 11, i lov om  

 energiafgift af mineralolieprodukter m.v., som affattet ved denne lovs § 1,  

 nr. 1.« 10) Stk. 3 udgår.
 Stk. 4 bliver herefter stk. 3.
Bemærkninger Til nr. 1 og 4 Ved ændringerne medtages den sidst vedtagne lov nr. 235 af  

 6. april 1995 om ændring af lov om energiafgift af mineralolieprodukter m.v.  

 (Afgiftsdifferentiering i forbindelse med dampretur m.v.).
 Til nr. 2 og 5-7 Det foreslås, at afgiften af benzin forhøjes med  

 yderligere 6 øre ud over de i lovforslaget foreslåede 11 øre fra 1. januar  

 1996.
Ændringsforslaget om at forhøje benzinafgiften med 6 øre pr. liter vil  

 medføre en årlig provenugevinst på 150 mio. kr. eksklusiv moms og ca. 190  

 mio. kr. inklusiv moms.
I finansåret 1996 vil virkningen være ca. 140 mio.  

 kr. eksklusiv moms.
 Ændringsforslagene vil medføre en vis reduktion i kuldioxidudslip.
 Forhøjelsen vil ikke give grænsehandelsproblemer.
 For at gøre det mere overskueligt er alle de fra 1998 gældende  

 afgiftssatser i lovens § 1, stk. 1, medtaget. Ændringsforslag nr. 5-7  

 indeholder afgiftssatserne for benzin for perioden 1. januar 1996 til 31.  

 december 1997.
Til nr. 3 Ændringen er en konsekvens af vedtagelsen af lovforslag nr.
L 96  

 B om afgiftsdifferentiering i forbindelse med dampretur, lov nr. 235 af 6.  

 april 1995.
 Til nr. 8 Det foreslås, at loven træder i kraft den 1. januar 1996.
Til nr. 9 Afgiftsdifferentieringen (nedsættelsen af afgiftssatserne for  

 benzin fra anlæg med dampretur) er endnu ikke trådt i kraft, da den afventer  

 EU's formelle godkendelse, derfor må ikrafttrædelsen af denne del af  

 ændringsforslaget fastsættes af skatteministeren.
Der henvises til brev til  

 Skatteudvalget, jf. alm. del - bilag 280.
 Til nr. 10 Ændringen er en konsekvens af den under ændringsforslag nr. 7  

 indsatte nye paragraf.
