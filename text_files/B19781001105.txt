MT. nr. 18-78 I medfør af § 3, stk. 2, § 4, § 6, § 7, stk. 1, og § 12, stk. 2, i lov nr.  

 252 af 8. juni 1977 om mærkning og skiltning med pris m.v. bestemmes:
§ 1 Denne bekendtgørelse gælder fabriksnye og brugte motorkøretøjer og  

 campingvogne samt nye reservedele og nyt tilbehør til disse.
Ved  

 motorkøretøjer forstås i denne bekendtgørelse personbiler, varebiler indtil  

 2.000 kg totalvægt og motorcykler (herunder scootere).
§ 2 Ved udstilling af de i § 1 nævnte køretøjer med henblik på erhvervsmæssigt  

 salg til private forbrugere skal der ved tydelig skiltning gives oplysning om  

 køretøjets mærke og model, nettokontantprisen (d.v.s. prisen inklusive alle  

 afgifter, men eksklusive eventuelle leveringsomkostninger), samt størrelsen  

 af det eventuelle leveringsomkostningsbeløb inklusive moms.
Endvidere skal  

 der for brugte køretøjer gives oplysning om første registreringsår, for  

 campingvogne dog fabrikationsåret.
 Stk. 2.  Hvis det af skiltningen fremgår, at købesummen  

 for et køretøj, som omfattes af § 1, kan betales i afdrag, skal der - udover  

 det i stk. 1 anførte - gives oplysning om den samlede købesum (inklusive  

 rentebeløb og alle andre tillæg), udbetalingens størrelse samt de enkelte  

 afdrags (raters) størrelse, antal og forfaldstid.
 Stk. 3.  Hvis der ved salg af de i § 1 nævnte køretøjer  

 mod transport af købekontrakt til pengeinstitut beregnes et særligt vederlag  

 herfor, skal dettes størrelse fremgå af skiltningen.
§ 3 Ved udstilling eller fremlæggelse af nye reservedele og nyt tilbehør til  

 motorkøretøjer og campingvogne med henblik på erhvervsmæssigt salg til  

 private forbrugere skal varen på tydelig måde være mærket eller skiltet med  

 nettokontantprisen, d.v.s. prisen inklusive moms og eventuelle andre afgifter  

 ved salg til forbruger.
§ 4 Hvis annoncer eller reklamer for erhvervsmæssigt salg til private af de i  

 § 1 nævnte køretøjer, reservedele og tilbehør indeholder prisoplysninger,  

 skal samme krav, som med hensyn til skiltning eller mærkning er stillet i §  

 2, stk. 1 og 2, og § 3, være opfyldt.
§ 5 Overtrædelse af §§ 2, 3 og 4 straffes med bøde.
§ 6 Bekendtgørelsen træder i kraft den 1. september 1978.
 Monopoltilsynet, den 4. juli 1978.
