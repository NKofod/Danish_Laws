Indledning Efter § 20 i lov om private registre m. v. (nr. 293 af 8. juni 1978) skal  

 virksomheder, der for tredjemand (også for en offentlig myndighed) udfører  

 elektronisk databehandling af visse oplysninger, foretage anmeldelse til  

 registertilsynet.
Til brug for anmeldelse er udarbejdet en blanket i tre eksemplarer.
Det  

 ene eksemplar (den blå kopi) er beregnet til opbevaring i virksomheden, de to  

 øvrige skal indsendes til registertilsynet, Gyldenløvesgade 19, 4. sal, 1600  

 København V.
Blanketter kan rekvireres på samme adresse eller på telf. (01)  

 14 38 44. (* 2) Tidspunktet for anmeldelsen For alle nyoprettede virksomheder (efter den 1. januar 1979) skal  

 anmeldelse ske, inden den elektroniske databehandling af oplysninger  

 påbegyndes (i form af inddatering).
 For eksisterende virksomheder gælder, at der skal foretages anmeldelse  

 senest tre måneder efter lovens ikrafttræden den 1. januar 1979. Anmeldelse  

 skal være afsendt til registertilsynet inden den 1. april 1979.
Hvilke virksomheder er omfattet af anmeldelsespligten? Lovens § 20, stk. 1 lyder således:
»Virksomheder, der for tredjemand, herunder for en offentlig  

 myndighed, udfører elektronisk databehandling af oplysninger som nævnt i § 1,  

 skal forinden foretage anmeldelse til registertilsynet.« Som typer på virksomheder kan nævnes:
1. Egentlige edb-servicebureauer, 2. eventuelle almindelige erhvervsvirksomheder, der  

 udlejer eller sælger overskydende maskinkapacitet, eller 3. erhvervsdrivende, f. eks. revisorer, der ud over  

 almindelig revisionsvirksomhed løbende foretager elektronisk databehandling.
 Opregningen er ikke udtømmende, men vil som hovedregel dække de  

 virksomhedstyper, der er omfattet af lovens § 20.
 For at være anmeldelsespligtig forudsættes yderligere følgende betingelser  

 at være opfyldt:
1. Der skal udføres elektronisk databehandling for  

 tredjemand.
Herved menes, at den ansvarlige for registeret overlader sine  

 oplysninger til edb-servicebureau, revisor e. a., som fører registeret på den  

 registeransvarliges vegne.
2. Der kan være tale om registre, som indeholder  

 personoplysninger.
Ved personoplysninger forstås oplysninger, som kan  

 henføres til bestemte personer, selv om dette forudsætter kendskab til  

 personnummer, registreringsnummer eller lignende særlige identifikationer.  

 Også edb-registre, som kun indeholder navn og adresse, vil være omfattet.  

 Hvis der til edb-behandling er overladt virksomheden oplysninger om  

 personers, institutioners, foreningers eller virksomheders private eller  

 økonomiske forhold eller i øvrigt oplysninger om personlige forhold, som med  

 rimelighed kan forlanges unddraget offentligheden, vil dette betyde, at  

 virksomheden skal anmeldes.
Uddybende bemærkninger til blankettens enkelte punkter Til blankettens pkt. 1 Af praktiske grunde ønskes så vidt muligt en person anført, som  

 registertilsynet kan henvende sig til i de tilfælde, hvor tilsynet ønsker  

 supplerende oplysninger.
Til blankettens pkt. 2 Da det som anført ovenfor ikke udelukkende er egentlige  

 edb-servicebureauer, som er anmeldelsespligtige, ønskes oplyst, om den  

 elektroniske databehandling sker som led i udøvelse af et andet erhverv,  

 eksempelvis revisionsvirksomhed.
Til blankettens pkt. 3 Det er nødvendigt for registertilsynet at få et overblik over den enkelte  

 virksomheds edb-opgaver.
Med typiske serviceområder tænkes f. eks. på  

 personaleregistre, lønregistre, kunderegistre, leverandørregistre,  

 medlemsregistre o.l.
På et bilag 1 ønskes angivet virksomhedens kunder (de  

 registeransvarlige) på anmeldelsestidspunktet, såfremt der er tale om  

 offentlige myndigheder.
 Såfremt der foreligger samtykke fra den registeransvarlige til at anvende  

 de overladte oplysninger til andre formål end selve registerførelsen, ønskes  

 dette oplyst.
Til blankettens pkt. 4 I denne rubrik angives kort typebetegnelse for virksomhedens edb-anlæg.
I  

 et supplerende bilag 2 ønskes denne beskrivelse for hvert anlæg suppleret med  

 summarisk angivelse af kapacitet, programsprog, lagerangivelse m. v.  

 Endvidere ønskes en ganske kortfattet beskrivelse af systemmuligheder  

 (terminalløsninger eller anden form) samt beskrivelse af inddata- og  

 uddataformer.
Det skal også oplyses, hvilke sikkerhedsforanstaltninger virksomheden har  

 truffet.
Registertilsynet ønsker ikke en nærmere teknisk beskrivelse af de  

 enkelte foranstaltninger, men derimod en mere generel beskrivelse af f. eks.  

 adgangskontrol, organisatorisk og personalemæssig sikring (ikke alle grupper  

 i virksomheden har adgang til terminaler, programmer m. v.) eller af,  

 hvorvidt der i systemerne er indarbejdet sikkerhedsforanstaltninger  

 (eksempelvis systemsikring ved nøgleord, logning m. v.).
 Endvidere ønskes beskrivelse af de foranstaltninger, der i øvrigt hindrer  

 misbrug og adgang til andre kunders registre og programmer.
Til blankettens pkt. 5 I denne rubrik ønskes oplyst, om servicebureauet lader oplysninger  

 opbevare eller bearbejde hos andre eller i udlandet.
Såfremt bureauet fast  

 eller lejlighedsvis udnytter overskydende maskinkapacitet på andre anlæg,  

 herunder anlæg, som befinder sig i udlandet, skal registertilsynet have  

 oplysning om dette anlægs placering.
 Opmærksomheden henledes på, at dette i øvrigt kun kan finde sted med  

 samtykke fra den registeransvarlige.
Til blankettens pkt. 6 Da elektronisk databehandling af tredjemands oplysninger ikke må udføres,  

 før virksomheden har indgivet anmeldelse, ønskes oplyst, fra hvilken dato  

 edb-behandlingen påbegyndes.
 Eksisterende virksomheder bør oplyse, på hvilket tidspunkt virksomheden  

 påbegyndte databehandling for tredjemand.
Til blankettens pkt. 7 Blanketten underskrives af den ansvarlige for den anmeldte virksomhed.
Registertilsynet skal henlede opmærksomheden på, at det efter § 27 i lov  

 om private registre er strafbart ikke at anmelde virksomheden.
Der er iøvrigt  

 en almindelig strafsanktioneret pligt til at give sandfærdige oplysninger i  

 skriftlige erklæringer til offentlige myndigheder, se nærmere straffelovens §  

 163, som er aftrykt på bagsiden af blanketten.
 Det er ikke et strafsanktioneret krav, at virksomheden anvender blanketten  

 til anmeldelse, men det vil være en lettelse i registertilsynets arbejde, at  

 blanketten anvendes.
Registertilsynet, den 1. marts 1979 P.
R.
V.
H.
Funch Jensen /Jørgen Paulsen Bilag:
 ANMELDELSE AF EDB-SERVICEBUREAU og lign.
