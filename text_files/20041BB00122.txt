Fremsat den 11. januar 2005 af Anne‑Marie Meldgaard (S),  

 Sophie Hæstorp Andersen (S), Lotte Bundsgaard (S),  

 Morten Bødskov (S),  

 Karen J.
Klint (S) og Lars Kramer&nbsp  

 ;Mikkelsen (S) Forslag til folketingsbeslutning om  

 en videregående teologisk uddannelse i islam som akademisk grundlag for  

 varetagelse af religiøs embedsvirksomhed i forhold til etniske  

  

 minoriteter Folketinget pålægger regeringen i løbet af 2005 at komme med  

 forslag til oprettelse af en særlig videregående teologisk uddannelse i islam  

 med henblik på at skabe et akademisk grundlag for varetagelse af særlige  

 religiøse embeder i forhold til etniske minoriteter.
Uddannelsen skal gøre  

 det  

 muligt for herboende muslimer at få en uddannelse i islam, der både lever op  

 til de unges forventninger om at tilegne sig og fortolke den teologiske viden  

 om islam og giver dem bedre mulighed for at leve et religiøst orienteret liv  

 uden at komme i modstrid med et sekulariseret samfunds øvrige forhold.
Målet  

 er,  

 at uddannelsen skal være så teologisk velfunderet, at imamer og andre  

 islamiske  

 religiøse ledere rekrutteres herfra.
Bemærkninger til forslaget Forslaget følger den linje, som blev lagt i beslutningsforslag nr  

 B 180 fra folketingssamlingen 2003-2004 »Forslag til folketingsbeslutning om  

 et  

 særligt introduktionsprogram for udlændinge med religiøs embedsvirksomhed«.
 Forslaget skal ses i forlængelse af Socialdemokratiets  

 integrationsudspil »Ret og pligt til aktivt medborgerskab« (2003). Heri slår  

 vi  

 fast, at vi ønsker en vellykket integration for alle, der har lovligt ærinde  

 og  

 ophold i Danmark, ved at give dem et tilbud om at blive aktive medborgere i  

 vort samfund på det eksisterende demokratiske grundlag.
Samtidig ønsker vi, at religiøse forkyndere i højere grad  

 rekrutteres i Danmark og fungerer som formidlere af deres religion i en dansk  

 kontekst og medvirker til integrationen.
Det kræver, at uddannelsen finder  

 sted  

 i Danmark og tager udgangspunkt i en dansk akademisk tradition.
Vi har i de seneste år oplevet en værdimæssig opsplitning af  

 Danmark.
Grupper af etniske minoriteter bibeholder  eller styrker oven  

 i købet  

  i enkelte tilfælde et værdisæt, som ikke er i overensstemmelse med  

 vestlige  

 demokratiske værdier.
Disse grupper har søgt fællesskab i deres religion, et  

 fællesskab, hvor de islamiske forkyndere i enkelte tilfælde har bidraget til  

 den kulturelle opsplitning af Danmark.
Socialdemokraterne ønsker ikke, at  

 grupper, som ikke respekterer demokratiske værdier, skal have frit spil.
For  

 at  

 støtte de kræfter, der vil den gode integration, er vi overbevist om, at der  

 skal gives nye uddannelsesmæssige muligheder for at tilegne sig en teologisk  

 viden om islam.
Forslagsstillerne har længe været opmærksomme på denne kulturmæssige  

 opsplitning, som også var et af omdrejningspunkterne for  

 integrationsudspillet »Ret  

 og pligt til aktivt medborgerskab« fra 2003. Vi ønsker ikke at assimilere  

 herboende  

 muslimer med anden kulturel baggrund end dansk kultur, men demokrati, frihed  

 og  

 lighed er grundlæggende værdier i det danske samfund, som bare skal  

 overholdes.  

 Derfor er det er vigtigt, at de islamiske forkyndere formår at tolke islam  

 ind  

 i en vestlig kontekst, hvor netop disse værdier er gældende.
En videregående  

 dansk teologisk uddannelse som akademisk grundlag for islamiske forkyndere  

 vil  

 gøre det muligt for de religiøse forkyndere at formidle islam som en  

 sekulariseret religion, og det vil medvirke til at styrke integrationen.  

 Forkynderne  

 kan dermed bedre hjælpe unge muslimske indvandre til en tilværelse, hvor  

 religion og samfundsliv harmonerer.
I følge de islamiske  

 religiøse forkyndere, der virker i dag, er der store forskelle på både deres  

 uddannelse  

 og deres rolle som forkyndere.
Nogle har en ret begrænset uddannelse og  

 funktion, hvor deres primære rolle som forkynder er at lede fredagsbønnen.  

 Disse indgår sjældent i en dybere rådgivning af de enkelte familier, men de  

 medvirker naturligvis ved det, der sker under hele handlingen om fredagen.
Andre har uddannelser fra  

 andre lande og har et dybere indblik i selve forkyndelsen af islam og dens  

 betydning for de enkelte personer.
Kun få har en universitetsuddannelse i  

 islam, og der findes i dagens Danmark ikke nogen videregående teologisk  

 uddannelse i islam.
 Forslaget skal også ses i relation til »Regeringens vision og  

 strategier for bedre integration«, juni 2003, hvoraf det fremgår:
»Initiativ  

 56: Regeringen vil opfordre trossamfundene i Danmark til at drøfte med de  

 relevante universiteter, om det danske samfund i højere grad selv bør søge at  

 imødekomme efterspørgslen efter kvalificerede præster i de større trossamfund  

 her i landet.
Formålet kunne blandt andet være at undgå, at menigheder  

 vejledes  

 af ukvalificerede præster eller præster med ringe kendskab til det danske  

 samfund.« Det er Socialdemokratiets  

 holdning, at en uddannelse, der tager afsæt i dansk akademisk tradition, vil  

 bidrage til, at islamiske trossamfund fremover vejledes af teologisk  

 velkvalificerede imamer med kendskab til det danske samfund.
 På baggrund af Initiativ 56  

 og helt aktuelle positive tilkendegivelser i medierne fra  

 integrationsminister  

 Bertel Haarder, forventer forslagsstillerne, at regeringen vil medvirke til  

 at  

 anvise finansiering af forslaget.
Skriftlig  

 fremsættelse Karen J.
Klint  



  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om en videregående  

 teologisk uddannelse i islam som akademisk grundlag for varetagelse af  

 religiøs  

 embedsvirksomhed i forhold til etniske  

  

 minoriteter.
(Beslutningsforslag nr.
B 122).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
