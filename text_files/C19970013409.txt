1. Indledning Ved lov nr. 361 og nr. 363 af 2. juni 1997 er der blevet foretaget en lang  

 række ændringer i registreringsafgiftsloven og vægtafgiftsloven. Ændringerne  

 i registreringsafgiftsloven omtales under punkt 2 nedenfor. Ændringerne i  

 vægtafgiftsloven omtales under punkt 3 nedenfor.
 Ved lov nr. 360 af 2. juni 1997 er der blevet indført en løbende afgift  

 efter brændstofforbrug for visse personbiler, jf. punkt 4 nedenfor.
2. Registreringsafgiftsloven a.
Personbiler Ændring af afgiftsskalaen og fradragene i registreringsafgiften for  

 sikkerhedspuder, tillæg for manglende pude/puder.
Fradrag og tillæg i den  

 afgiftspligtige værdi i stedet for fradrag i registreringsafgiften.  

 Minimumavancebestemmelser Afgiftsskalaen For de almindelige personbiler er det såkaldte skalaknæk mellem den del af  

 personbilernes værdi, der afgiftsberigtiges med 105 pct. af værdien og den  

 del der afgiftsberigtiges med 180 pct. af værdien, forhøjet fra 34.400 kr.  

 til 48.800 kr. (registreringsafgiftslovens § 4, stk. 1, nr. 2). Dette svarer  

 til en afgiftslempelse for alle almindelige personbiler med en afgiftspligtig  

 værdi over 48.800 kr. før afgift, på 10.800 kr.
 Nedskrivningen af skalaerne for brugte personbiler med 15 pct. det første  

 år og 12,5 pct. de følgende år (registreringsafgiftslovens § 4, stk. 3, nr.  

 2) sker som konsekvens af skalaændringerne for nye biler med udgangspunkt i  

 det nye skalaknæk på 48.800 kr.
Fra og med kalenderåret 1999 indføres årlig regulering af skalaknækkene.  

 Reguleringen følger lønudviklingen, hvortil lægges 1 procentpoint.
Tillægget  

 skal ses i sammenhæng med det tillæg, der er indført for vægtafgiften og den  

 nye afgift efter brændstofforbrug for almindelige personbiler.
 Ved en årlig regulering på i alt 3,5 pct. (2,5 +1) vil  

 registreringsafgiften blive ca. 1.300 kr. lavere pr. bil end ellers.
Fradrag og tillæg i den afgiftspligtige værdi i stedet for fradrag i  

 registreringsafgiften Fra og med 4. juni 1997 ændredes afgiftsberegningen for  

 værdiafgiftspligtige biler.
Fradragene i registreringsafgiften for  

 ABS-bremser og sikkerhedspuder ændres til fradrag i den afgiftspligtige  

 værdi.
Fradraget for ABS-bremser udgør nu 4.165 kr., mens fradraget for  

 sikkerhedspuder udgør 1.280 kr. pr. pude for indtil 4 puder.
Samtidig indføres et tillæg til den afgiftspligtige værdi for biler uden  

 sikkerhedspuder på 7.450 kr. og 3.725 kr. for biler med kun en  

 sikkerhedspude.
Herved opnås, at tilskyndelsen til at anskaffe biler med 2  

 sikkerhedspuder er den samme som før ændringen.
 Netto betyder disse ændringer, at en alm. personbil med 2 sikkerhedspuder  

 alt andet lige bliver belastet af en registreringsafgift, der er 2.600 kr.  

 højere end tidligere.
Fradragene i registreringsafgiften og i den afgiftspligtige værdi for  

 trafiksikkerhedsfremmende foranstaltninger udvides til også at omfatte brugte  

 køretøjer, der er under et år gamle.
Fradragene for disse biler foretages  

 udelukkende i den afgiftspligtige værdi og udgør 17 pct. af de beløb, der kan  

 fradrages i afgiften af nye køretøjer og 30 pct. af de beløb, der kan  

 fradrages i den afgiftspligtige værdi af nye køretøjer.
 Minimum forhandleravance på 5 pct.
I lovens § 8, stk. 1, indføres som nyt 2. pkt. bestemmelse om, at der i  

 den afgiftspligtige værdi altid skal indregnes mindst 5 pct. af forhandlerens  

 indkøbspris i forhandleravance.
Dette ændrer ikke på lovens hovedregel, som  

 stadig er, at den afgiftspligtige værdi er salgsprisen til bruger her i  

 landet inklusive moms, men eksklusive registreringsafgift.
Er den  

 forhandleravance, der indgår i salgsprisen over 5 pct., beregnes afgiften  

 således af dette grundlag.
Ingen negativ importøravance I lovens § 8, stk. 1, indsættes som nyt 3. pkt., at den afgiftspligtige  

 værdi ikke må indeholde negativ importøravance.
Hermed præciseres et princip,  

 som hidtil har været håndhævet på grundlag af bestemmelsen i lovens § 9, stk.  

 1, 2. pkt., om, at en anmeldt pris skal indeholde en for branchen sædvanlig  

 avance.
Hvis en pris er anmeldt med en meget lille importøravance, kan udsving i  

 valutakurserne resultere i, at avancen bliver negativ.
Told*Skat påser, at  

 avancen ikke er negativ på anmeldelsestidspunktet, men kan ikke løbende  

 overvåge, at avancen ikke går i negativ.
Det er importøren, som umiddelbart  

 har adgang til alle oplysninger om prisfastsættelsen og dermed er i stand til  

 løbende at overvåge, at lovens betingelser er overholdt.
Det er imidlertid  

 ikke hensigtsmæssigt, at ethvert nok så lille udsving skal resultere i ny  

 prisanmeldelse, og der vil derfor som administrativ retningslinie kunne  

 arbejdes med en periode på indtil 3 måneder, før et kursudsving konstateres  

 at være af en så stabil karakter, at importøren er forpligtet til at anmelde  

 en ny pris uden negativ avance eller lade prisen udgå.
Hvis det efterfølgende  

 konstateres, at der gennem længere perioder har været negativ avance, kan der  

 ske efteropkrævning af den afgift, der derved ikke er betalt.
 Tilsidesættelse af omfakturering m.v.
Som nyt 4. pkt. i § 8, stk. 1, er indsat en bestemmelse om, at hvis det  

 konstateres, at der er sket overflytning eller omfakturering af elementer -  

 herunder avance - hvorved de pågældende elementer udgår af afgiftsgrundlaget,  

 kan transaktionerne tilsidesættes i relation til afgiften.
Bestemmelsen tager  

 sigte på at hindre forhandleren i f. eks. at trække en del af den  

 afgiftspligtige avance over 5 pct. ud af afgiftsgrundlaget og i stedet lægge  

 avancen på ekstraudstyr eller lade den indgå i forbindelse med ibyttetagning  

 af en brugt bil.
Anmeldte standardpriser I § 9, stk. 2, om forhandlerens mulighed for at fravige en anmeldt  

 standardpris i nedadgående retning erstattes det hidtidige 3. pkt. af et nyt,  

 hvori det præciseres, at prisen ikke kan sættes længere ned, end at der  

 stadig er indeholdt de elementer, der er fastsat i § 8, stk. 1 og 2. Der  

 sigtes hermed primært til, at der stadig skal være afgift af en beregnet  

 forhandleravance på mindst 5 pct.
Hvis der i den anmeldte pris indgår en  

 forhandleravance på 10 pct., kan forhandleren kun nedsætte sin avance med  

 virkning for registreringsafgiften til 5 pct.
Nedsættelser af  

 forhandleravancen fra 5 pct. og nedefter får ikke betydning for  

 registreringsafgiften.
I forbindelse med nedsættelser af avancen i  

 intervallet over 5 pct. gælder i øvrigt de ovenfor omtalte bestemmelser om  

 overflytning af avance.
Der skal være tale om en isoleret nedsættelse, der  

 ikke er betinget af andre samtidige transaktioner - eksempelvis salg af  

 ekstraudstyr - hvortil det beløb, som avancen nedsættes med, bliver  

 overflyttet.
 Avancenedsættelser under 5 pct.
Der er ikke noget til hinder for, at forhandleren nedsætter sin avance til  

 under 5 pct.
Sådanne nedsættelser får ikke virkning for  

 registreringsafgiften, men alene for momsen, der beregnes af den samlede  

 salgspris inklusive avance, men eksklusive registreringsafgift.
Da momsen  

 indgår i det grundlag, som registreringsafgiften beregnes af, vil en  

 reduktion i momsen også medføre fald i registreringsafgiften.
For at bevare  

 registreringsafgiften uændret i disse situationer, er der i § 9, stk. 2,  

 indsat et nyt 4. pkt. om forhøjelse af den afgiftspligtige værdi.
Den  

 afgiftspligtige værdi forhøjes med 25 pct. af forskellen mellem en beregnet  

 forhandleravance på 5 pct. og den faktiske forhandleravance.
Hvis en beregnet  

 forhandleravance på 5 pct. er lig med 3.000 kr, og avancen nedsættes til  

 1.000 kr., forhøjes den afgiftspligtige værdi med 25 pct. af forskellen, dvs  

 25% af 2.000 kr = 500 kr.
b.
Varebiler Fra stykafgift til værdiafgift For varebiler, der hidtil har været værdiafgiftspligtige, sker der med  

 hensyn til fradragene for trafiksikkerhedsfremmende foranstaltninger  

 tilsvarende ændringer som for personbiler, og den afgiftsfri bundgrænse for  

 afgiften forhøjes fra 6.100 kr. til 12.100 kr.
Samtidig bliver varebiler med  

 tilladt totalvægt over 2 ton, der på visse betingelser hidtil har kunnet  

 afgiftsberigtiges med stykafgift, værdiafgiftspligtige.
Afgiften af disse  

 biler er herefter 30 pct. af den del af værdien, der er over 30.000 kr.
For  

 varebiler med tilladt totalvægt over 2 ton og indtil 3 ton er der i 1997 en  

 overgrænse for afgiften på 50.000 kr.
For varebiler med tilladt totalvægt  

 over 3 ton og indtil 4 ton gælder denne overgrænse også fremover.
 Som konsekvens af at de større varebiler bliver værdiafgiftspligtige,  

 omfattes de nu af reglerne om fradrag i den afgiftspligtige værdi for  

 blokeringsfri bremser og sikkerhedspuder.
Halvdelsreglen Halvdelsreglen ophæves.
Efter halvdelsreglen skulle varebiler med over 2  

 tons tilladt totalvægt beskattes som små varebiler, hvis varerummets længde  

 var under halvdelen af bilens samlede længde.
Herved skabes en mere forenklet  

 afgiftsstruktur for beskatningen af varebiler ud fra et objektivt kriterium,  

 hvor det ikke er muligt at spekulere i, hvilken afgiftsklasse varebilen skal  

 indplaceres ved at tilpasse varebilens indretning.
Det betyder også, at de varebilejere der af hensyn til pladsforholdene i  

 førerkabinen ønsker at flytte varerumsadskillelsen, fremover kan gøre dette  

 uden afgiftsmæssige konsekvenser.
Bilerne skal dog naturligvis fortsat  

 opfylde betingelserne for afgiftsberigtigelse med 30 pct. værdiafgift,  

 hvilket især indebærer, at varerumslængden ikke må være mindre end  

 førerrummets længde.
Længden af varerummet skal være mindst 120 cm.
3. Vægtafgiften Regulering af afgiftsbeløbene Den nuværende vægtafgift, der fortsat gælder for biler indregistreret før  

 1. juli 1997, reguleres i overensstemmelse med udviklingen i lønningerne fra  

 og med 1998 (Det er dog muligt efter ansøgning, at biler registreret efter  

 30. januar 1997 og indtil 30.juni 1997 overføres til den nye afgift efter  

 brændstofforbrug, jf. nedenfor under punkt 4). Herudover reguleres  

 vægtafgiften med 1,5 pct. årligt svarende til den forudsatte  

 produktivitetsudvikling i den nye grønne ejerafgift (vægtafgiftslovens § 4  

 stk. 2). Dermed undgås det, at den nuværende vægtafgift mister realværdi i  

 forhold til afgiften efter brændstofforbrug.
 For en almindelig personbil i vægtklassen 801-1.100 kg. vil vægtafgiften  

 ved en årlig regulering på i alt 4 pct. (2,5 + 1,5 ) stige med 90 kr.
Tillæg for privat anvendelse For varebiler, der anvendes til privatkørsel indføres pr. 1. januar 1998  

 et tillæg på 5.000 kr. for biler mellem 2 og 4 ton og et tillæg på 1.000 kr.  

 for biler under 2 ton.
Tillæggene på hhv. 5.000 kr. og 1.000 kr. reguleres  

 som de øvrige periodiske afgifter.
 Virksomheder, der er registreret efter momsloven og lønsumsafgiftsloven,  

 kan få tilbagebetalt tillægget for privat anvendelse af varebiler med henblik  

 på, at tillægget kun skal belaste den private brug af disse køretøjer.  

 Forudsætningen for tilbagebetaling er, at tillæg for privat anvendelse  

 påhviler virksomheden, herunder den selvstændige erhvervsdrivende, og at  

 varebilen benyttes erhvervsmæssigt, dvs. til aktiviteter, som virksomheden er  

 registreret for efter momsloven og lønsumsafgiftsloven.
Tillægsafgiften tilbagebetales fuldt ud, når varebilen udelukkende  

 benyttes erhvervsmæssigt i virksomheden.
Hvis virksomheden benytter varebilen  

 til blandet kørsel, dvs. både erhvervsmæssige og private formål,  

 tilbagebetales afgiften med 50 pct.
Tilbagebetaling sker kun til private  

 virksomheder.
Virksomheden skal selv beregne tilbagebetalingsbeløbet på grundlag af  

 opkrævninger af tillæg for privat anvendelse fra Centralregistret for  

 Motorkøretøjer og varebilens anvendelse.
Der ydes alene tilbagebetaling for  

 afgift, der er indbetalt, og som ikke er tilbagebetalt virksomheden i henhold  

 til vægtafgiftslovens § 6, f.eks. i forbindelse med udskiftning af varebiler.  

 Tilbagebetalingen sker over virksomhedens momsangivelse eller, hvis  

 virksomheden alene er registreret efter lønsumsafgiftsloven, virksomhedens  

 lønsumsafgiftsangivelse.
Tilbagebetalingsbeløbet anføres som et samlet beløb  

 på angivelsen i den særlige rubrik, der er beregnet hertil.  

 Tilbagebetalingsbeløbet beregnes på grundlag af den afgift, der er betalt i  

 virksomhedens afgiftsperiode efter momsloven.
Hvis virksomheden alene er  

 registreret efter lønsumsafgiftsloven, beregnes tilbagebetalingsbeløbet på  

 grundlag af den afgift, der er betalt i virksomhedens opgørelsesperiode efter  

 denne lov.
For virksomheder, der først foretager en foreløbig  

 lønsumsafgiftsopgørelse og derefter en endelig opgørelse, beregnes  

 tilbagebetalingsbeløbet på grundlag af den afgift, der er betalt i  

 virksomhedens opgørelsesperiode for den foreløbige opgørelse.
Hvis det  

 tilbagebetalingsbeløb, der anføres på virksomhedens afgiftsangivelse efter  

 lønsumsafgiftsloven, overstiger virksomhedens afgiftsindbetaling efter denne  

 lov, udbetales det overskydende tilbagebetalingsbeløb til virksomheden efter  

 reglerne i § 63 i lov om merværdiafgift (momsloven).
Da tillægsafgiften ikke specificeres på giroindbetalingskort mv. kan  

 nedenstående tabel 1 anvendes til at finde de beløb, der kan fradrages i  

 momsangivelsen Det understreges, at det beregnede beløb skal reduceres med 50 pct., hvis  

 bilen også anvendes til privat kørsel.
For varebiler omfattet af tillæg for privat anvendelse, der er registreret  

 1. gang før 1. januar 1991 og som ikke har været ejerskiftet efter at  

 forslaget om at indføre tillægsafgift blev fremsat (5. maj 1997), indfases  

 tillægget over en periode på 4 år.
I nedenstående tabel 2 er andelen af  

 tillægsafgift angivet for biler omfattet af overgangssordningen Også her understreges det, at det beregnede beløb skal reduceres med 50  

 pct., hvis bilen også anvendes til privat kørsel.
Miljødifferentiering Vægtafgiften for varebiler miljødifferentieres.
Der indføres et nedslag i  

 afgiften for nye varebiler, der opfylder de foreslåede skærpede  

 udstødningsnormer.
Nedslaget gives i vægtafgiften, indtil udstødningsnormerne  

 bliver obligatoriske.
Varebiler (indtil 3,5 ton tilladt totalvægt) skal i lighed med personbiler  

 overholde EU½s udstødningsnormer.
Kommissionen har fremsat forslag om at  

 skærpe udstødningsnormerne for såvel personbiler som varebiler i år 2000 og  

 yderligere i år 2005.
Tabel 3 Tabel 3 angiver andelen af tillægsafgift for de varebiler, der opnår  

 fradrag for opfyldelsen af miljønormer.
Når andelen i et enkelt tilfælde kan  

 blive 100 pct. skyldes det, at fradraget overstiger vægtafgiften.
 Igen skal det understreges, at det beregnede beløb skal reduceres med 50  

 pct., hvis bilen også anvendes til privat kørsel.
4. Den nye brændstofforbrugsafhængige løbende afgift  

 af visse personbiler Formål, afgiftsgrundlag og regulering For at mindske forureningen fra visse nye personbiler erstattes  

 vægtafgiften for disse biler med en afgift, der varierer efter bilens  

 brændstofforbrug i liter pr. 100 kilometer, omregnet til kilometer pr. liter.  

 Afgiftens størrelse er samtidig afhængig af, om bilen er benzindreven eller  

 dieseldreven.
Kan bilens brændstofforbrug ikke fremskaffes, fastsættes et  

 fiktivt forbrug ud fra egenvægten, hvilket også er tilfældet, hvis bilen  

 hverken er benzin- eller dieseldreven.
Elbiler indplaceres ud fra et fiktivt  

 beregnet brændstofforbrug på skalaen for benzindrevne biler, mens andre biler  

 indplaceres på skalaen for dieseldrevne biler på samme måde.
For at fastholde afgiftstrykket reguleres afgiftsbeløbene årligt med 2,0  

 pct. tillagt eller fratrukket den af finansministeren bekendtgjorte  

 tilpasningsprocent for det pågældende finansår efter lov om en  

 satsreguleringsprocent.
Der tillægges 1,5 procentpoint for hvert år efter  

 1997. Procenten beregnes med en decimal.
De således regulerede beløb afrundes  

 opad til nærmeste kronebeløb deleligt med 100. Regulering foretages første  

 gang med virkning for 1998.
Biler omfattet af afgiften Personbiler indrettet til befordring af højst 9 personer, føreren  

 medregnet, er omfattet af afgiften.
 Indtil udgangen af år 2000 er biler, der alene anvender el som drivmiddel,  

 dog ikke omfattet af afgiften.
Lovens indhold i øvrigt Loven indeholder bestemmelser om betaling, hæftelse, fritagelse m.m., der  

 svarer til bestemmelser i vægtafgiftsloven.
Ikrafttrædelses- og virkningstidspunkt Loven trådte i kraft den 4. juni 1997.
 Loven finder anvendelse på biler, der registreres første gang den 1. juli  

 1997 eller senere, men af disse biler vil der dog i perioden indtil 1.  

 november 1997 blive opkrævet afgift på grundlag af egenvægten.
 Biler, der er registreret første gang i perioden 30. januar 1997 til 1.  

 juli 1997, vil ved anmeldelse til et motorkontor mod foreskreven  

 dokumentation af brændstofforbruget, kunne blive omfattet af den nye afgift  

 (nærmere oplysninger herom fås på det lokale motorkontor).
 Ændringen vil få virkning fra dagen for anmeldelsen, dog tidligst fra den  

 1. november 1997.
