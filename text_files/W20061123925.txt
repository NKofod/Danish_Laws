Landsskatteretskendelse vedr.
Anskaffelse af aktier i 1993  

 ved apportindskud - bindende forhåndsbesked Klagen vedrører  

 Ligningsrådets bindende forhåndsbesked af 14. december 2004, ved hvilken  

 Ligningsrådet  

 har besvaret følgende spørgsmål:
Kan anskaffelsessummen for  

 en aktie, anskaffet af en aktionær i forbindelse med apport-indskud i A A/S i  

 1993 ansættes til 35.000 kr. ? Således:
Nej Landsskatterettens afgørelse Landsskatteretten stadfæster  

 afgørelsen.
Sagens oplysninger A A/S (selskabet) blev  

 stiftet i 1993, og kommanditisterne i kommanditselskabet B K/S, der blev  

 stiftet i 1980, fik i forbindelse med stiftelsen af selskabet ret til at  

 tegne  

 aktier i forhold til antallet af kommanditselskabsandele.
Kommanditisterne  

 fik  

 samtidig ret til at indskyde deres kommanditselskabsandele som apportindskud  

 i  

 selskabet, der som vederlag herfor udstedte aktier til indskyderne.
En aktie på nominelt 35.000  

 kr. kunne tegnes til kurs 100 ved indskud af 5.000 kr. kontant og en  

 kommanditistandel, der blev værdiansat til 30.000 kr.
Kommanditselskabets  

 ejendom, der ved den offentlige vurdering pr. 1. januar 1993 var vurderet til  

 88 mio. kr., blev i den forbindelse værdiansat til 126.861.767 kr.
 I alt 295 kommanditister  

 indskød i alt 491 af i alt 1.824 kommanditistanparter i det nystiftede  

 selskab.  

 Disse fik til brug for selvangivelsen for 1993 tilsendt en redegørelse af 28.  

 maj 1993 om de skattemæssige konsekvenser, udarbejdet af revisionsfirmaet C.  

 Det fremgik heraf bl.a., at kommanditister, der havde forskudsafskrevet, ved  

 et  

 salg til 30.000 kr. pr. anpart skulle medregne genvundne afskrivninger på  

  414  

 kr. til beskatning som særlig indkomst og uudnyttede underskud på   

 6.593 kr. i  

 den personlige indkomst til modregning, når der var plads på fradragskontoen,  

 og at samme poster for kommanditister, som havde forskudsafskrevet og anvendt  

 investeringsfond/etableringskonto, kunne opgøres til 20.063 kr. og   

 19.158  

 kr.
Efter, at selskabet var  

 stiftet, vurderede Told- og Skatteregionen 2 kommanditselskabets ejendom til  

 105 mio. kr., svarende til 57.565 kr. pr anpart.
Told- og Skatteregionen  

 meddelte herefter kommanditisternes hjemkommuner, at mer-prisen på ca. 21,8  

 mio. kr. for ejendommen var at anse som maskeret udlodning, og dermed  

 skattepligtig for den enkelte investor.
Den maskerede udlodning blev af  

 regionen opgjort til 11.986 kr. pr. anpart, jf. f.eks. brev af 22. oktober  

 1996  

 fra Told- og Skatteregionen til  

 kommunen.
Told- og Skatteregionen  

 meddelte imidlertid ved brev af 17. april 1997 de berørte kommuner, at der  

 ikke  

 foreligger maskeret udlodning, når der ikke er foretaget kontant udbetaling  

 til  

 aktionærerne, men at den merpris, som investorerne har opnået for deres andel  

 i  

 forhold til den foretagne vurdering kr. 11.786 pr. anpart, skal reguleres via  

 aktiernes anskaffelsessum, der herefter efter er 18.814 kr. pr. 30.000  

 kr.s  

 aktie.
Regionen oplyste samtidig, at investorer, der har foretaget  

 forskudsafskrivning,  

 men ikke har anvendt investeringsfonds- eller etableringskontomidler, pr. 31.  

 december 1992 havde et uudnyttet skattemæssigt underskud på 6.593 kr.
 Told- og Skattestyrelsen har  

 endvidere i brev af 4. november 2002 til ToldSkat, Regionen, anført:
 Under henvisning til  

 ToldSkats brev af 21. oktober 2002 kan det oplyses, at Told- og  

 Skattestyrelsen  

 er enig i, at eftersom der ikke i 1993 er truffet særskilt ligningsmæssig  

 afgørelse om aktionærernes anskaffelsessummer, vil ansættelsesfristerne i  

 skattestyrelseslovens §§ 34 og 35 først begynde at løbe, når aktierne  

 afhændes,  

 henholdsvis at der inden dette tidspunkt er truffet særskilt ligningsmæssig  

 afgørelse om aktiernes anskaffelsessummer.
Dette betyder, at det  

 uafhængigt at reglen i skattestyrelseslovens § 35, stk. 1, nr. 2, er muligt  

 at  

 korrigere anskaffelsessummerne, hvis det i forhold til tidspunktet for  

 afståelsen af aktierne sker inden udløbet af den ordinære ansættelsesfrist i  

 skattestyreslovens § 34. Selskabet har bedt  

 Ligningsrådet om at besvare følgende spørgsmål:
Kan anskaffelsessummen for  

 en aktie, anskaffet af en aktionær i forbindelse med apport-indskud i A A/S i  

 1993 ansættes til 35.000 kr. ? Der er i forbindelse med  

 sagens behandling ved Ligningsrådet indhentet en udtalelse fra  

 skatteafdelingen  

 i en Kommune.
Kommunen har i den forbindelse udtalt:
Efter skatteafdelingens  

 opfattelse skal aktiernes anskaffelsessum ved apportindskud svare til værdien  

 af de indskudte aktiver og passiver.
Der kan henvises til TfS 1990.329 LSR,  

 jf.  

 ligningsvejledningen, afsnit S.F.2.3.6. Skatteafdelingen er derfor enig i den  

 konklusion, som Told- og Skatteregionen nåede frem til i henhold til  

 regionens  

 skrivelse af 17. april 1997, idet man ved værdiansættelsen må henholde sig  

 til  

 den af Told- og Skatteregionen 2 foretagne vurdering af ejendommen.  

 Anskaffelsessummen  

 for en 30.000 kr.-aktie er således 18.814 kr.
Indskuddet af  

 kommanditistanparter i A A/S er under alle omstændigheder ensbetydende med  

 afståelse  

 af kommanditistanparterne, ganske uanset værdiansættelsen.
Der skal således  

 ske  

 en avanceopgørelse for de enkelte aktiver efter skattelovgivningens  

 almindelige  

 regler, jf. ligningsvejledningens afsnit E.F.2.3. Undladelse af  

 ophørsbeskatning kan kun finde sted, når der iflg. særlig hjemmel kan ske  

 skattefri afståelse, jf. f.eks. skattefri virksomhedsomdannelse.
I den  

 foreliggende situation har der ikke været hjemmel til sådanne skattefri  

 afståelser, og den skattepligtige har derfor ved indgivelse af selvangivelse  

 skulle selvangive de skattemæssige konsekvenser af afståelsen af de enkelte  

 aktiver, hvilket må forudsættes at være sket.
Den ændrede værdiansættelse  

 angår alene værdien af den faste ejendom.
Nedsættelsen af overdragelsessummen  

 for den faste ejendom havde ikke nogen konsekvenser for avanceopgørelserne  

 ved afståelse  

 af kommanditistanparterne, idet konsekvensen alene var en nedsættelse af den  

 skattefri ejendomsavance.
Den af Told- og Skatteregionen 2 foretagne  

 værdiansættelse af ejendommen til 57.565 kr. pr. anpart overstiger således  

 fortsat anskaffelsessummen på 30.820 kr. pr. anpart.
De respektive  

 ligningsmyndigheder har derfor hverken haft anledning til eller mulighed for  

 at  

 foretage en ændret avanceopgørelse, idet forholdet ikke indgår i en  

 skatteansættelse omfattet af skattestyrelseslovens § 2.
 Opgørelsen af aktiernes  

 anskaffelsessum har ikke haft betydning for en skatteansættelse før på det  

 tidspunkt, da aktierne afstås, og der er derfor kun mulighed for at træffe  

 ligningsmæssig afgørelse med klageadgang i forbindelse med avanceopgørelsen  

 ved  

 afståelsen, jf. også Told- og Skattestyrelsens skrivelse herom af 4. november  

 2002.
Det er helt normalt, at der i  

 forbindelse med opgørelse af aktieavance tages stilling til de afståede  

 aktiers  

 afståelsessum.
I forbindelse med en aktieafståelse påhviler det den  

 skattepligtige  

 at godtgøre størrelsen af anskaffelsessummen for de afståede aktier, og de  

 lignende myndigheder skal i den forbindelse tage stilling til de fremlagte  

 bevisligheder.
Heri kan naturligvis indgå, at anskaffelsessummen kan være  

 fastslået ved en ligningsmæssig afgørelse i en anden sammenhæng, men dette er  

 netop ikke sket i det foreliggende tilfælde.
Tværtimod må kommanditisterne  

 antages at være blevet gjort bekendt med  eventuelt via orientering fra  

 selskabets administrator  at ejendommens værdiansættelse har været  

 anfægtet.
Der er alene tale om, at der  

 beskattes den værdistigning af aktierne, der er sket siden anskaffelsen  

 heraf.  

 Det følger af aktieavancebeskatningslovens regler, at en sådan værdistigning  

 beskattes uanset, at den kan være en følge af en værdistigning af selskabets  

 faste ejendom.
Værdistigninger, der er indtrådt inden afståelsen af andelen  

 af  

 ejendommen i selskabet beskattes ikke.
Størrelsen af denne værdistigning må  

 anses for korrekt fastslået ved den af Told- og Skatteregionen 2 foretagne  

 vurdering  

 af ejendommen på overdragelsestidspunktet.
Der må svares nej til det  

 stillede spørgsmål, idet anskaffelsessummen for en 30.000 kr.-aktie vil være  

 18.814 kr. Ligningsrådets afgørelse Ligningsrådet har besvaret  

 spørgsmålet med et Nej.
Der er henvist til udtalelsen  

 fra Kommunen.
Det er i den forbindelse bemærket, at den endelige  

 skattemæssige  

 vurdering blev, at der ikke skulle ske beskatning af forskelsbeløbet som  

 maskeret udlodning, idet forskellen alene skulle få indflydelse på aktiernes  

 anskaffelsespris, og at der ikke ligningsmæssigt er taget stilling til  

 aktionærernes anskaffelsessum for aktierne i A A/S, hvorfor  

 ansættelsesfristerne i skattestyrelseslovens §§ 34 og 35 ikke er sat i gang  

 vedrørende aktiernes anskaffelsessum.
Der er henvist til  

 retsforlig, indgået ved Vestre Landsret den 22. juni 2000, som er  

 offentliggjort i TfS 2001.173, ved hvilket skatteministeriet anerkendte, at  

 den  

 skattemæssige anskaffelsessum for anparter skal reguleres til den faktiske  

 værdi, hvis et apportindskud efterfølgende viser sig at være mindre værd end  

 den værdi, det var optaget til ved anpartsselskabets stiftelse.
Der er også  

 henvist til, at skatteministeriet i en kommentar til forliget, offentliggjort  

 i  

 TfS 2001, 181, har anført, at skatteministeriet ikke finder, at  

 ligningslovens  

 § 16A, stk. 1, hjemler udlodningsbeskatning i et tilfælde som det beskrevne,  

 idet manglende apportindskud aldrig er indgået i selskabet og derfor heller  

 ikke kan udloddes.
Retsforliget med kommentarer  

 kan efter styrelsens opfattelse anvendes ved sagens afgørelse, idet praksis  

 på  

 området derved er ændret i overensstemmelse med forliget.
Forliget er i  

 henhold  

 til kommentaren indgået med det nævnte indhold, fordi den tidligere praksis  

 måtte anses som ulovhjemlet.
Aktionærerne kan ikke i forbindelse med  

 aktieafståelse påberåbe sig, at tidligere års praksis burde have været  

 gennemført over for disse.
Denne praksis blev ikke anvendt, og det vil nu  

 være  

 for sent at anvende den på grund af ansættelsesfristerne i  

 skattestyrelsesloven.  

 Dette kan ikke betyde, at den i sin tid af aktionærerne angivne  

 anskaffelsessum  

 for en aktie ved apportindskud i selskabet binder skattemyndighederne.  

 Afståelse af aktier i 2004 eller senere skal følge den nye praksis, der  

 gjaldt  

 på afståelsestidspunktet.
Det er endvidere altid aktionærens risiko at  

 opbevare  

 dokumentation for, at et givent apportindskud har den markedsværdi, det  

 angives  

 at have på indskudstidspunktet, medmindre skattemyndighedernes særskilt har  

 bekræftet værdiansættelsen, hvilket ikke er sket i denne sag.
Klagerens påstand og argumenter Selskabets repræsentant har  

 nedlagt påstand om, at besvarelsen af spørgsmålet må ændres således, at  

 anskaffelsessummen for en aktie, der er anskaffet af en aktionær i  

 forbindelse  

 med apportindskuddet i A A/S i 1993, skal ansættes til 35.000,00 kr.
 Han har til støtte herfor  

 anført:
 I forbindelse med afviklingen  

 af kommanditselskabet B K/S i 1993 skulle kommanditisternes respektive  

 hjemstedskommuner gennemføre ophørsbeskatning af den enkelte kommanditist.
De enkelte hjemstedskommuner  

 var udtrykkelig af ToldSkat, Regionen, orienteret om problemstillingerne i  

 forbindelse med afviklingen af B K/S og stiftelsen af selskabet.
En række  

 kommuner forsøgte også at gennemføre en beskatning af maskeret udlodning for  

 indkomståret 1993. Der blev imidlertid aldrig gennemført nogen  

 ophørsbeskatning  

 af de enkelte kommanditister, uanset at dette burde være sket.
En regulering  

 af  

 anskaffelsessummen i forbindelse med afståelse af aktier i f.eks. 2004 eller  

 2005 vil være det samme som at gennemføre en sådan ophørsbeskatning på  

 nuværende tidspunkt.
Dette vil jo føre til, at den skattepligtige avance ved  

 salget af ejendommen bliver opgjort på grundlag af en lavere anskaffelsessum  

 end den overdragelsessum, der i forbindelse med kommanditisternes  

 skatteansættelser for 1993 blev anvendt som afståelsessum.
Man vil dermed  

 inddrage  

 en del af den dengang konstaterede skattefri ejendomsavance under den avance,  

 der nu kan konstateres.
Skattemyndighederne må være  

 afskåret herfra, da myndighederne på grund af forældelsesreglerne i  

 skattestyrelsesloven er afskåret fra at ændre den værdiansættelse, der blev  

 foretaget i 1993. Det kan ikke være rigtigt, at skattemyndighederne, når  

 først  

 et selskab selskabsretligt er lovligt stiftet med en bestemt kapital, lang  

 tid  

 efter stiftelsen blot kan anfægte aktiernes anskaffelsessum.
Efterhånden som  

 tiden går, og man er ude over de sædvanlige forældelsesfrister i  

 skattestyrelsesloven, får skatteyder vanskeligere og vanskeligere ved at  

 dokumentere, at eventuelle aktiver blev indskudt til markedsværdi.
Selskabet  

 må  

 kunne forvente, at anskaffelsessummen for aktierne ikke vil blive anfægtet,  

 når  

 myndighederne ikke har gennemført ophørsbeskatning.
Det kan ikke komme  

 aktionærerne til skade, at myndighederne ikke rettidigt foretog de nødvendige  

 skattemæssige ændringer af den enkeltes skatteansættelse i forbindelse med  

 indskuddet.
Selskabet og aktionærerne havde ingen grund til at sikre sig  

 dokumentation for værdiansættelsen, da denne var godkendt af erhvervs- og  

 selskabsstyrelsen, og da skattemyndighederne også valgte at trække  

 piben ind  

 i stedet for at foretage en ændring i overensstemmelse med den dagældende  

 praksis.
Det bør være praksis på  

 tidspunktet for apportindskuddet i selskabet, som er afgørende for de  

 skattemæssige  

 konsekvenser.
En eventuel ændring af praksis mange år efter bør ikke få  

 indflydelse på de skattemæssige konsekvenser af det oprindelige indskud.
Det  

 må  

 under henvisning til det i den dagældende ligningsvejledning anførte anses  

 for  

 givet, at en sag dengang var blevet afgjort i overensstemmelse med den  

 dagældende praksis, dvs. havde ført til udlodningsbeskatning.
 TfS 1990.329 LSR er ikke er  

 umiddelbart sammenlignelig med denne sag, da den omhandler reglerne om  

 skattefri virksomhedsomdannelse, og da det også af den dagældende  

 ligningsvejledning, afsnit S.B.1.5.1.1 fremgår, at der skal ske beskatning af  

 maskeret udlodning.
Retsforliget, der er optrykt  

 i TfS 2001.173 og kommenteret i Tfs 2001.181 kan heller ikke tillægges  

 betydning.
Parterne har ved indgåelse af retsforlig afgjort en konkret sag,  

 men  

 de kan ikke derved opnå, at der herefter altid vil skulle ske en regulering  

 af  

 anskaffelsessummen i lignende situationer.
Landsskatterettens bemærkninger og begrundelse I henhold til den på  

 tidspunktet for Ligningsrådets afgørelse gældende aktieavancebeskatningslovs  

 §  

 6 og den nugældende aktieavancebeskatningslovs (lov nr. 1413 af 21. december  

 2005) § 26, stk. 2, skal aktionærernes fortjeneste eller tab ved salg af de i  

 1993 erhvervede aktier opgøres på grundlag af aktiernes anskaffelsessum.  

 Aktiernes anskaffelsessum skal under de foreliggende omstændigheder, hvor  

 aktierne bl.a. er vederlagt ved apportindskud af ejendommen, der tidligere  

 var  

 ejet af kommanditselskabet B K/S, ansættes under hensyntagen til ejendommens  

 handelsværdi på tidspunktet for apportindskuddet.
Selskabet eller aktionærerne  

 er ikke i 1993 eller senere ved Told og Skatteregionens breve af 22. oktober  

 1996 eller af 17. april 1997 blevet bibragt en berettiget retsbeskyttet  

 forventning om, at anskaffelsessummen for én aktie kan værdiansættes til  

 35.000  

 kr., når den skattepligtige aktieavance skal opgøres.
Reglerne i den på  

 tidspunktet for Ligningsrådets afgørelse gældende skattestyrelseslovs §§ 34  

 og  

 35 og den nugældende skatteforvaltningslovs §§ 26 og 27 er dermed ikke til  

 hinder for, at fortjeneste eller tab på aktierne opgøres i overensstemmelse  

 med  

 regler og praksis, der er gældende for afståelsesåret.
 Det er videre ikke  

 dokumenteret, at ejendommens handelsværdi på tidspunkt for apportindskuddet  

 var  

 126.861.767 kr., således som det er lagt til grund ved værdiansættelsen af én  

 aktie til 35.000 kr.
 At der ikke er gennemført en  

 ophørsbeskatning af de enkelte kommanditister i 1993 kan ikke føre til et  

 andet  

 resultat.
 Det stillede spørgsmål må  

 herefter besvares med nej, og den påklagede afgørelse stadfæstes.
