 I henhold til § 3 i lov om det civile beredskab, jfr. lovbekendtgørelse  

 nr. 279 af 3. juni 1985, fastsættes:
 § 1.  Kommunalbestyrelsen, amtsrådet og  

 hovedstadsrådet skal gennemføre en planlægning, der sikrer, at den kommunale  

 organisation under krig eller truende udsigt til krig i videst muligt omfang  

 kan varetage civile beredskabsopgaver, herunder videreføre kommunale  

 funktioner af betydning for det civile beredskab, jfr. § 3 i lov om det  

 civile beredskab.
 Stk. 2.  Aktiveringen af det kommunale civile beredskab  

 skal såvidt muligt følge gældende beredskabssystemer, herunder  

 alarmeringsplaner for civilforsvaret og forsvaret.
§ 2.  I kommunerne skal planlægningen af det civile  

 beredskab koordineres med kommunens civilforsvarsplan.
I amtskommunerne skal  

 planlægningen af det civile beredskab koordineres med amtskommunens  

 sygehusberedskabsplan.
 Stk. 2.  Planerne for det civile beredskab skal løbende  

 revideres.
 § 3.  Civilforsvarsstyrelsen udsender vejledende  

 retningslinier for den almindelige planlægning af det kommunale civile  

 beredskab.
 § 4.  Bekendtgørelsen træder i kraft ved kundgørelsen  

 i Lovtidende.
