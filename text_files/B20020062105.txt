Bekendtgørelse om anvendelse af lods i  

 danske farvande I medfør af § 1, stk. 3, § 6 og § 32, stk. 4, i lov om sikkerhed  

 til søs, jf. lovbekendtgørelse nr. 554 af 21. juni 2000, som  

 ændret ved lov nr. 277 af 8. maj 2002, fastsættes for alle  

 skibe:
 § 1. I lodsloven og i forskrifter udstedt i  

 medfør af denne er der fastsat generelle bestemmelser om lodspligt for  

 visse handelsskibes besejling af indre og ydre danske  

 territorialfarvande.
 Stk. 2. Denne bekendtgørelse stiller  

 skærpede krav til skibe over en vis størrelse i forbindelse med  

 besejling af visse danske havne, broer og farvandsområder.
Definitioner § 2. Følgende definitioner finder  

 anvendelse i denne bekendtgørelse:
 1)	»Besejlet« betyder en samlet ankomst og afgang  

 fra den pågældende havn, henholdsvis en passage af et givet  

 område.
 2)	»Længde« betyder skibets største  

 længde (l.o.a).
 3)	»Tankskibe« betyder olie-, kemikalie- og  

 gastankskibe, som transporterer farlig eller forurenende last eller som ikke  

 er gasfri.
Amagerværkets Havn § 3. Skibe skal anvende lods ved ankomst til og  

 afgang fra Amagerværkets Havn.
 Stk. 2. Denne bestemmelsen finder ikke anvendelse  

 på:
1)	skibe med en længde på op til 90 m, som er udstyret med  

 bovpropel og tilstrækkelig maskinkraft, og 2)	skibe, som føres af en skibsfører, der mindst 5 gange  

 inden for de sidste 6 måneder har besejlet havnen med det  

 pågældende skib.
Esbjerg Havn § 4. Ved ankomst til og afgang fra Esbjerg Havn  

 skal tankskibe med en længde på 60 m og derover anvende lods  

 på strækningen mellem havnen og Grådyb  

 anduvningsbøje.
 Stk. 2. Bestemmelsen finder ikke anvendelse på  

 tankskibe, som føres af en skibsfører, der mindst 5 gange inden  

 for de sidste 6 måneder har besejlet havnen med det  

 pågældende skib.
Fredericia Havn § 5. Skibe skal anvende lods ved ankomst til og  

 afgang fra kaj 23 i Fredericia Havn.
 Stk. 2. Bestemmelsen finder ikke anvendelse på  

 skibe, som føres af en skibsfører, der mindst 5 gange inden for  

 de sidste 6 måneder har besejlet kajen med det pågældende  

 skib.
Hanstholm Havn § 6. Skibe med en  længde på 50 m og  

 derover skal anvende lods ved ankomst til Hanstholm Havn.
 Stk. 2. Denne bestemmelsen finder ikke anvendelse  

 på skibe, som føres af en skibsfører, der mindst 5 gange  

 inden for de sidste 6 måneder har besejlet havnen med det  

 pågældende skib.
Helsingør Statshavn § 7. Tankskibe skal anvende lods ved ankomst til  

 og afgang fra Helsingør Statshavn.
 Stk. 2. Denne bestemmelse finder ikke anvendelse på  

 tankskibe, som føres af en skibsfører, der mindst 5 gange inden  

 for de sidste 6 måneder har besejlet Helsingør Statshavn med det  

 pågældende skib, såfremt der holdes lyttevagt på VHF,  

 kanal 12 og 16.
Hundested Havn § 8. Tankskibe skal anvende lods ved ankomst til  

 og afgang fra Hundested Havn.
Jernbanebroen over Limfjorden ved Aalborg § 9. Skibe med en længde på 80 m og  

 derover skal anvende lods ved passage af jernbanebroen.
Kalundborg Havn § 10. Tankskibe med en længde på 60 m  

 og derover skal anvende lods ved ankomst til og afgang fra Kalundborg  

 Havn.
 Stk. 2. Denne bestemmelse finder ikke anvendelse på  

 skibe, som føres af en skibsfører, der mindst 5 gange inden for  

 de sidste 6 måneder har besejlet havnen med det pågældende  

 skib.
Limfjorden § 11. Skibe med en dybgang på mere end 3,1 m  

 skal anvende lods ved passage af de uddybede render ved Draget, Mejlgrunden  

 og over Løgstør Grunde.
 Stk. 2. Ved  væsentlig tilsanding i renden over  

 Løgstør Grunde, vil kravet om anvendelse af lods blive  

 ændret til at gælde for skibe med en dybgang på 2,8 m og  

 derover, så længe tilsandingen varer.
 Stk. 3. Eventuel tilsanding i renderne vil blive  

 bekendtgjort i »Efterretninger for Søfarende«.
 Stk. 4. Kravet om anvendelse af lods finder ikke  

 anvendelse på skibe, som føres af en skibsfører, der  

 mindst 5 gange inden for de sidste 6 måneder har besejlet  

 strækningen med det pågældende skib.
Lyngs Odde Ammoniakhavn § 12. Skibe med en længde på 60 m og  

 derover skal anvende lods ved ankomst til og afgang fra Lyngs Odde  

 Ammoniakhavn.
Mariager Fjord § 13. Skibe med en længde på 60 m og  

 derover henholdsvis skibe med en dybgang på 3,50 meter og derover skal  

 anvende lods ved sejlads på Mariager Fjord.
 Stk. 2. Denne bestemmelse finder ikke anvendelse på  

 skibe med en længde på op til 65 m henholdsvis en dybgang  

 på op til 4 m, som føres af en skibsfører, der mindst 5  

 gange inden for de sidste 6 måneder har besejlet Mariager Fjord med det  

 pågældende skib.
Nykøbing Falster Havn § 14. Tankskibe skal anvende lods ved passage af  

 strækningen mellem Skelle Rev og Nykøbing Falster.
Karrebæk fjord og Næstved Havn § 15. Skibe med en længde på 55 m og  

 derover skal anvende lods ved ankomst til og afgang fra Næstved havn  

 gennem det uddybede løb i Karrebæk Fjord.
Oddesundbroen § 16. Skibe med en længde på 35 m og  

 derover skal anvende lods ved passage af Oddesundbroen.
 Stk. 2. Denne bestemmelse finder ikke anvendelse på  

 skibe, som føres af en skibsfører, der mindst 5 gange inden for  

 de sidste 6 måneder har besejlet Oddesundbroen med det  

 pågældende skib, såfremt skibet er udstyret med et  

 VHF-anlæg med kanalerne 16, 12 og 13.
Odense Fjord og Kanal § 17. På strækningen mellem Gabet og  

 Odense Havn skal følgende skibe anvende lods:
1)	Lastede tankskibe samt alle sådanne skibe, der har urensede  

 tanke, som ikke er sikret med inaktiv gas, 2)	skibe med en længde på 70 m og derover, og 3)	skibe med en bredde på mere end 11 m.
 Stk. 2. Bestemmelserne i stk. 1 finder ikke anvendelse  

 på:
1)	tankskibe med en længde under 70 m og en bredde under 11 m,  

 som føres af en skibsfører der mindst 5 gange inden for de  

 sidste 3 måneder har besejlet Odense Havn med det  

 pågældende skib, 2)	ikke-tankskibe med en længde under 100 m og en bredde under 15  

 m, der føres af en skibsfører der mindst 5 gange inden for de  

 sidste 6 måneder har besejlet Odense Havn med det  

 pågældende skib, og 3)	kke-tankskibe med en længde under 100 m og en bredde under 15  

 meter, der kun besejler strækningen mellem Gabet og Lindø.
 Stk. 3. Lodspligtige skibe skal anvende lods under  

 forhaling inden for Odense havns område.
Prøvestenshavn § 18. Skibe skal anvende lods ved ankomst til og  

 afgang fra  Prøvestenshavn.
 Stk. 2. Denne bestemmelse finder ikke anvendelse  

 på:
1)	skibe med en længde på op til 90 m, som er udstyret med  

 bovpropel og tilstrækkelig maskinkraft, og 2)	skibe, som føres af en skibsfører, der mindst 5 gange  

 inden for de sidste 6 måneder har besejlet havnen med det  

 pågældende skib.
Hals Barre og Aalborg Havn § 19. Skibe med en dybgang på 6 m og derover  

 skal anvende lods ved passage af strækningen mellem Hals Barre fyr og  

 Aalborg havneområde.
 Stk. 2. Bestemmelsen finder ikke anvendelse på  

 skibe, som føres af en skibsfører, der mindst 5 gange inden for  

 de sidste 6 måneder har besejlet strækningen med det  

 pågældende skib.
Århus Havn § 20. Tankskibe, der er lastet med brandfarlige  

 væsker med et flammepunkt under 23 grader celsius, skal anvende lods  

 ved ankomst til og afgang fra Århus Havn.
 Straffebestemmelse og ikrafttræden m.v.
 § 21. Overtrædelse af denne  

 bekendtgørelse straffes med bøde.
 § 22. Bekendtgørelsen træder i kraft  

 den 1. september 2002.
 Stk. 2. Bekendtgørelse nr. 851 af  22. november  

 1999 om anvendelse af lods i danske farvande ophæves.
 Stk. 3. § 2 i bekendtgørelse nr. 472 af 21.  

 september 1978 om sejlads i Kalundborg Fjord samt anløb af Kalundborg  

 havn ophæves.
