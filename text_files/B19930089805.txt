 I henhold til § 3, stk. 2 og § 4, stk. 1, i lov om udøvelse af  

 lægegerning, jf. lovbekendtgørelse nr. 426 af 19. august 1976 (lægeloven),  

 fastsættes:
Specialer § 1.  Sundhedsstyrelsen kan meddele læger tilladelse  

 til at betegne sig som speciallæge inden for følgende grund- og  

 grenspecialer:
 Grundspecialer:
Almen medicin Anæstesiologi Arbejdsmedicin Børne- og ungdomspsykiatri Dermato-venerologi (hud- og kønssygdomme) Diagnostisk radiologi (røntgenundersøgelse) Gynækologi og obstetrik (kvindesygdomme og fødselshjælp) Intern medicin (medicinske sygdomme) Grenspecialer:
Geriatri (alderdommens sygdomme) Hepatologi (leversygdomme) Hæmatologi (blodsygdomme) Infektionsmedicin Kardiologi (medicinske hjerte- og kredsløbssygdomme) Medicinsk allergologi (medicinske overfølsomhedssygdomme) Medicinsk endokrinologi (medicinske hormonsygdomme) Medicinsk gastroenterologi (medicinske mave-tarmsygdomme) Medicinske lungesygdomme Nefrologi (medicinske nyresygdomme) Reumatologi (gigtsygdomme) Kirurgi (kirurgiske sygdomme) Grenspecialer:
Karkirurgi (kirurgiske blodkarsygdomme) Kirurgisk gastroenterologi (kirurgiske mave-tarmsygdomme) Plastikkirurgi Thoraxkirurgi (brysthulens kirurgiske sygdomme) Urologi (urinvejens kirurgiske sygdomme) Klinisk biokemi Klinisk fysiologi og nuklearmedicin Klinisk immunologi Klinisk mikrobiologi Neurokirurgi (kirurgiske nervesygdomme) Neurologi (medicinske nervesygdomme) Grenspeciale:
Klinisk neurofysiologi Oftalmologi (øjensygdomme) Onkologi (kræftsygdomme) Ortopædisk kirurgi Oto-rhino-laryngologi (øre-næse-halssygdomme) Patologisk anatomi (vævs- og celleundersøgelser) Psykiatri Pædiatri (sygdomme hos børn) Samfundsmedicin Stk. 2.  Læger, der i henhold til tidligere bestemmelser  

 har fået tilladelse til at betegne sig som speciallæge, har fortsat ret til  

 at benytte denne betegnelse med det angivne speciale. Ændring af betegnelsen  

 kan kun foretages efter indhentet tilladelse fra Sundhedsstyrelsen.
Uddannelsen § 2.  Tilladelse til at betegne sig som speciallæge i  

 et grundspeciale er betinget af:
 Stk. 2.  Tilladelse til at betegne sig som speciallæge i  

 et grenspeciale er betinget af:
 Stk. 3.  For specialerne almen medicin, arbejdsmedicin  

 og samfundsmedicin gælder særlige regler.
 Stk. 4.  Udover den i stk. 1 og 2 omhandlede kliniske  

 uddannelse skal lægen gennemgå en af Sundhedsstyrelsen godkendt teoretisk  

 uddannelse.
Tilrettelæggelse § 3.  Uddannelsen i et speciale skal være opnået ved  

 ordinær ansættelse efter forudgående opslag og ansøgning.
Sundhedsstyrelsen  

 godkender for hvert uddannelsessted de stillinger (uddannelsesstillinger),  

 hvori ansættelse kan indgå som en bestemt del af uddannelsen til speciallæge  

 (enkeltstillingsklassifikation).
 § 4.  Sundhedsstyrelsen fastsætter bestemmelser om  

 uddannelsen i de enkelte grund- og grenspecialer.
 Stk. 2.  Sundhedsstyrelsen fastsætter målbeskrivelser  

 for de enkelte grund- og grenspecialer.
 Stk. 3.  Sundhedsstyrelsen fastsætter bestemmelser om  

 hvilke krav, der stilles til uddannelsesstederne med hensyn til  

 uddannelsesprogram, evaluering m.v., for at uddannelsesstederne kan få  

 godkendt uddannelsesstillinger, jf. § 3.
 § 5.  Sundhedsstyrelsen kan, for de i § 3 nævnte  

 uddannelsesstillinger, efter drøftelse med vedkommende amtsråd bestemme, at  

 ansættelsesmyndigheden skal tilbyde ansættelse heri som blokansættelse.
 Stk. 2.  Ved blokansættelse forstås, at lægen som led i  

 et og samme ansættelsesforhold gør tjeneste i flere på hinanden følgende  

 uddannelsesstillinger på forskellige uddannelsessteder og i forskellige på  

 forhånd fastsatte perioder.
 Stk. 3.  Sundhedsstyrelsen kan udsende en vejledning om  

 ansættelsesmyndighedernes tilrettelæggelse af blokansættelse og kan herunder  

 beskrive hvordan læger, som har gennemgået en del af en blokansættelse, og  

 som på grund af sygdom, graviditet og fødsel eller af andre særlige grunde  

 har måttet afbryde et blokansættelsesforløb, kan få mulighed for at  

 gennemføre resten af den forudsatte del af uddannelsen til speciallæge.
 Dimensionering m.v.
 § 6.  Sundhedsstyrelsen fastsætter antallet af  

 uddannelsesstillinger indenfor hvert speciale efter drøftelse med vedkommende  

 amtsråd og under hensyn til uddannelseskapaciteten samt behovet for  

 speciallæger i specialet.
 § 7.  Sundhedsstyrelsen offentliggør de af styrelsen  

 givne tilladelser til at betegne sig som speciallæge samt en liste over  

 uddannelsesstillinger på uddannelsessteder, som af Sundhedsstyrelsen er  

 godkendt til ansættelse i forbindelse med speciallægeuddannelsen.
 § 8.  Sundhedsstyrelsen skal indhente en udtalelse fra  

 det i lægelovens § 4, stk. 2, nævnte Specialistnævn om de almindelige  

 bestemmelser, der fastsættes af Sundhedsstyrelsen i medfør af denne  

 bekendtgørelse.
§ 9.  Sundhedsstyrelsen kan dispensere fra de  

 almindelige bestemmelser, som styrelsen fastsætter i medfør af denne  

 bekendtgørelse, herunder meddele tilladelse til, at en person kan betegne sig  

 som speciallæge på grundlag af en i udlandet helt eller delvis erhvervet  

 tilsvarende uddannelse.
Dispensation gives efter indstilling fra det i § 8  

 nævnte Specialistnævn.
 § 10.  For at kunne påtage sig almen praksis for den  

 offentlige sygesikring, skal en læge have opnået Sundhedsstyrelsens  

 tilladelse til at betegne sig som alment praktiserende læge eller i øvrigt  

 have ret til at betegne sig som alment praktiserende læge eller have ret til  

 at betegne sig som speciallæge i almen medicin.
Ikrafttrædelses- og overgangsbestemmelser § 11.  Bekendtgørelsen træder i kraft den 1. januar  

 1994.
 Stk. 2.  Samtidig ophæves bekendtgørelse nr. 509 af 3.  

 juli 1990 om speciallæger, jf. dog § 12, stk. 3 og 4, samt bekendtgørelse nr.  

 658 af 20. september 1990 om uddannelse af alment praktiserende læger, jf.  

 dog § 12, stk. 5.
 § 12.  Læger, der har påbegyndt ansættelse i en  

 undervisningsstilling før 1. august 1987, kan få deres uddannelse bedømt  

 efter bekendtgørelse nr. 323 af 2. juni 1982 om speciallæger.
 Stk. 2.  Læger, der har påbegyndt ansættelse i  

 undervisningsstilling før 1. januar 1991, kan få deres uddannelse bedømt  

 efter bekendtgørelse nr. 463 af 26. juni 1987 om speciallæger.
 Stk. 3.  Læger, der har påbegyndt ansættelse i en  

 undervisningsstilling før 1. januar 1994, kan få deres uddannelse bedømt  

 efter bekendtgørelse nr. 509 af 3. juli 1990 om speciallæger.
 Stk. 4.  Læger, som inden 1. januar 1996 har gennemført  

 den krævede kliniske uddannelse og påbegyndt hoveduddannelsen i de  

 samfundsmedicinske specialer, har ret til at færdiggøre uddannelsen og opnå  

 betegnelserne speciallæge i samfundsmedicin/administrativ medicin,  

 samfundsmedicin/arbejdsmedicin og samfundsmedicin/social medicin efter  

 reglerne i bekendtgørelse nr. 509 af 3. juli 1990 om speciallæger.
 Stk. 5.  Læger, der har påbegyndt en uddannelse som  

 alment praktiserende læge i henhold til bekendtgørelse nr. 658 af 20.  

 september 1990 eller bekendtgørelse nr. 324 af 2. juni 1982, og som inden 1.  

 juli 1994 har erhvervet ret til selvstændigt virke som læge, kan færdiggøre  

 uddannelsen og opnå tilladelse til at betegne sig som alment praktiserende  

 læge efter reglerne i de nævnte bekendtgørelser.
 § 13.  Følgende læger kan opnå ret til at betegne sig  

 som speciallæge i almen medicin:
 Stk. 2.  Ansøgning i henhold til de i stk. 1 nævnte  

 bestemmelser skal i alle tilfælde være indsendt til Sundhedsstyrelsen inden  

 udgangen af år 2000.
 § 14.  Læger, der før denne bekendtgørelses  

 ikrafttræden har opnået tilladelse til at udøve virksomhed som alment  

 praktiserende læge eller til at udøve selvstændig virksomhed (erhverv) som  

 fødselshjælper og læge, har fortsat ret til at betegne sig som alment  

 praktiserende læge.
 § 15.  Sundhedsstyrelsen kan fastsætte bestemmelser  

 for den nærmere tilrettelæggelse af overgang fra den hidtil gældende  

 afdelingsklassifikation til den fra 1. januar 1991 indførte  

 enkeltstillingsklassifikation, jf. § 3.
