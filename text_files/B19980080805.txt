Bekendtgørelse af forretningsordenen  

 for nævnet vedrørende erstatning til ofre for forbrydelser I medfør af til § 11, stk. 3, i lov nr. 277 af 26. maj  

 1976, som ændret ved lov nr. 233 af 6. juni 1985 og lov nr. 366 af 18.  

 maj 1994, fastsættes følgende forretningsorden for nævnet  

 vedrørende erstatning til ofre for forbrydelser  

 (Erstatningsnævnet):
Kapitel 1 Erstatningsnævnet § 1. Erstatningsnævnet består af en  

 formand, der skal være dommer, og af 2 andre medlemmer, hvoraf det ene  

 medlem udnævnes efter indstilling fra socialministeren og det andet  

 medlem efter indstilling fra Advokatrådet.
Medlemmerne og  

 stedfortræderne for disse udnævnes for 4 år.
 Stk. 2. Nævnet bistås af et sekretariat,  

 jf. kapitel 2.
 Stk. 3. Nævnets formand tilrettelægger med  

 sekretariatets bistand nævnets arbejde og fastlægger  

 nævnets mødedage.
§ 2. Alle nævnets medlemmer deltager i  

 sagens behandling.
Er et medlem forhindret, deltager den  

 pågældendes stedfortræder.
Stk. 2. Nævnets formand eller dennes stedfortræder  

 kan dog uden deltagelse af nævnets øvrige medlemmer træffe  

 afgørelse i utvivlsomme og hyppigt forekommende sagstyper,  

 hvis 1)	erstatning skal ydes i overensstemmelse med dom i tilfælde,  

 hvor en ansøger har retskrav på erstatning, 2)	det er åbenbart, at ansøgningen ikke kan  

 imødekommes, 3)	erstatningen ikke overstiger 50.000 kr., og ansøgningen i det  

 væsentligste imødekommes, eller 4)	ansøgningen skal afslås efter lovens § 14,  

 stk. 3.
 Stk. 3. Nævnets formand kan bemyndige sekretariatet til  

 at træffe afgørelse i de i stk. 2 nævnte  

 tilfælde.
 § 3. Nævnets møder er ikke  

 offentlige.
Stk. 2. Nævnet kan indkalde skadelidte eller dennes  

 repræsentant til et nævnsmøde.
Nævnet kan endvidere  

 indkalde andre, der har kendskab til forholdene, herunder skadevolderen, til  

 at afgive forklaring.
Kapitel 2 Sekretariatet § 4. Justitsministeriet stiller  

 sekretariatsbistand til rådighed for nævnet.
Lederen af  

 sekretariatet (sekretariatschefen) skal være jurist.
 Stk. 2. Sekretariatet sørger for sagernes forberedelse,  

 udarbejder sagsreferater med indstillinger til sagernes afgørelse samt  

 forbereder nævnets årsberetning, jf. § 12.
Kapitel 3 Sagens forberedelse § 5. Ansøgningen til nævnet om  

 erstatning skal indgives skriftligt ved § 6. Ansøgningen skal indleveres til  

 politimesteren (politidirektøren) i den politikreds, hvor anmeldelsen  

 af lovovertrædelsen har fundet sted.
Ansøgningen indsendes til  

 Erstatningsnævnet bilagt politiets akter, herunder politirapporter,  

 politiattester, udskrift af dombog og retsbog m.v.
Stk. 2. Er den sag, som begrunder erstatningskravet,  

 fortsat under behandling hos politiet, anklagemyndigheden eller ved  

 domstolene, sender politiet normalt først ansøgningen til  

 nævnet ved sagens afslutning.
Fremsætter ansøgeren  

 anmodning om forskudsvis udbetaling af erstatning, fremsender politiet dog  

 ansøgningen til nævnet, selv om sagen ikke er  

 færdigbehandlet.
 Stk. 3. Er gerningsmanden ikke identificeret inden for en  

 måned, indsender politiet ligeledes ansøgningen til  

 nævnet.
§ 7. Sekretariatschefen afgør, hvilke  

 oplysninger der skal indhentes til brug ved sekretariatets forberedelse af  

 sagerne, herunder 1)	om der skal indhentes sygehusjournaler eller udskrifter heraf, 2)	om skadelidte skal opfordres til at lade sig undersøge af en  

 læge og eventuelt ved indlæggelse at lade sig undergive  

 observation og behandling, og 3)	om der skal indhentes udtalelse i sagen fra Arbejdsskadestyrelsen,  

 jf. erstatningsansvarslovens § 10.
 Stk. 2. Sekretariatschefen gennemgår sagerne og  

 indstiller til formanden, om sagerne skal forelægges medlemmerne eller  

 behandles af formanden alene.
Kapitel 4 Sagens afgørelse § 8. Afgørelse træffes af  

 nævnet ved stemmeflertal.
 Stk. 2. Votering sker skriftligt eller mundtligt ved  

 møde mellem medlemmerne, hvis det skønnes  

 hensigtsmæssigt.
§ 9. Afgørelsen kan udsættes, indtil  

 straffesag mod skadevolderen er afgjort ved endelig dom, eller  

 efterforskningen er indstillet.
Afgørelsen kan endvidere  

 udsættes med henblik på at konstatere, om skaden dækkes fra  

 anden side, jf. lov om erstatning fra staten til ofre for forbrydelser  

 § 7.
 Stk. 2. Anser nævnet betingelserne for at yde erstatning  

 for at være opfyldt, kan der i særlige tilfælde udbetales  

 forskud.
 § 10. Afgørelsen udfærdiges  

 skriftligt og underskrives af formanden/dennes stedfortræder eller den,  

 formanden/dennes stedfortræder bemyndiger dertil.
 § 11. Samtidig med sagens afgørelse sender  

 nævnet en kopi af afgørelsen til politimesteren  

 (politidirektøren) i den politikreds, hvor anmeldelsen af  

 lovovertrædelsen har fundet sted, så vidt muligt med indstilling  

 om, hvorvidt der bør gøres regres mod skadevolderen.
Kapitel 5 Forskellige bestemmelser § 12. Nævnet afgiver hvert år inden  

 den 1. juli en beretning til justitsministeren om nævnets virksomhed i  

 det foregående år.
Beretningen offentliggøres.
 Stk. 2. Det må ikke af beretningen fremgå, hvem  

 afgørelserne vedrører.
 § 13. Nævnets adresse er Store Kongensgade  

 1, 1. sal, 1264 København K.
 § 14. Bekendtgørelsen træder i kraft  

 den 1. december 1998.
 Stk. 2. Bekendtgørelse nr. 410 af 16. september 1985  

 ophæves samtidig hermed.
