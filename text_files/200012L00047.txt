Fremsat den 12. oktober 2000 af  

 fødevareministeren (Ritt Bjerregaard) Forslag til lov om ændring af lov om administration  

 af Det Europæiske Fællesskabs forordninger om markedsordninger  

 for landbrugsvarer m.v.
(Indførelse af bemyndigelse til at indføre  

 administrationsgebyrer og justering af reglerne om anvendelse af  

 promilleafgiftsfondenes midler) § 1 I lov om administration af Det Europæiske Fællesskabs  

 forordninger om markedsordninger for landbrugsvarer m.v.  

 (Bemyndigelsesloven), jf. lovbekendtgørelse nr. 818 af 3. november  

 1999, foretages følgende ændringer:
 1. § 5, stk. 1, affattes således:
» 2. § 7, stk. 2, affattes således:
» 3. I § 25 udgår: »,  

 hæfte«.
§ 2 § 1, nr. 1, træder i kraft dagen efter bekendtgørelsen i  

 Lovtidende.
 Stk. 2. Ministeren for fødevarer, landbrug og  

 fiskeri fastsætter tidspunktet for ikrafttræden af § 1, nr.  

 2.
 Stk. 3. § 1, nr. 3, træder i kraft den 1. juli  

 2001.
Bemærkninger til lovforslaget Almindelige bemærkninger Lovforslaget fremsættes med henblik på  

 ændring af lov om administration af det Europæiske  

 Fællesskabs forordninger om markedsordninger for landbrugsvarer m.v.  

 (Bemyndigelsesloven), jf. lovbekendtgørelse nr. 818 af 3. november  

 1999. (L 1990 414: FT 1989 - 1990: 4774, 5670, 10606, 10919; Tillæg A:  

 s. 4093; Tillæg B: s. 1823; Tillæg C: s. 927. L 1991 380: FT 1990  

 - 1991: 5080, 5362, 6818, 7179; Tillæg A: s. 5771; Tillæg B: s.  

 1439; Tillæg C: s. 819. L 1993 265: FT 1992 - 1993: 2869, 5414, 8477,  

 9015; Tillæg A: s. 4395; Tillæg B: s. 1093; Tillæg C: s.  

 1133. L 1994 290: FT 1993 - 1994: 3358, 4622, 7908, 8441; Tillæg A: s.  

 4645; Tillæg B: s. 655; Tillæg C: s. 653. L 1995 399: FT 1994 -  

 1995: 3595, 4287, 5781, 5917; Tillæg A: s. 2359; Tillæg B: s.  

 5781; Tillæg C: s. 409. L 1999 59: FT 1998 - 99: 1060, 7084, 7378;  

 Tillæg A: s. 1683 og s. 1670; Tillæg B: s. 1092 samt Tillæg  

 C: s. 765.) Nærværende lovforslag vedrører  

 primært en bemyndigelse for fødevareministeren til at  

 indføre ekspeditionsgebyrer, dvs. gebyrer for sagsbehandling af  

 ansøgninger i henhold til EU s markedsordninger for landbrugsvarer i  

 det omfang, dette ikke er i strid med EU-retten.
Forslag om at indføre  

 et gebyr på eksportstøtteområdet er optaget i Regeringens  

 forslag til finanslov 2001 § 24.43.01.
 Endvidere foreslås lovens bestemmelse om, at en del  

 af promilleafgiftsfondenes midler kan anvendes til miljøforbedrende  

 investeringer, justeret således, at midlerne kan anvendes mere bredt  

 til miljøforbedrende initiativer på jordbrugsområdet, samt  

 til finansiering af kontrol med fødevareproduktion, -forarbejdning og  

 -afsætning.
 Endelig foreslås lovens bestemmelse om  

 hæftestraf ændret som konsekvens af lov nr. 433 af 31. maj 2000,  

 ved hvilken lov hæftestraffen blev afskaffet på straffelovens  

 område.
Baggrunden for lovforslaget Administrationen af EU s markedsordninger på  

 landbrugsområdet varetages af Direktoratet for FødevareErhverv.  

 Udgifterne til administration, eksklusiv fysisk kontrol, af disse ordninger  

 udgør i henhold til Finansloven for 2000 161 mio. kr.
Det  

 foreslås, at ministeren for fødevarer, landbrug og fiskeri  

 bemyndiges til - i det omfang det er muligt i henhold til EU-retten - at  

 indføre et gebyr for ansøgninger i henhold til disse  

 ordninger.
Gebyret tilsigtes at dække de beregnede  

 gennemsnitlige udgifter ved sagsbehandlingen, dog således at der  

 vælges et afrundet beløb, som ikke overstiger de gennemsnitlige  

 udgifter, og som ikke nødvendigvis giver fuld dækning for  

 udgifterne.
Endvidere kan konkrete forhold, herunder konkurrencemæssige  

 m.v., føre til fastsættelse af et ikke fuldt  

 omkostningsdækkende gebyrbeløb.
Særlig på eksportstøtteområdet  

 gælder det, at mange ansøgninger resulterer i udbetaling af  

 meget små beløb.
Ca. 50 pct. af de indgivne ansøgninger  

 om eksportstøtte resulterer i udbetaling af beløb på 200  

 kr. eller derunder.
 Der anvendes af Direktoratet for FødevareErhverv  

 omtrent lige så meget tid på at behandle en sag om 50 kr. som  

 på at behandle en sag om 500.000 kr.
Et gebyr vil hér virke adfærdsregulerende og  

 være et incitament til, at virksomhederne undlader at indgive  

 enkeltansøgninger om meget små beløb.
Der er mulighed for  

 at samle et større antal små ansøgninger i  

 månedsopgørelser.
 Det er tanken i første omgang at indføre  

 gebyrordningen på eksportstøtteområdet, men det overvejes  

 at indføre ekspeditionsgebyrer på andre af EU s ordninger  

 på landbrugsområdet, hvor det skønnes  

 hensigtsmæssigt, og hvor det ikke er i strid med EU-retten.
Efter den nuværende affattelse af § 7, stk. 2, i  

 bemyndigelsesloven kan fødevareministeren bestemme, at en del af  

 promilleafgiftsfondenes midler kan anvendes til miljøforbedrende  

 investeringer.
Bestemmelsen har siden 1987 udelukkende været anvendt  

 til at finansiere en del af Fødevareministeriets udgifter til  

 tilskudsordningen vedrørende støtte til miljøforbedrende  

 investeringer i mindre landbrug.
Der ydes ikke længere nye tilsagn  

 under denne tilskudsordning, hvorfor udgifterne til ordningen vedrører  

 konsekvenser af tidligere års tilsagn.
 Fødevareministeriets bemyndigelse søges  

 videreført, men til et bredere formål, idet det foreslås,  

 at midlerne også kan anvendes til kontrol inden for  

 fødevaresektoren.
 Endvidere foreslås lovens bestemmelse om  

 hæftestraf ændret som konsekvens af lov nr. 433 af 31. maj 2000,  

 ved hvilken lov hæftestraffen blev afskaffet på straffelovens  

 område.
Økonomiske og administrative konsekvenser for det offentlige Når § 1, nr. 1, i lovforslaget udmøntes ved  

 bekendtgørelse, skønnes det, at det på  

 eksportstøtteområdet vil have følgende konsekvenser for  

 staten: Merindtægter på ca. 25 mio. kr. årligt og  

 mindreudgifter på ca. 5,4 mio. kr. årligt, herunder et fald i det  

 statslige personaleforbrug på ca. 10 årsværk.
Der kan blive  

 tale om engangsudgifter på IT-området på ca. 1 mio. kr.
 Lovforslaget skønnes ikke at have økonomiske  

 eller administrative konsekvenser for kommuner eller amtskommuner.
Økonomiske og administrative konsekvenser for erhvervslivet Når § 1, nr. 1, i lovforslaget udmøntes ved  

 bekendtgørelse, skønnes det, at den samlede udbetaling af  

 eksportstøtte i Danmark vil blive reduceret med ca. 2 promille eller  

 ca. 6 mio. kr.
Der kan blive tale om øget administration i  

 virksomhederne, idet ansøgninger under 200 kr. vil skulle sorteres  

 fra.
Direktoratet for FødevareErhverv vil bistå virksomhederne  

 med at reducere evt. administrative vanskeligheder hermed.  

 Udmøntningen af lovforslaget ved bekendtgørelse vil i  

 tilfælde af, at gebyret fastsættes til 200 kr., medføre en  

 udgift for ansøgerne af eksportstøtte på ca. 25 mio.  

 kr.
Udvidelsen af fødevareministerens bemyndigelse, jf.  

 § 1, nr. 2, forventes at være neutral i forhold til erhvervet.
Der er  

 ikke administrative konsekvenser for erhvervslivet af forslaget.
Miljømæssige konsekvenser Udvidelsen af fødevareministerens bemyndigelse, jf.  

 § 1, nr. 2, kan, i det omfang bemyndigelsen anvendes til  

 miljøforbedrende initiativer, forventes at få positive  

 konsekvenser for miljøet.
Forholdet til EU-retten Lovforslaget vedrører den danske administration af  

 det Europæiske Fællesskabs markedsordninger for landbrugsvarer,  

 m.v.
For markedsordninger, hvor det ikke i henhold til  

 EU-bestemmelserne er udelukket at få administrations- og  

 kontrolomkostninger dækket ved brugerbetaling, er brugerfinansiering af  

 administrations- og kontroludgifter ifølge EF-domstolens praksis i  

 princippet mulig på betingelse af, at gebyrerne ikke overstiger de  

 reelle udgifter ved administrationen og kontrollen, samt at gebyrerne ikke er  

 af en størrelse, der kan afholde  

 virksomhederne/støttemodtagerne fra at foretage de transaktioner, som  

 ordningen netop skal søge fremmet.
Endvidere er det en betingelse, at  

 den almindelige lighedsgrundsætning er overholdt.
Gebyret vil som anført blive fastsat således,  

 at det dækker de beregnede gennemsnitlige udgifter ved  

 sagsbehandlingen, dog således at der vælges et afrundet  

 beløb, som ikke overstiger de gennemsnitlige udgifter, men som ikke  

 nødvendigvis giver fuld dækning for udgifterne.
Endvidere kan  

 konkrete forhold føre til fastsættelse af et ikke fuldt  

 omkostningsdækkende gebyrbeløb.
Der er i EU-bestemmelserne på  

 eksportstøtteområdet fastsat hjemmel til, at medlemsstaterne kan  

 undlade at yde eksportstøtte, hvor beløbet er på 60 euro  

 (ca. 450 kr.) eller derunder pr. angivelse af varer til eksport.
Der er  

 således i EU-retten udtrykkelig hjemmel til at indføre en  

 bagatelgrænse på dette område.
På øvrige  

 områder inden for markedsordningerne må muligheden for at  

 afskære små ansøgninger vurderes konkret.
De foreslåede ændringer vedrørende  

 produktions- og promilleafgiftsfondene skal notificeres over for  

 Europa-Kommissionen i medfør af EF-traktatens  

 statsstøtteregler.
Kommissionens godkendelse skal foreligge inden  

 lovens § 1, nr. 2, kan sættes i kraft.
Høring Dansk Industri Det danske Handelskammer Landbrugsraadet De danske Landboforeninger Dansk Familielandbrug Dansk Erhvervsgartnerforening Dansk Erhvervsfrugtavl Arbejderbevægelsens Erhvervsråd Forbrugerrådet Danmarks Naturfredningsforening Friluftsrådet Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Merindtægter på ca. 25 mio. kr. årligt,  

 mindreudgifter på ca. 5,4 mio. kr. årligt.
 Engangsudgifter til IT-udvikling på ca. 1 mio.  

 kr.
Administrative konsekvenser for stat, kommuner og  

 amtskommuner Fald i det statslige personaleforbrug på ca. 10  

 årsværk.
Ingen Økonomiske konsekvenser for erhvervslivet Ingen Den samlede udbetaling af eksportstøtte vil blive  

 reduceret med ca. 2 promille eller ca. 6 mio. kr.
Hertil kommer udgifterne  

 til gebyret, der vil være ca. 25 mio. kr., hvor gebyret  

 fastsættes til 200 kr.
Administrative konsekvenser for erhvervslivet Ingen Ansøgninger under 200 kr. skal sorteres  

 fra.
Miljømæssige konsekvenser I det omfang udvidelsen af fødevareministerens  

 bemyndigelse anvendes til miljøforbedrende initiativer, kan den  

 forventes at få positive konsekvenser for miljøet.
Ingen Administrative konsekvenser for borgerne Ingen Ingen Forholdet til EU-retten For markedsordninger, hvor det ikke i henhold til  

 EU-bestemmelserne er udelukket at få administrations- og  

 kontrolomkostninger dækket ved brugerbetaling, er brugerfinansiering af  

 administrations- og kontroludgifter i princippet mulig på betingelse  

 af, at gebyrerne ikke overstiger de reelle udgifter ved administrationen og  

 kontrollen, samt at gebyrerne ikke er af en størrelse, der kan afholde  

 virksomhederne/støttemodtagerne fra at foretage de transaktioner, som  

 ordningen netop skal søge fremmet.
Endvidere er det en betingelse, at  

 den almindelige lighedsgrundsætning overholdes.
 De foreslåede ændringer vedrørende produktions- og  

 promilleafgiftsfondene skal notificeres over for  

 Europa-Kommissionen.
Bemærkninger til lovforslagets enkelte  

 bestemmelser Til § 1 Til nr. 1 Ved indsættelsen af denne bestemmelse bemyndiges  

 ministeren for fødevarer, landbrug og fiskeri til at indføre  

 gebyrer for administration af EU's markedsordninger for landbrugsvarer m.v.  

 Ministeren har hidtil alene været bemyndiget til at fastsætte  

 regler om betaling af omkostningerne ved kontrollen med EU s  

 markedsordninger.
Der opkræves ikke på nuværende tidspunkt  

 brugerbetaling i forbindelse med administration af EU's markedsordninger.  

 EU's bestemmelser udelukker på en række områder  

 brugerbetaling.
Det gælder f.eks. hektarstøtte og  

 dyrepræmier.
På området for eksportstøtte og  

 intervention m.v. har medlemslandene derimod principielt mulighed for at  

 gebyrfinansiere administrationen.
Gebyrerne vil ikke overstige de  

 gennemsnitlige udgifter ved administrationen af de pågældende  

 ordninger.
Det er en betingelse, at den almindelige lighedsgrundsætning  

 er overholdt.
Der påtænkes umiddelbart indført et  

 ekspeditionsgebyr på eksportstøtteområdet på 200 kr.  

 pr. sag.
Eksportstøtteområdet er det største  

 område, hvor gebyrfinansiering er mulig, og det er et område, der  

 er præget af et stort antal meget små enkeltansøgninger.  

 Et gebyr på 200 kr. forventes derfor at reducere antallet af  

 ansøgninger til det halve, men kun den samlede udbetaling med ca. 2  

 promille eller 6 mio. kr. ud af en årlig udbetaling på ca. 3 mia.  

 kr.
Forudsat at lovhjemmel skabes, vil gebyret blive fastsat  

 ved bekendtgørelse således, at det kan træde i kraft fra  

 1. januar 2001. Endvidere er det en forudsætning, at den endelige  

 udformning af ordningen efter drøftelse med Europa-Kommissionen  

 vurderes at være i overensstemmelse med EU-retten.
Det vil herunder  

 blive overvejet, om man i denne forbindelse skal udnytte den på  

 eksportstøtteområdet forordningsmæssigt hjemlede mulighed  

 for at anvende en bagatelgrænse på op til 60 euro (ca. 450 kr.).  

 Der vil endvidere eventuelt kunne blive tale om at fastsætte et lavere  

 gebyr for ansøgninger under en bestemt mindstegrænse.
Indførelsen af gebyret vil medføre en vis  

 belastning for små virksomheder, idet det ikke vil være  

 økonomisk rentabelt at søge eksportrestitution til meget  

 små eksporter.
Disse eksportører vil dog fortsat have mulighed  

 for at samle flere små eksporter i månedsopgørelser.
Til nr. 2 Fødevareministeriet har siden 1996 fra  

 Skatteministeriet modtaget en andel af de midler, som indbetales til  

 statskassen i henhold til lov om afgift af bekæmpelsesmidler.
Midlerne  

 indgår i to promilleafgiftsfonde henholdsvis for landbruget og for  

 gartneribruget og frugtavlen.
Beløbet, som overføres fra  

 Skatteministeriet, opgøres som 4,3 promille af den afgiftspligtige  

 grundværdi på landbrugs- og gartneriejendomme m.v. bortset fra de  

 afgiftspligtige grundværdier for stuehuse med tilhørende have.  

 Før 1996 indgik en del af den amtskommunale grundskyld i  

 promilleafgiftsfondene.
Promilleafgiftsfondenes midler anvendes til finansiering  

 af foranstaltninger inden for en række veldefinerede formål.
Det  

 er promilleafgiftsfondenes bestyrelse, som indstiller budget og regnskab til  

 godkendelse hos fødevareministeren.
Herudover er der i den gældende bemyndigelseslov en  

 bemyndigelse for ministeren til at anvende en del af de fra Skatteministeriet  

 overførte midler til miljøforbedrende investeringer.
Den  

 eksisterende hjemmel til at anvende midler til kontrol af markedsordningerne  

 ændres ikke med lovforslaget.
Bemyndigelsen i § 7, stk. 2, 1. pkt., udnyttes til at  

 anvende 16 mio. kr. til at finansiere en del af Fødevareministeriets  

 udgifter til tilskudsordningen vedrørende støtte til  

 miljøforbedrende investeringer i mindre landbrug.
Med udgangen af 1996  

 udløb ansøgningsfristen for støtte til  

 miljøforbedrende investeringer i mindre landbrug.
De nuværende  

 udgifter under ordningen er derfor konsekvenser af tidligere års  

 tilsagn.
I 2003 bliver Fødevareministeriets udgifter til  

 støtteordningen mindre end 16,0 mio. kr., hvorfor behovet for  

 promillemidler til denne ordning tilsvarende reduceres.
 Fødevareministeren agter fortsat at kunne disponere  

 over en del af promilleafgiftsfondenes midler, hvorfor den eksisterende  

 hjemmel søges videreført, men til et bredere formål.
 De formål, som søges omfattet af  

 bestemmelsen, drejer sig om miljøforbedrende initiativer på  

 jordbrugsområdet og kontrol med fødevareproduktion,  

 -forarbejdning og -afsætning.
 Bemyndigelsen vedrører således initiativer,  

 der kan supplere regeringens øvrige initiativer til  

 gennemførelse af fødevareerhvervspolitiske initiativer.
Det er hensigten, at hovedparten af de midler, som  

 overføres fra Skatteministeriet til promilleafgiftsfondene, skal  

 disponeres af promilleafgiftsfondenes bestyrelse efter uændrede  

 bestemmelser.
Bemyndigelsen i den foreslåede § 7, stk. 2, 1. pkt., vil  

 derfor blive udnyttet inden for en ramme på de nuværende 16,0  

 mio. kr.
Hvis udviklingen i landbrugets grundværdier indebærer,  

 at der på tidspunktet for udarbejdelse af forslag til finanslov for det  

 kommende år kan imødeses at indgå mere end 235 mio. kr. i  

 Promilleafgiftsfonden for landbrug, kan 50 pct. af beløbet ud over 235  

 mio. kr. anvendes til at forhøje forslagsårets ramme for  

 bemyndigelsen under §7, stk. 2, 1. pkt.
Ramme for bemyndigelsen i §7, stk. 2,  

 1. pkt., vil blive fastlagt på de årlige forslag til  

 finanslove.
Til nr. 3 Den ændrede ordlyd er af lovteknisk karakter, og den  

 er en følge af lov nr. 433 af 31. maj 2000 om ændring af  

 forskellige lovbestemmelser i forbindelse med gennemførelsen af en lov  

 om fuldbyrdelse af straf m.v.
Ved denne lov afskaffes hæftestraffen som  

 strafart med virkning fra den 1. juli 2001. Ændringen er ikke udtryk  

 for, at de udmålte straffe i konkrete sager skal nedsættes i  

 forhold til hidtidig praksis.
Til § 2 Til stk. 1 Hjemmelen til opkrævning af administrationsgebyr  

 træder i kraft dagen efter bekendtgørelse i Lovtidende, men vil  

 først få praktisk virkning, når den udmøntes ved  

 bekendtgørelse.
Dette forventes at ske pr. 1. januar 2001.
Til stk. 2 De foreslåede ændringer vedrørende  

 produktionsafgifts- og promilleafgiftsfondene skal notificeres for og  

 godkendes af Europa-Kommissionen i medfør af EF-traktatens  

 statsstøtteregler.
Kommissionens godkendelse skal foreligge inden  

 ikrafttræden.
Til stk. 3 Vedrørende hæftestraffen afskaffes denne  

 på straffelovens område med virkning fra den 1. juli 2001. Denne  

 ændring foreslås derfor også på bemyndigelseslovens  

 område at træde i kraft den 1. juli 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om administration af Det Europæiske Fællesskabs  

 forordninger om markedsordninger for landbrugsvarer m.v.  

 (Bemyndigelsesloven), jf. lovbekendtgørelse nr. 818 af 3. november  

 1999, foretages følgende ændringer:
 § 5. Ministeren for fødevarer, landbrug og fiskeri kan  

 fastsætte regler om hel eller delvis betaling af omkostningerne ved  

 kontrollen med overholdelsen af de i § 1 nævnte forordninger.
Stk. 2. --- 1. § 5, stk. 1, affattes således:
»Ministeren for fødevarer, landbrug og fiskeri kan fastsætte  

 regler om hel eller delvis betaling af omkostningerne ved administrationen af  

 og kontrollen med de i § 1 nævnte forordninger.« § 7. --- Stk. 2. Ministeren for fødevarer, landbrug og  

 fiskeri kan bestemme, at en del af de i § 6, stk. 2, nævnte midler kan  

 anvendes til miljøforbedrende investeringer i landbruget.
Ministeren  

 kan endvidere bestemme, at en del af disse midler kan anvendes til betaling  

 af omkostningerne ved kontrollen med overholdelsen af de i § 1 nævnte  

 forordninger.
Stk. 3. --- 2. § 7, stk. 2, affattes således:
»Stk. 2. Ministeren for fødevarer, landbrug og fiskeri kan  

 bestemme, at en del af de i § 6, stk. 2, nævnte midler kan anvendes til  

 miljøforbedrende initiativer på jordbrugsområdet og til  

 kontrol med fødevareproduktion, -forarbejdning og -afsætning.  

 Ministeren kan endvidere bestemme, at en del af disse midler kan anvendes til  

 betaling af omkostningerne ved kontrollen med overholdelsen af de i § 1  

 nævnte forordninger.« § 25. Den, der begår et forhold som nævnt i § 23,  

 stk. 1, eller § 24 med forsæt til at unddrage sig eller andre betaling  

 af afgifter i henhold til de i § 1 nævnte forordninger eller i henhold  

 til denne lovs § 6 eller med forsæt til at opnå uberettiget  

 udbetaling af ydelser til sig eller andre i henhold til de i § 1 omhandlede  

 forordninger eller i henhold til § 7, straffes med bøde, hæfte  

 eller fængsel indtil 2 år, under skærpende  

 omstændigheder indtil 4 år.
 3. I § 25 udgår », hæfte«.
