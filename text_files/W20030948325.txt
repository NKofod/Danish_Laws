Kommuners  

 pligt til at udarbejde indstilling om optagelse i en amtskommunal boform - af  

 fuldmægtig Tina Hansen (Nyt fra  

 Ankestyrelsen, nr. 3 af august 2003) Afgørelsen offentliggjort som SM C-24-03 vedrørte en kvinde, der  

 ønskede at blive optaget på en højskole omfattet af § 93 i lov om social  

 service.
 Kommunen var af den opfattelse, at kvindens ansøgning om  

 optagelse ikke skulle imødekommes, og kommunen meddelte derfor afslag uden at  

 udarbejde indstilling til amtskommunen.
 Nævnet ophævede kommunens afgørelse og hjemviste sagen til ny  

 behandling og udarbejdelse af indstilling til amtskommunen.
 Nævnet henviste til § 93, stk. 2, i lov om social service,  

 hvorefter amtskommunen efter indstilling fra opholdskommunen træffer  

 afgørelse  

 om optagelse i boformer efter bestemmelsens stk. 1.
Ankestyrelsen var enig i nævnets afgørelse og fandt i sin  

 afgørelse, at det var amtskommunen, der havde kompetence til efter kommunens  

 indstilling at træffe afgørelse om, hvorvidt kvinden skulle optages på  

 højskolen.
Selv om der i § 93, stk. 2, i lov om social service var  

 indsat  

 en henvisning til lovens § 131b om grundtakstfinansiering, indebar dette  

 alene en ændring i finansieringsreglerne og ikke i afgørelseskompetencen.
Kommunen var således forpligtet til at udarbejde en indstilling  

 til amtskommunen med kommunens opfattelse af sagen.
Dette gjaldt, uanset at  

 kommunen ikke fandt, at ansøgningen om optagelse skulle imødekommes.
 Ankestyrelsen er blevet opmærksom på, at afgørelsen kan give  

 anledning til misforståelser i forhold til spørgsmålet om  

 grundtakstfinansiering.
 Ankestyrelsen skal derfor præcisere, at afgørelsen alene  

 fastslår, at en kommune er forpligtet til at udarbejde en indstilling til  

 amtskommunen om optagelse i en midlertidig amtskommunal boform efter lovens  

 § 93, som en borger har søgt om.
Afgørelseskompetencen hører under amtskommunen.
Dette gælder,  

 uanset om kommunen ikke finder, at ansøgningen skal imødekommes.
Ankestyrelsen har derimod ikke i afgørelsen taget stilling til  

 hvilken finansiering der efterfølgende kan blive tale om.
Det bemærkes i den  

 forbindelse, at der ikke er klageadgang  hverken til nævn eller  

 Ankestyrelsen  

  vedrørende grundtakstfinansiering.Ankestyrelsens bemærkning i  

 afgørelsen om,  

 at kommunen er forpligtet til at udarbejde en indstilling til amtskommunen,  

 uanset at/om kommunen ved kvindens eventuelle optagelse i den amtskommunale  

 boform skulle betale for bodelen, skal således alene forstås som en uddybning  

 af, at afgørelseskompetencen ligger i amtskommunen, og at kommunen ikke kan  

 undlade at udarbejde en indstilling til amtskommunen, selv om denne  

 indstilling  

 vil være negativ.
