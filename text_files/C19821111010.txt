1. Ifølge § 13, stk. 2, i bekendtgørelse nr. 401 af  

 14. september 1979 om hyrekørsel skal taxametret og dets forbindelse til  

 vognen (transmissionen) være kontrolleret og plomberet af en af statens  

 bilinspektion godkendt person.
Beskadigede plomberinger skal omgående  

 fornyes.
 Politiet kan efter bekendtgørelsens § 13, stk. 4, til enhver tid foretage  

 kontrol af taxametret og dets plombering.
 2. Det er over for justitsministeriet oplyst, at der  

 uden for normal butiksåbningstid ikke altid er mulighed for at få fornyet  

 plomberinger.
 3. Justitsministeriet skal i den anledning efter  

 forhandling med ministeriet for offentlige arbejder meddele følgende  

 retningslinier for politiets behandling af sager om brud af taxametrets  

 plomberinger i politikredse, hvor der ikke findes vagtordning for en godkendt  

 taxameterurmager.
a.
Når et taxameters plombering i week-ends eller på helligdage brydes med  

 henblik på udskiftning af en sikring, kan hyrevognens fører efter at have  

 givet meddelese herom til nærmeste politistation fortsætte kørslen indtil  

 fornyelse af plomberingen kan ske på den følgende hverdag.
Det er en  

 forudsætning for at kørslen kan fortsætte, at der ikke foretages forandringer  

 eller indgreb i taksametret i øvrigt.
b.
Politiet udfærdiger en skriftlig erklæring om at have modtaget  

 underretning om, at taksametrets plombering er brudt.
Tidspunktet for  

 modtagelsen påføres meddelelsen.
Det tilkendegives hyrevognens fører, at den brudte plombe skal fornyes, så  

 snart en godkendt taxameterurmagers virksomhed åbner.
Et eksempel på  

 erklæringens formulering er optrykt som bilag til denne cirkulæreskrivelse.
c.
Politiets erklæring skal til enhver tid forefindes i vognen og på  

 forlangende forevises politiet.
d.
Politiet kontrollerer, at de brudte plomberinger fornyes snarest muligt  

 ved forevisning af taxameterattest.
e.
Såfremt politiet ved henvendelser om brud på plomberinger konstaterer,  

 at der er fejl ved taxametret, kan politiet i medfør af  

 hyrevognsbekendtgørelses § 13, stk. 4, forlange vognen sat ud af drift.
 P.M.V.
 E.B.
H.C.
Abildtrup Bilag.
 ERKLÆRING.
 Undertegnede førere af hyrevogn (registreringsnummer ..................  

 bevillingsnummer ...............) erklærer herved, at jeg har foretaget brud  

 af taxametrets plomberinger for at udskifte en sikring i taxametret eller i  

 dets forbindelse til vognen (transmissionen). Der er ikke foretaget  

 forandringer eller indgreb i taxametret i øvrigt.
 Jeg afgiver erklæringen under strafansvar efter straffelovens § 163, som  

 er aftrykt nedenfor.
 ........................... Den ......................  

 ...........................
Straffelovens § 163 Med samme straf som i § 162 anført (bøde, hæfte indtil 6 måneder eller  

 fængsel indtil 4 måneder) straffes den, som iøvrigt til brug i retsforhold,  

 der vedkommer det offentlige, afgiver urigtig skriftlig erklæring eller  

 skriftlig bevidner noget, hvorom han ingen kundskab har.
 Ovenstående erklæring er modtaget den ................ kl. ........... af  

 politiet i .....................
 Uanset plomberingen på hyrevognens taxameter er brudt, kan denne fortsætte  

 kørslen, til fornyelse af plomberingen er mulig.
 Så snart en godkendt taxameterurmagers virksomhed åbner, skal plomberingen  

 fornyes og ny taxameterattest forevises snarest for politiet.
 Denne erklæring skal medbringes under kørslen og på forlangende forevises  

 politiet.
 Stempel.
 Underskrift.
 Til politiet.
