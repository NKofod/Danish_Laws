Cirkulære om løn mv. til  

 forstandere og lærere ved folkehøjskoler I medfør af Undervisningsministeriets bekendtgørelse nr. 571  

 af 28. juni 1999 om løn- og ansættelsesvilkår for  

 forstandere og lærere ved folkehøjskoler  

 (ansættelsesbekendtgørelsen) fastsættes:
Kapitel 1 Lønvilkår Forstandere § 1. Forstandere aflønnes fra 1. april 1996  

 således:
Årselevtal Lønramme Særligt tillæg (årl.gr.beløb pr.1/10-97) 0-59 33 (skalatrin 46) 0 kr., jf. dog stk. 2 og 3 60-90 34 (skalatrin 47) 0 kr., jf. dog stk. 3 100- 34 (skalatrin 47) 14.700 kr.
 Stk. 2. Til forstandere i lønramme 33 ydes et  

 særligt tillæg på 5.900 kr. (årligt grundbeløb  

 pr. 1. oktober 1997) efter sammenlagt 6 år i stillingen som forstander  

 ved en folkehøjskole, efterskole, husholdningsskole eller  

 håndarbejdsskole.
Stk. 3. Til forstandere ved skoler med under 100  

 årselever, som den 31. marts 1988 oppebar det særlige  

 tillæg til lønramme 31, som indtil da tilfaldt  

 forstandere, der i 5 år havde været aflønnet på  

 slutløn i denne lønramme, ydes som overgangsordning et  

 særligt tillæg på 14.700 kr. (årligt  

 grundbeløb pr. 1. oktober 1997). Tillægget ydes som en personlig  

 ordning, sålænge den pågældende er ansat som  

 forstander ved samme folkehøjskole.
Forstandere, der er omfattet af  

 overgangsordningen, kan ikke samtidig oppebære det særlige  

 tillæg, der er nævnt i stk. 2.
 Stk. 4. Når skolen i 2 skoleår i træk har  

 haft et årselevtal, som efter stk.1, medfører en
ændret aflønning af forstanderstillingen, ændres  

 forstanderens indplacering fra begyndelsen af det følgende  

 skoleår, jf. dog stk. 6.
 Stk. 5. Hvis en folkehøjskole er kombineret med en  

 eller flere skoler under de andre frie kostskoleformer, og der er  

 fælles forstander, lægges det samlede årselevtal til grund  

 for forstanderens indplacering.
 Stk. 6. En forstanders indplacering kan ikke ændres i  

 nedadgående retning under den pågældendes ansættelse  

 som forstander ved samme skole.
Fuldtidsbeskæftigede lærere § 2. Lærere, som ikke har en akademisk  

 uddannelse, aflønnes fra 1. oktober 1997 på skalatrin:  

 24, 25, 27, 29, 31, 33, 35, 37 og 39.
 Stk. 2. Til lærere på skalatrin 24, 25, 27, 29, 31  

 ydes pr. 1. oktober 1997 et tillæg på 3.200 kr.  

 (årligt grundbeløb pr. 1. oktober 1997).
 Stk. 3. Alle skalatrin er 2-årige.
Stk. 4. Ved ikke-akademiske uddannelser forstås blandt  

 andet 1)	seminarieuddannelser, herunder lærereksamen 2)	bachelorgrad (BA og BS) 3)	afgang fra kunstakademier, musikkonservatorier mm. uden afsluttende  

 diplomeksamen 4)	musikpædagoguddannelse, uddannelse fra teaterskolen,  

 filmskolen eller designskolerne 5)	uddannelse fra journalisthøjskolen 6)	uddannelse fra sociale højskoler.
 Stk. 5. Lærere, som har været  

 fuldtidsbeskæftiget med voksenpædagogisk virksomhed i mindst 6  

 år (eller har haft deltidsbeskæftigelse af tilsvarende omfang)  

 fortrinsvis inden for humanistiske, samfundsvidenskabelige eller  

 naturvidenskabelige fag på et niveau, som må sidestilles med  

 akademisk uddannede læreres undervisning inden for disse områder,  

 kan efter skolens bestemmelse oprykkes til aflønning efter et  

 skalatrinsforløb, der ud over de i stk. 1 anførte  

 skalatrin, tillige omfatter skalatrinnene 40, 42 og 44. Ved indplaceringen i  

 dette lønforløb tillægges den pågældende 5  

 års lønanciennitet til den i forvejen opnåede  

 lønanciennitet.
 Stk. 6. Til lærere, der i 5 år har været  

 aflønnet på skalatrin 44, ydes der et særligt tillæg  

 på 14.700 kr. (årligt grundbeløb pr. 1. oktober 1997).
 § 3. Lærere, som har en akademisk  

 uddannelse, aflønnes i lønrammeforløbet 16/21/29/31  

 således:
 Lønramme 16 skalatrin 21.
 Lønramme 21 skalatrin 26, 28, 30, 32.
 Lønramme 29 skalatrin 38, 40, 42.
 Lønramme 31 skalatrin 44.
 Stk. 2. Ud over aflønningen efter stk. 1 ydes der  

 pr. 1. oktober 1997 følgende tillæg:
LR/Skalatrin	Tillæg (årligt grundbeløb 1/10  

 97) 16/21	15.800 kr.
 21/26	13.100 kr.
 21/28	12.700 kr.
 21/30	13.600 kr.
 21/32	14.900 kr.
 Stk. 3. Oprykning til lønramme 21, skalatrin 26 finder  

 sted, når den pågældende lærer i 1 år har  

 været på 1. skalatrin i lønramme 16. De øvrige  

 skalatrin er 2-årige.
Stk. 4. Ved en akademisk uddannelse forstås blandt  

 andet 1)	kandidatgrad fra universiteter og andre højere  

 læreanstalter 2)	afsluttende diplomeksamen fra kunstakademier, musikkonservatorier  

 mm.
 3)	udenlandske kandidateksaminer (min. en magistergrad).
 Stk. 5. Til lærere, der i 5 år har været  

 aflønnet på slutløn i lønramme 31, ydes der et  

 særligt tillæg på 14.700 kr. (årligt  

 grundbeløb pr. 1. oktober 1997).
 § 4. Skolens bestyrelse kan bestemme, at  

 forstandere og lærere skal aflønnes med en højere  

 løn end efter §§ 1-3.
 Stk. 2. Den del af en forstanders eller lærers  

 løn, der gives i henhold til stk.1, er ikke pensionsgivende.
Deltidsbeskæftigede lærere § 5. Til deltidsbeskæftigede lærere  

 ydes løn i forhold til det kontraktfastsatte antal pligtige  

 lektioner.
Stk. 2. Viser det sig ved skoleårets slutning eller ved  

 fratræden, at en deltidsbeskæftiget lærer har haft flere  

 lektioner end det kontraktfastsatte antal, betales det antal lektioner, der  

 ligger ud over det aftalte, som ekstralektioner uden  

 pensionsberegning.
Hvis en lærer i en længere periode skal have  

 flere lektioner end de aftalte, skal ansættelseskontrakten  

 ændres.
 Stk. 3. Deltidsbeskæftigede lærere ved en  

 folkehøjskole kombineret med en anden uddannelsesinstitution og med  

 hovedbeskæftigelse ved den anden uddannelsesinstitution, kan  

 aflønnes for deres timer ved folkehøjskolen efter de regler,  

 som Finansministeren har fastsat for lærere ved den anden  

 uddannelsesinstitution.
Timelønnede lærere § 6. Timelønnede lærere  

 aflønnes efter skolens vurdering med mindst kr. 198,45  

 (grundbeløb pr. 1. oktober 1997) og højst kr. 267,76  

 (grundbeløb pr. 1. oktober 1997) pr. lektion for det faktisk antal  

 læste lektioner.
 Stk. 2. Timelønnede lærere, der har undervisning  

 inden for humanistiske, samfundsvidenskabelige og naturvidenskabelige  

 områder på et niveau, der må sidestilles med akademisk  

 uddannede læreres undervisning, aflønnes pr. lektion med indtil  

 kr. 367,36 (grundbeløb pr. 1. oktober 1997).
 Stk. 3. For kostskolearbejde, planlægning af kurser ud  

 over almindelig forberedelse eller deltagelse i møder, jf. § 8,  

 stk. 2, i ansættelsesbekendtgørelsen, udgør  

 timelønnen kr. 111,09 (grundbeløb pr. 1. oktober 1997).
Kostskoletillæg § 7. Til forstandere og fuldtidsbeskæftigede  

 lærere, bortset fra timelønnede, ydes et kostskoletillæg  

 på 7.100 kr. (årligt grundbeløb pr. 1. oktober 1997). For  

 deltidsbeskæftigede lærere udgør kostskoletillægget  

 et beløb svarende til beskæftigelsesgraden.
Kapitel 2 Lønindplacering og lønanciennitet § 8. Ved ansættelsen indplaceres  

 læreren på 1. trin i lønforløbet, medmindre der  

 tillægges lønanciennitet efter nedenstående bestemmelser.  

 Lønancienniteten regnes fra den første i  

 ansættelsesmåneden og altid i hele måneder.
Medregning af tidligere beskæftigelse i  

 lønancienniteten § 9. For lærere i skalatrinsforløbet  

 24, 25, 27, 29, 31, 33, 35, 37 og 39 medregnes følgende  

 tidligere beskæftigelse i lønancienniteten:
 1)	Undervisning i folkeskolen og ved offentligt godkendte eller  

 tilskudsberettigede skoler og eksamenskurser.
 2)	Beskæftigelse som udsendt af Mellemfolkeligt Samvirke, Danida,  

 UNESCO eller andre tilsvarende statsanerkendte organisationer.
 3)	Beskæftigelse som erhvervsvejleder.
 4)	Beskæftigelse som ansat/konsulent i ungdomsforeninger,  

 idrætsforeninger og andre tilsvarende folkeoplysende organisationer,  

 hvis en nærmere skriftlig redegørelse fra  

 ansættelsesstedet kan dokumentere, at beskæftigelsen har  

 indeholdt mindst 50 % undervisningsaktivitet.
 5)	Beskæftigelse som præst eller præstegerning  

 godkendt af Kirkeministeriet.
 Stk. 2. Praktisk virksomhed kan i et vist omfang medregnes i  

 lønancienniteten, jf. § 11.
 § 10. Ved ansættelse som lærer i  

 lønrammeforløbet 16/21/29/31 medregnes følgende  

 beskæftigelse efter endt kandidateksamen i  

 lønancienniteten, forudsat at den pågældendes akademiske  

 uddannelse har været en nødvendig forudsætning for  

 beskæftigelsen:
 1)	Undervisning ved offentligt godkendte eller tilskudsberettigede  

 læreanstalter, skoler og eksamenskurser.
 2)	Beskæftigelse som udsendt af Mellemfolkeligt Samvirke, Danida,  

 UNESCO eller andre tilsvarende statsanerkendte organisationer.
 3)	Beskæftigelse som erhvervsvejleder.
 4)	Beskæftigelse som ansat/konsulent i ungdomsforeninger,  

 idrætsforeninger og andre tilsvarende folkeoplysende organisationer,  

 hvis en nærmere skriftlig redegørelse fra  

 ansættelsesstedet kan dokumentere, at beskæftigelsen har  

 indeholdt mindst 50 % undervisningsaktivitet.
 5)	Beskæftigelse som præst eller præstegerning  

 godkendt af Kirkeministeriet.
 6)	Forskning.
 Stk. 2. Praktisk virksomhed kan i et vist omfang medregnes i  

 lønancienniteten, jf. § 11.
Medregning af praktisk virksomhed i lønancienniteten § 11. Praktisk virksomhed forud for  

 ansættelsen som lærer kan under visse forudsætninger  

 medregnes i lønancienniteten med 50 % (dog højst med 10  

 år) ved førstegangsansættelse på en  

 folkehøjskole.
Dette gælder både privat og offentligt  

 lønnet virksomhed.
 Stk. 2. Det forudsættes, at en konkret vurdering af den  

 praktiske virksomhed set i relation til stillingen giver grundlag for  

 medregning af denne virksomhed i lønancienniteten.
Optjening og beregning af lønanciennitet § 12. Der optjenes fuld lønanciennitet for  

 en beskæftigelsesgrad på 15/37 eller derover.
Ved en  

 beskæftigelsesgrad på under 15/37 optjenes halv  

 lønanciennitet.
 Stk. 2. Kun beskæftigelse af 1 måneds varighed  

 eller derover medregnes i lønancienniteten.
 Stk. 3. Hvis en ansat i en periode har haft mere end én  

 deltidsansættelse, kan disse ansættelser lægges sammen til  

 brug ved fastsættelse af lønancienniteten.
 Stk. 4. I ganske særlige tilfælde kan  

 lønancienniteten forhøjes ved ansættelsen, selv om den  

 forudgående beskæftigelse ikke kan medregnes i  

 lønancienniteten i henhold til §§ 9-11. Det forudsættes, at  

 en konkret vurdering af den ansattes tidligere arbejdsmæssige  

 erfaringer og kvalifikationer mv. set i relation til stillingen giver  

 grundlag herfor.
Stk. 5. En ansat, der i medfør af § 2,  

 stk. 5, overgår til et højere lønforløb end  

 det hidtidige, får lønanciennitet som svarer til, at den  

 pågældende opnår den løn i det højere  

 skalatrinsforløb, der ligger nærmest over den senest  

 opnåede løn i det lavere skalatrinsforløb.
Indplaceringen  

 i det nye skalatrinsforløb foretages således, at den ansatte  

 allerede på indplaceringstidspunktet sikres såvel en aktuel som  

 en fremtidig højere lønmæssig indplacering i forhold til  

 det hidtidige skalatrinsforløb.
 Stk. 6. Ved overgang til en stilling i et lavere  

 skalatrinsforløb fastsættes lønancienniteten  

 således, at såvel ansættelsestiden i det højere  

 skalatrinsforløb som eventuel tidligere ansættelse i det lavere  

 skalatrinsforløb medregnes.
Optjening af lønanciennitet i forbindelse med lovligt  

 fravær § 13. Der optjenes lønanciennitet  

 under 1)	Ferie.
 2)	Sygdom.
 3)	Barsel, adoption og omsorgsdage.
 4)	Barns første sygedag.
 5)	Tjenestefrihed med løn.
 6)	Fravær med henblik på varetagelse af borgerligt  

 ombud.
 7)	Aftjening af værnepligt og deltagelse i FN-tjeneste.
 8)	Forældreorlov i den periode, den ansatte har krav  

 på.
 9)	Orlov til pasning af alvorligt syge børn og  

 slægtninge.
Kapitel 3 Antal pligtige lektioner Lektion § 14. En lektion svarer til 45 minutter.
Forstandere § 15. For forstandere er antallet af lektioner pr.  

 skoleår 200. Fra begyndelsen af det skoleår, hvori forstanderen  

 fylder 60 år, nedsættes antallet af lektioner efter forstanderens  

 anmodning til ikke under 170 pr. skoleår.
Fuldtidsbeskæftigede § 16. For fuldtidsbeskæftigede lærere  

 er antallet af lektioner pr. skoleår ca. 543. Fra begyndelsen af  

 det skoleår, hvori læreren fylder 60 år,  

 nedsættes antallet af lektioner efter lærerens anmodning til ikke  

 under 460 pr. skoleår.
Antallet af lektioner skal fordeles over mindst  

 32 uger.
Deltidsbeskæftigede § 17. For deltidsbeskæftigede lærere  

 er antallet af lektioner pr. skoleår mindst 182 og højst 542.  

 Fra begyndelsen af det skoleår, hvori læreren fylder 60 år,  

 nedsættes antallet af lektioner efter lærerens anmodning til  

 mindst 154 og højst 459 pr. skoleår.
Antallet af lektioner skal  

 fordeles over mindst 20 uger.
Tidsbegrænset ansættelse § 18. Lærere, der ansættes i en  

 tidsbegrænset periode - dog mindst 3 måneder - skal undervise  

 mindst det antal lektioner, der svarer til periodens andel af det  

 årlige pligtige antal lektioner.
Timelønnede § 19. En timelønnet lærer ansat i  

 henhold til § 8 i Bekendtgørelse om ansættelsesvilkår  

 for forstandere og lærere ved folkehøjskoler tillægges  

 højst 272 lektioner pr. skoleår.
Lektionstallet nedsættes  

 forholdsmæssigt, hvis ansættelsesperioden er kortere end 1  

 år.
Fravær § 20. Ved fravær på grund af  

 deltagelse i kursus eller bestyrelsesarbejde, der er omfattet af  

 Undervisningsministeriets bekendtgørelse om tilskud m.v. til  

 folkehøjskoler, efterskoler, husholdningsskoler og  

 håndarbejdsskoler, kan det antal lektioner, som kan medregnes  

 for den enkelte fraværsdag, fastsættes efter skolens  

 nærmere bestemmelse.
Antallet af lektioner kan dog ikke overstige den  

 pågældende ansattes normale daglige antal lektioner, og antallet  

 af dage kan ikke overstige det antal, der udløser tilskud.
Kapitel 4 Ikrafttrædelsesbestemmelser mv.
 § 21. Cirkulæret har virkning fra den 1.  

 oktober 1997.
 Stk. 2. Samtidig ophæves Undervisningsministeriets  

 cirkulære af 22. november 1996 om løn- og  

 ansættelsesvilkår for forstandere og lærere ved  

 folkehøjskoler.
