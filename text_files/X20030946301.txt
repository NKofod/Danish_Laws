Klageren  

 har nedlagt påstand om, at indklagede tilpligtes at betale 308.834,69 kr. med  

 rente.
Indklagede har påstået frifindelse.
Voldgiftsretten  

 udtaler, at det ikke er godtgjort, at klagerens arbejde var mangelfuldt eller  

 forsinket, samt at denne ikke har misligholdt sine forpligtelser i henhold  

 til  

 aftalen, da indklagede standsede klagerens arbejde.
Klageren er derfor  

 berettiget til honorar for det indtil standsningen udførte arbejde.
Efter  

 bevisførelsen lægger voldgiftsretten endvidere til grund, at klagerens  

 udarbejdede forslag til overordnet disponering af ejendommen er i  

 overensstemmelse med dispositionsforslaget i totalrådgivningsaftalen.  

 Sammenholdt med klagerens udfærdigelse af det prissatte projektforslag har  

 denne som følge af det anførte krav på i alt 25 % af totalhonoraret.  

 Voldgiftsretten udtaler endvidere, at der ved beregningen af klagerens  

 honorar  

 i forbindelse med ombygningen skal lægges vægt på, at ombygningsarbejdet ikke  

 var påbegyndt, da indklagede standsede klagerens arbejde.
Honoraret  

 fastsættes  

 herefter til 15 % af udgifterne.
Vedrørende rådgivningsaftalens bestemmelse  

 om  

 at de honorarbærende omkostninger er de som godkendes af kommunen og  

 foreligger  

 ved endeligt opgjort byggeregnskab, finder voldgiftsretten at klagerens  

 honorar  

 skal beregnes på grundlag af opgørelse i skrivelse til kommunen.
 Klagerens  

 påstand tages herefter til følge, dog med undtagelse af omkostningen til  

 uforudseelige udgifter.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører ABR 89 7.2.1 og 3.0.3. og Lov om byfornyelse.
Ved klageskrift, der modtaget i Voldgiftsnævnet for bygge- og  

 anlægsvirksomhed den 5. april 2001, har klageren begæret en voldgiftsret  

 nedsat  

 til afgørelse af klagerens tvist med indklagede.
Voldgiftsretten er nedsat  

 med  

 voldgiftsdommerne: Murermester, ingeniør Jørn Buch Andersen, arkitekt m.a.a.  

 Gunnar Friborg og landsdommer Arne Lyngesen, sidstnævnte som voldgiftsrettens  

 formand.
Tvisten angår klagerens eventuelle krav på honorar for udført  

 rådgivningsarbejde i anledning af et af indklagede igangsat offentligt  

 støttet  

 byfornyelsesprojekt vedrørende dennes ejendom.
Klageren har udført arbejde i  

 henhold til totalrådgivningsaftale af 10. november 1999. I aftalen er bl.a.  

 henvist til ABR 89. Arbejdet ophørte som følge af indklagedes skrivelse af  

 10.  

 november 2000, hvori aftalen opsiges.
 Parternes påstande:
 Klageren har nedlagt påstand om, at indklagede tilpligtes at  

 betale 308.834,69 kr. med rente 1,5 % pr. måned fra den 18. februar 2001.
 Indklagede har påstået frifindelse.
 Sagens omstændigheder i  

 hovedtræk:
 I november 1997 opfordrede kommunen i henhold til  

 byfornyelsesloven ejeren af ejendommen til inden 1. juni 1998 at udarbejde  

 projekt til gennemførelse af istandsættelse og modernisering af ejendommen.
 Indklagede overtog ejendommen pr. 1. oktober 1999.
Parterne underskrev den 10. november 1999 aftale om  

 totalrådgivning.
Det fremgår af aftalen bl.a., at rådgivers ydelser honoreres  

 med 15 % af de håndværkerudgifter, der godkendes af kommunen, og som  

 foreligger opgjort ved endeligt byggeregnskab.
Endvidere hedder det i  

 aftalen:  

 I projekteringsfaserne   gælder dog det i bilag 6 specificerede  

 honorar.  

 Parterne er enige om, at der ikke er udarbejdet et bilag 6.
 Efter aftalen opdeles honoraret i forhold til arbejdets faser i  

 procentdele af totalhonoraret således:
Dispositionsforslag 10 % Projektforslag 15 % Hovedprojekt 35 % Licitation 10 % Tilsyn/projektopfølgning 25 % Byggeregnskab 4% Afhjælpningsår 1% I alt 100 % Yderligere er i aftalen anført følgende:
Såfremt sagen udskydes, stilles i bero eller standses i  

 forløbet, honoreres udførte ydelser, jf. procentfordeling   med udgangspunkt  

 i  

 honorarspecifikationen  bilag 6. Endelig er det i aftalen bestemt, at honorar skal betales 20  

 dage efter fakturadato, og at der herefter beregnes 1,5 % i rente pr. måned.
Ligeledes den 10. november 1999 underskrev parterne en  

 yderligere aftale  herefter kaldet den særlige rådgivningsaftale   

 hvorefter  

 indklagede for klageren skulle udføre byggetyring, tilsyn og  

 projektopfølgning.
Det hedder i aftalen bl.a., at  

 byggestyreren for disse  

 ydelser honoreres med 4,89 % af de samme udgifter, som danner grundlag for  

 honoraret i totalrådgivningsaftalen.
For dette honorar gælder tilsvarende  

 procentopdeling, forfaldstid og forretning som vedrørende  

 totalrådgivningshonoraret.
 Den 21. december 1999 fremsendte klageren til indklagedes  

 advokat prissat forprojekt og svamperapport.
Ved skrivelse af 18. februar 2000 anmodede indklagedes advokat  

 klagerens underrådgiver, arkitekt- og ingeniørfirmaet, om at korrigere  

 klagerens forprojekt, således at dette bringes i overensstemmelse med  

 kommunens krav   Den 20. marts 2000 overbragte indklagedes advokat det  

 korrigerede prissatte forprojekt til kommunen.
Byggesagens samlede udgifter  

 var  

 i forprojektet opgjort til knap 19,3 mio. kr.
I et tilhørende skema var de  

 samlede håndværkerudgifter opgjort til 11.804.283 kr. og teknikerhonorarer  

 til  

 i alt 1.714.742 kr.
Ved skrivelse af 11. april 2000 gjorde kommunen opmærksom på, at  

 der til projektet var afsat et støttebeløb på knap 10,8 mio. kr.
Kommunen  

 anmodede om en redegørelse for overskridelsen i forhold til det afsatte beløb  

 og anførte, at der måtte foretages besparelser, inden projektet kunne  

 behandles.
 I skrivelse af 7. juni 2000 fra indklagedes advokat anmodede  

 denne underrådgiveren om at foretage de ændringer af projektet, som kommunen  

 ønskede.
Den 26. juni 2000 oplyste kommunen, at man havde foretaget  

 besigtigelse af ejendommen og bl.a. konstateret, at den var i dårligere stand  

 end forudsat, hvilket kunne forklare en del af den store økonomiske  

 overskridelse.
Kommunen oplyste, at projektforslaget nu ville blive  

 behandlet.
Den 28. august 2000 meddelte kommunen, at man havde en række  

 ændringer og bemærkninger til forprojektet, men at dette med iagttagelse  

 heraf  

 kunne danne grundlag for udarbejdelse af et hovedprojekt.
Kommunen bemærkede,  

 at behandlingen var sket på grundlag af det 3. forprojekt, og at dette ikke  

 var optimalt.
Kommunen krævede licitationens udbudsmateriale  

 fremsendt til  

 godkendelse.
Licitationsresultatet skulle være modtaget i kommunen senest 1.  

 marts 2001.
 Indklagedes advokat orienterede i skrivelse af 1. september 2000  

 klageren og underrådgiveren om kommunens afgørelse og anmodede om  

 udarbejdelse  

 af tidsplan samt oplyste, at hovedprojekt og licitationsmateriale skulle  

 indleveres til kommunen inden årets udgang.
Underrådgiveren og indklagede udarbejdede i fællesskab en  

 skrivelse med kommentarer til kommunens afgørelse af 28. august 2000. I  

 skrivelsen blev en betydelig del af kommunens ændringer og bemærkninger til  

 forprojektet imødegået.
Skrivelsen blev den 22. september 2000 fremsendt til  

 kommunen.
 I slutningen af oktober 2000 afholdtes møde mellem kommunens  

 sagsbehandler og indklagedes advokat.
I skrivelse af 10. november 2000 fra indklagede til klageren  

 hedder det bl.a., Som vi har drøftet de seneste dage, er der sket det, at jeg er  

 gjort opmærksom på muligheden for selv at stå som projekterende til det  

 samlede  

 byfornyelsesprojekt, og vil herved høfligst og skriftligt opsige vores  

 indgåede  

 aftale Hvad angår begrundelsen, ligger heri kun det til grund, at vi  

 begge i hele forløbet har haft et utroligt fint samarbejde, hvor vi begge  

 troede, at ejer ikke måtte deltage aktivt som projekterende.
Dette er nu  

 gjort  

 klar for mig, at jeg må og vælger derfor denne løsning.
Jeg håber ikke vort  

 gode samarbejde herved måtte lide overlast. Med udgangspunkt i en samlet håndværkerudgift på knap 7,8 mio.  

 kr. opgjorde indklagede i skrivelsen, at klageren efter udbetaling af et a  

 conto honorar havde modtaget 31.342 kr. for meget, hvilket beløb klageren  

 kunne  

 beholde til svie og smerte.
 I skrivelse af 28. november 2000 godkendte kommunen med en række  

 yderligere bemærkninger, at projektet blev udført inden for et maksimeret  

 beløb  

 på 17,1 mio. kr.
 Ved skrivelse af 11.. december 2000 fremsatte klageren  

 indsigelse imod indklagedes opgørelse af honoraret og opfordrede indklagede  

 til  

 at genoverveje sagen.
 Den 18. januar 2001 fakturerede klageren sit resthonorar.  

 Fakturabeløbet er identisk med påstanden i denne sag.
 I efterfølgende skrivelser udvekslede parterne yderligere  

 synspunkter.
Den 16. november 2001 meddelte kommunen indklagedes advokat, at  

 der af ombygningsudgifterne på ca. 16,6 mio. kr. kunne godkendes knap 15 mio.  

 kr. som støtteberettiget udgift.
Heraf var håndværkerudgifter ekskl.  

 svampeudgifter opgjort til 7.167.183 kr. og svampeudgifter til 538.800 kr.  

 Teknikerhonorarerne i relation til disse beløb var anført med henholdsvis  

 1.317.398 og 59.268 kr.
 Afgivne forklaringer:
Klager har forklaret bl.a., at hans søn er tilknyttet det firma,  

 der fungerede som underrådgiver, og at rådgivningsaftalerne er udfærdiget på  

 en  

 formular, som anvendes i sønnens firma.
Klageren har udfærdiget det prissatte  

 forprojekt.
Indklagede er også fagmand, og de har haft et tæt samarbejde i  

 forbindelse med forprojektets udformning.
Alle detaljer er drøftet mellem  

 dem,  

 og indklagede var fuldt bekendt med, at forprojektet blev prissat til 19,3  

 mio.  

 kr.
Ejendommen havde vist sig at være i væsentlig ringere stand end forventet  

 således bl.a. med svampe og rådskader.
Det af kommunen oprindeligt afsatte  

 støttebeløb på ca. 10 mio. kr. var derfor helt utilstrækkeligt.
Klageren har  

 i  

 mere end en halv snes år udført byfornyelsesopgaver andre steder i landet,  

 men  

 hverken før eller senere i den pågældende by.
Kommunens medarbejdere var  

 vanskeligere at forhandle med, end klageren tidligere havde været udsat for.  

 Det var dog ikke umuligt at ændre deres opfattelse af støttebeløbets  

 størrelse.  

 Inden forprojektet havde klageren bl.a. udført registrering og opmåling af  

 ejendommens eksisterende forhold, og dette arbejde kan sidestilles med et  

 dispositionsforslag.
Klageren har udført de tegninger, der viser ejendommens  

 eksisterende forhold.
Indklagede har modtaget disse på diskette og herefter  

 ændret tegningerne således, at de viser de fremtidige forhold, navnlig for så  

 vidt angår facader og indretning af tagetage.
Procentsatsen på 4,89 i den  

 særlige rådgivningsaftale er udregnet på grundlag af de sidste 30 % af  

 honoraret i totalrådgivningsaftalen.
Da indklagede opsagde aftalen, havde  

 indklagede ikke udført noget af det arbejde, der var omfattet af  

 rådgivningsaftalen.
Før indklagede opsagde aftalen, havde indklagede heller  

 ikke fremsat indvendinger imod klagerens arbejde.
Indklagede har forklaret bl.a., at han i ca. 30 år har drevet  

 arkitektfirma.
Han har ikke selv tidligere udført byfornyelsesprojekter.
Han  

 overtog formelt ejendommen pr. 1. oktober 1999, men havde forinden deltaget i  

 opmålingen af de eksisterende forhold, og han har udfærdiget de fleste  

 tegninger til forprojektet.
Tegninger, der viser de eksisterende forhold, har  

 underrådgiveren udfærdiget.
Forprojektets skemaer med talopstillinger har  

 klageren udført.
Der er ikke udarbejdet et dispositionsforslag.
Indklagede  

 har  

 godkendt, at forprojektet blev fremsendt til kommunen med en beløbsramme på  

 19,3 mio. kr., og han har med klageren drøftet, hvordan beløbsrammen kunne  

 reduceres.
For at opfylde kommunens endelige krav om en beløbsramme på 17,1  

 mio. kr. måtte der udfærdiges et helt nyt projekt. Ændringerne bestod bl.a.  

 i,  

 at bitrapperne udgik af projektet, at hovedtrappen blev udført i stål i  

 stedet  

 for i træ, samt at installationsskakterne blev ændrede.
Indklagede opsagde  

 aftalen med klageren, da kommunen mente, at indklagede selv kunne fuldføre  

 projektet.
Klagerens arbejde var for så vidt godt, men det havde taget for  

 lang  

 tid, og den økonomiske ramme var overskredet i et sådant omfang, at projektet  

 ikke kunne godkendes af kommunen.
De 4,89 % i den særlige rådgivningsaftale  

 er  

 et resultat af forhandlinger mellem parterne.
Aftalens beskrivelse af det  

 arbejde, som indklagede skulle have honorar for, er ikke i overensstemmelse  

 med  

 de faktiske forhold.
Klagerens søn har forklaret bl.a., at han er medejer af det  

 firma der i foreliggende sag fungerede som underrådgiver, hvis  

 hovedarbejdsområde er byfornyelse og renovering.
Det var usædvanligt, at  

 kommunen ikke i første omgang ville præcisere, hvor stor den økonomiske ramme  

 var, når kommunen dog erkendte, at ejendommen var dårligere end oprindelig  

 antaget.
Det var tillige usædvanligt, at kommunen krævede hovedprojektet  

 forelagt til godkendelse, før licitation kunne afholdes.
Vidnet koordinerede  

 registreringen af ejendommens eksisterende forhold.
Indklagede har ikke  

 deltaget i registreringen.
Der blev tillige udført en beskrivelse  

 indeholdende  

 en overordnet disponering af ejendommens lokaler og pulterrum.
Vidnet har  

 deltaget  

 i størstedelen af arbejdet med udarbejdelse af forprojektet.
Vidnet har  

 redegjort for den i hans firma foretagne registrering af antallet af  

 arbejdstimer vedrørende projektet.
Parternes aftaler er udfærdiget på en  

 standardformular fra vidnets firma.
I standardformularens tekst er anført et  

 bilag 6. Det er et bilag, der i vidnets firma udfærdiges således, at  

 rådgiveres  

 procentuelle krav på honorar anføres med beløb.
Beløbene reguleres, når  

 byggeregnskabet foreligger.
Vedrørende den særlige rådgivningsaftale har  

 vidnet  

 oplyst, at hans far, der ikke har ansatte i sit firma, dårligt kunne være  

 borte  

 fra firmaet i længere tid og derfor ikke kunne forestå den faktiske  

 ombygningsfase.
Som følge heraf aftalte parterne, at indklagede skulle  

 forestå  

 byggestyring, tilsyn og projektopfølgning.
På grundlag af de skønnede  

 håndværkerudgifter havde parterne beregnet, at klageren skulle have et  

 honorar  

 på ca. 900.000 kr., og at det samlede honorar som følge heraf skulle deles  

 med  

 10,11 % til klageren og 4,89 % til indklagede.
Indklagedes advokat har som vidne forklaret bl.a., at den mellem  

 parterne indgåede særlige rådgivningsaftale ikke er usædvanlig.
Vidnet og  

 indklagede har indgået tilsvarende aftale vedrørende byggeadministrationen.  

 Vidnet tager sig af kontakten til kommunen, mens indklagede tager sig af  

 bl.a.  

 kontakten til pengeinstitut og lejere.
Indklagede oppebærer derfor en del af  

 administrationshonoraret.
Vidnet er den advokat i kommunen, der har flest  

 byfornyelsessager, og vidnet har erklæret, at han aldrig har oplevet, at  

 kommunen har oplyst, at man kun behandlede byfornyelsesprojektet, fordi  

 ejeren  

 ellers ville komme i tidsnød.
Det er endvidere helt usædvanligt, at kommunen  

 krævede at få forelagt hovedprojektet til godkendelse.
Forud for kommunens  

 skrivelse af 28. november 2000 deltog vidnet i et møde under fire øjne med  

 kommunens sagsbehandler.
På dette møde blev det oplyst, at der for så vidt  

 kun  

 var et støttebeløb på 10,5 mio. kr. til rådighed, men at kommunen måske kunne  

 strække sig til højst 17,1 mio. kr.
Samtidig oplyste sagsbehandleren, at  

 underrådgiveren var kendt for at overbudgettere byfornyelsessagerne, og  

 sagsbehandleren opfordrede til at skifte rådgiver.
 Parternes procedure i  

 hovedtræk:
Klageren har opgjort sit krav på grundlag af de beløb, der er  

 anført i den til kommunen den 20. marts 2000 indsendte opgørelse over  

 byggeudgifter.
I henhold dertil kan honoraret opgøres som summen af 15 % af  

 ombygningsudgifterne (10.686.283 kr.) og 10 % af udgifterne til udbedring af  

 svampeskader (1.118.000 kr.) eller til i alt 1.714.742 kr.
Heraf har klageren  

 beregnet sig 25 % eller 428.685,50 kr. som betaling for det arbejde, som  

 klageren udførte indtil opsigelsen.
Klageren har yderligere opgjort et  

 honorarkrav på 18.750 kr. for udarbejdelse af tilbudslister.
Klagerens  

 påstand  

 er identisk med det samlede honorarkrav efter fradrag af en a conto betaling  

 på  

 200.367,75 kr. og med tillæg af moms.
De i opgørelsen af 20. marts 2000  

 nævnte  

 ombygningsudgifter på 10.686.283 kr. er håndværkerudgifter ekskl. udgifter  

 vedr. svampeskader, men inkl. uforudseelige udgifter.
Denne  

 udgiftspost er på  

 1.059.480 kr.
Klageren har til støtte for sin påstand gjort gældende bl.a., at  

 indklagede har foretaget en uhjemlet og uberettiget ophævelse/opsigelse af  

 totalrådgivningsaftalen.
Klageren har på korrekt måde opgjort sit krav på  

 honorar.
Opgørelsen er foretaget på grundlag af de håndværkerudgifter,  

 parterne  

 i enighed havde fastlagt i skrivelsen af 20. marts 2000 til kommunen.
Det var  

 de seneste oplysninger, der forelå, da indklagede afbrød arbejdet.
Det kan  

 ikke  

 påvirke klagerens honorar, at indklagede senere har udvidet eller beskåret  

 projektet.
Det kan ikke bebrejdes klageren, at det prissatte forprojekt var  

 væsentligt dyrere, end kommunen i første omgang havde forudsat.
Det viste  

 sig,  

 at kommunen måtte ændre opfattelse, da de blev klar over, i hvilken dårlig  

 stand ejendommen var.
I øvrigt blev forprojektet indleveret med indklagedes  

 fulde accept.
Indklagede har ikke på noget tidspunkt inden arbejdets  

 afbrydelse påberåbt sig, at klagerens arbejde skulle være mangelfuldt eller  

 forsinket.
Dette er heller ikke siden dokumenteret.
Indklagede har oplyst, at  

 projektet senere måtte omprojekteres, men har undladt at fremlægge det  

 ændrede  

 projekt.
Den særlige rådgivningsaftale, som indklagede først under den  

 mundtlige forhandling har fremlagt og påberåbt sig, er uden betydning for  

 afgørelsen i denne sag.
Rådgivningsaftalen vedrører ydelser, der ikke var  

 udført på det tidspunkt, hvor indklagede afbrød arbejdet.
Klageren har i  

 øvrigt  

 dokumenteret dels selv at have anvendt ca. 540 arbejdstimer på opgaven, dels  

 at  

 klagerens underrådgiver har brugt ca. 600 timer derpå.
Indklagede har i påstandsdokumentet anført, at klagerens  

 honorarkrav skal opgøres i henhold til kommunens skrivelse af 16. november  

 2001, hvori de støtteberettigede håndværkerudgifter ekskl. udgifter til  

 udbedring af svampeskader er anført med 7.167.183 kr. og udgifter vedr.  

 svampeskader med 538.800 kr.
Heraf skal beregnes henholdsvis 15 % og 10 %, og  

 da klageren har udført 25 % af det samlede rådgivningsarbejde, har klageren  

 haft et samlet honorarkrav på 282.239,36 kr.
Med fradrag af det a conto  

 betalte  

 beløb og med tillæg af moms kan klagerens restkrav opgøres til 102.339,51 kr.  

 Klagerens arbejde var imidlertid mangelfuldt, hvilket har påført indklagede  

 udgifter, der overstiger restkravet.
 Under den mundtlige forhandling har indklagede yderligere  

 anført, at klagerens restkrav i virkeligheden er mindre end anført, idet der  

 i  

 stedet for 15 % rettelig kun skal anvendes en sats på 10,11 %, jf. den  

 særlige  

 rådgivningsaftale.
Indklagede har i øvrigt til støtte for frifindelsespåstanden  

 anført bl.a., at totalrådgivningsaftalen med rette er ophævet, da klageren  

 har  

 misligholdt denne.
Klageren var forsinket, og klagerens arbejde var  

 mangelfuldt.
Først da klageren havde udarbejdet det 3. forprojekt, kunne  

 kommunen behandle sagen, og denne behandling skete kun som følge af kommunens  

 velvilje, idet projektet ellers ville komme i tidsnød.
Klagerens forprojekt  

 indebar en voldsom budgetoverskridelse og gav anledning til et meget stort  

 antal indsigelser fra kommunens side.
Klagerens utilfredsstillende arbejde  

 medførte, at kommunen stillede krav om godkendelse af licitationens  

 udbudsmateriale, hvilket er helt usædvanligt.
Indklagede måtte derfor  

 foretage  

 omprojektering.
Klager har kun udarbejdet en del af det prissatte forprojekt.  

 Klageren har heller ikke udfærdiget et dispositionsforslag.
Indklagede har  

 opfordret klageren til at fremlægge alt det materiale, som klageren har  

 udført,  

 men opfordringen er ikke efterkommet.
Dette må komme klageren til skade.  

 Ifølge  

 den af medejeren af det firma, der i foreliggende sag fungerede som  

 underrådgiver afgivne forklaring skal klagerens krav opgøres i forhold til et  

 samlet honorar på 900.000 kr.
Klagerens honorar skal i alle tilfælde efter  

 totalrådgivningsaftalen beregnes på grundlag af de håndværkerudgifter, som  

 kommunen godkendte.
Uforudseelige udgifter kan ikke være honorarbærende.  

 Klagerens krav om yderligere honorar for udarbejdelse af tilbudslister er  

 udokumenteret.
 Voldgiftsretten udtaler:
Det prissatte forprojekt blev indleveret til kommunen med  

 indklagedes accept, og indklagede fastholdt ved skrivelsen af 22. september  

 2000 i det alt væsentlige projektets omfang.
Det er ikke godtgjort, at  

 klagerens arbejde var mangelfuldt eller forsinket.
Klageren havde således  

 ikke  

 misligholdt sine forpligtelser i henhold til totalrådgivningsaftalen, da  

 indklagede ved skrivelsen af 10. november 2000 standsede klagerens arbejde.
 Der tilkommer derfor klageren honorar for det indtil standsningen  

 udførte arbejde.
Efter bevisførelsen lægges det ved sagens afgørelse til grund,  

 at klageren har udført registrering af ejendommens eksisterende forhold og  

 udarbejdet forslag til overordnet disponering af ejendommens lokaler.
Dette  

 arbejde må anses som værende identisk med det af parterne i  

 totalrådgivningsaftalen omtalte dispositionsforlag, og klageren har dermed  

 krav  

 på de hertil svarende 10 % af totalhonoraret.
 Det forhold, at indklagede som en del af projektforslaget har  

 udarbejdet forslag til fremtidige facadeforhold m.m. ændrer ikke ved, at  

 klageren efter udfærdigelsen af det prissatte projektforslag har krav på de  

 herfor aftalte yderligere 15 % af totalhonoraret.
 Klageren har som følge af det anførte krav på i alt 25 % af  

 totalhonoraret.
 Oplysningerne om parternes drøftelser af et samlet honorar til  

 klageren på 900.000 kr. er først fremkommet under bevisførelsen, og  

 oplysningerne er så usikre, at voldgiftsretten ikke kan lægge vægt herpå.
Den af parterne indgåede særlige rådgivningsaftale skal efter sin  

 ordlyd medføre, at klagerens honorar vedrørende ombygningen nedsættes fra 15  

 %  

 til 10,11 %, idet indklagede overtager den del af ombygningsarbejdet, der  

 vedrører byggeledelse, tilsyn og projektopfølgning.
På det tidspunkt, hvor  

 indklagede standsede klagerens arbejde, var denne del af ombygningsarbejdet  

 ikke påbegyndt, og voldgiftsretten tager derfor ikke hensyn hertil.  

 Voldgiftsretten bemærker yderligere, at indklagede først under den mundtlige  

 forhandling har fremført kravet om reduktion af procentsatsen på grundlag af  

 den særlige rådgivningsaftale.
 Klagerens honorar for rådgivning vedrørende ombygningen skal  

 herefter beregnes som 15 % af udgifterne.
 Der er mellem parterne enighed om, at honoraret for rådgivning  

 vedrørende udbedring af svampeskader skal beregnes som 10 % af udgifterne.
Voldgiftsretten finder, at rådgivningsaftalens bestemmelse om,  

 at de honorarbærende håndværkerudgifter er de, som godkendes af  

 kommunen, og  

 som de foreligger opgjort ved endeligt byggeregnskab, forudsætter, at  

 klagerens totalrådgivning blev fuldført.
På det tidspunkt, hvor indklagede  

 standsede klagerens arbejde, fandtes kun den opgørelse af honorarbærende  

 håndværkerudgifter, som med indklagedes accept var indeholdt i skrivelsen af  

 20. marts 2000 til kommunen.
 Voldgiftsretten beregner derfor klagerens honorar på grundlag af  

 denne opgørelse.
 Herefter kan totalhonoraret beregnes som  

 af klageren påstået, dog at voldgiftsretten ikke tager hensyn til den i  

 bilaget  

 afsatte omkostning til uforudseelige udgifter.
Voldgiftsretten fastslår derfor, at  

 totalhonoraret kan beregnes til 1.555.820 kr.
Klageren har heraf optjent  

 388.955 kr. ekskl. moms, hvoraf klageren har modtaget betaling af 200.367,75  

 kr. ekskl. moms.
 Klagerens krav på ekstrabetaling for  

 udarbejdelse af tilbudslister er bestridt af indklagede, og der er ikke under  

 den mundtlige forhandling redegjort for denne del af klagerens krav.  

 Voldgiftsretten frifinder derfor indklagede for denne del af klagerens krav.
 Som følge af det anførte tager  

 voldgiftsretten klagerens påstand til følge for så vidt angår et beløb på  

 235.734,06 kr. med renter som påstået.
 Med sagens omkostninger forholdes som  

 nedenfor bestemt.
 Thi  

 bestemmes:
 Inden 14 dage fra modtagelsen af denne  

 kendelse skal indklagede til klageren betale 235.734,06 kr. med rente 1,5 %  

 pr.  

 måned fra den 18. februar 2001 samt sagens omkostninger med 20.000 kr.
 Inden 14 dage efter opgørelse og påkrav  

 fra Voldgiftsnævnet for bygge- og anlægsvirksomhed skal indklagede betale de  

 med voldgiftsrettens arbejde forbundne omkostninger.
