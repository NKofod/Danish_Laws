 Byggestyrelsens cirkulære om kvalitetssikring betyder i korthed:
Bygherren skal - forpligte sine rådgivere og entreprenører til at kvalitetssikre deres  

 ydelser.
Dette sker ved i aftalerne at få indføjet, at cirkulærets § 4, stk.  

 1, og §§ 12-13 skal overholdes - vælge produkter, der svarer til den ønskede kvalitet - fastlægge en tilsynsplan og en kontrolplan - angive eventuelle særlige krav til rådgivere og entreprenører om  

 kvalitetssikring.
Rådgivere og entreprenører skal - kvalitetssikre deres ydelser - foreslå bygherren produkter, der svarer til den ønskede kvalitet - efter bygherrens angivelser udarbejde og efterleve tilsynsplan og  

 kontrolplan - overholde eventuelle særlige krav om kvalitetssikring, fastsat af  

 bygherren.
 Nærmere herom i denne vejledning.
1. Vejledning om kvalitetssikring i byggeriet  

5 2. Almindelig orientering  7 3. Gennemgang af cirkulæret  11 Bilag 1: Cirkulære om kvalitetssikring af byggearbejder 35 Bilag 2: Hjælpemidler til kvalitetssikring 39 Bilag 3: Begreberne fejl, svigt, skade og mangel som de anvendes i  

 vejledningen 43 Indledning Et nyt sæt regler Den 1.7.1986 trådte et sæt regler i kraft, der skal sikre kvaliteten i nyt  

 statsligt og statsstøttet byggeri under projektering, udførelse og i drift.  

 De nye regler går i hovedtræk ud på følgende:
a.
De enkelte ydelser under projektering og udførelse skal  

 kvalitetssikres.
b.
Der skal under udførelsen og i forbindelse med afleveringen sikres en  

 effektiv kontrol med den samlede kvalitet.
c.
Vedligehold og anden drift af byggeriet skal ske efter nærmere  

 fastlagte planer.
d.
Der gennemføres et eftersyn af byggeriet kort før udløbet af en periode  

 på 5 år, regnet fra afleveringen.
e.
Der er fastsat en ensartet 5-årig periode for rådgiveres,  

 entreprenørers og leverandørers ansvar for fejl og mangler.
f.
En byggeskadefond er oprettet for byggeri, der efter 30.6.1986 får  

 støtte efter lov om boligbyggeri.
De nye regler skal først og fremmest modvirke skader og andre svigt i  

 byggeriet.
Hvis skader trods alt opstår, skal det sikres, at der er midler  

 til hurtig udbedring.
Dette sidste sker gennem byggeskadefonden, hvad angår  

 byggeri med støtte efter lov om boligbyggeri.
Vejledningens grundlag Denne vejledning handler om a. og b. ovenfor.
De grundlæggende regler  

 herom findes i Byggestyrelsens cirkulære af 12. november 1986 om  

 kvalitetssikring i byggeriet, optrykt som bilag 1 og i det følgende kaldet  

 cirkulæret.
 Vejledningen knytter sig til cirkulærets § 15, hvori det hedder:
Som retningslinier for god kvalitetssikringsskik udsender Byggestyrelsen  

 en vejledning om kvalitetssikring, hvori tillige angives en række af de  

 hjælpemidler, der findes som alment teknisk fælleseje.
Vejledningen revideres  

 efter behov.
1. vejledning om kvalitetssikring i byggeriet Vejledningens indhold Vejledningen indledes med en almindelig orientering.
Herefter er  

 cirkulærets enkelte paragraffer trykt med kursiv, hvorpå indholdet  

 kommenteres.
 Sidst i vejledningen findes som bilag 2 en liste over hjælpemidler, som  

 byggeprocessens parter kan anvende, når de skal kvalitetssikre deres ydelser.
 Hvor bygherrevejledningen er nævnt, hentydes til Byggestyrelsens  

 bygherrevejledning 1983. Allerede her er grundtrækkene i kvalitetssikring  

 angivet, og bygherrevejledningens råd og anvisninger om byggeriet gælder i  

 det hele ved siden af cirkulæret og denne vejledning.
Kvalitetssikring vil altid være under udvikling, og vejledningen vil  

 derfor blive revideret efter behov.
Det er Byggestyrelsens håb, at denne  

 første udgave af vejledningen kan være med til at fastlægge, hvad der er god  

 kvalitetssikringsskik, og at fremtidige udgaver kan afspejle en voksende  

 effektivitet og klarhed i indsatsen for at sikre kvaliteten.
Begreber Byggestyrelsen anvender i forbindelse med kvalitetssikring begreberne  

 fejl, svigt, skade og mangel.
Den nærmere forståelse af disse begreber  

 fremgår af bilag 3.
Driftsplaner Der vil senere blive udsendt retningslinier vedrørende 5 årseftersyn og  

 vedligehold og anden drift jf. c. og d. ovenfor.
2. Almindelig orientering Generelt om kvalitetssikring Kvalitetssikring tager sigte på at forebygge skader og andre svigt.  

 Forebyggelse er normalt billigere end udbedring, både for byggeriets parter  

 og set ud fra samfundsøkonomiske hensyn.
Er kvaliteten i orden, undgås  

 udgifter til fejlretning under arbejdets udførelse og til udbedring af  

 mangler, der konstateres ved aflevering og i afhjælpningsperioden.
Desuden  

 undgås mulige erstatningskrav som følge af senere opdagede mangler og  

 omkostningerne ved retlige opgør i forbindelse hermed.
Ikke mindst ved at  

 modvirke svigt i indbyggede bygningsdele kan man undgå betydelige  

 ekstraomkostninger.
Målet er ikke et fejlfrit byggeri.
Dette ville være teknisk umuligt og  

 selv i tilnærmet grad uoverkommelig dyrt.
Men målet er at undgå dels de  

 større skader, dels de mange svigt i byggeriet, som har banale årsager eller  

 som skyldes forkert brug af nye materialer og metoder.
Kvalitetssikring er velkendt.
Der har altid været fastlagt rutiner og  

 gjort anden særlig indsats for at sikre det, der er det væsentlige for  

 byggeriets parter: at ydelserne er i orden.
Denne indsats har imidlertid i mange tilfælde været utilstrækkelig, hvad  

 de mange byggeskader og andre svigt i byggeriet viser.
Der er derfor behov  

 for en forstærket og systematiseret kvalitetssikring.
Erfaringer tyder på, at problemet - bortset fra egentlige udviklingssvigt  

 - ikke er mangel på teknisk viden.
Der er blandt byggeriets praktikere  

 tilstrækkelige kundskaber til at undgå en stor del af de forekommende svigt.  

 Men denne viden bruges for lidt.
Der må skabes en anden holdning til  

 kvalitetsproblemet samt en bedre organisering af den forebyggende indsats.
 Der vil være en glidende overgang mellem kvalitetssikring før og efter  

 cirkulæret, hvorunder nyudviklede hjælpemedler efterhånden tages i brug.
Byggeriets særlige forhold Cirkulæret tager hensyn til, at byggeprocessen på en række felter er  

 særegen, set i forhold til andre produktionsprocesser.
Af betydning for  

 kvaliteten er det især - at bygherren i en række tilfælde er usagkyndig, men desuagtetbør spille  

 en aktiv rolle - hvilket komplicerer bygherrens ansvar for den samlede  

 kvalitet, - at projektering og udførelse tit er adskilt - hvilket giver særlige  

 problemer med overførsel og forståelse af tekniske direktiver, som ofte skal  

 helt frem til de enkelte operatører, - at produktionsholdet ofte er sammensat uden nærmere indbyrdes kendskab,  

 og ofte består af mange sideordnede kontraktparter (fx fagentreprenører og  

 underentreprenører) - hvilket kan belaste kommunikationen, - at der trods en del typisering og standardisering stadig i vidt omfang  

 er tale om eengangsopgaver - med deraf følgende behov for individuelle  

 løsninger, - at der trods en del præfabrikering stadig er megen tilvirkning på  

 byggestedet, dvs. arbejdsgange, der udføres eller i alle fald styres manuelt-  

 med deraf følgende større muligheder for fejl, - at meget byggearbejde foregår i fri luft og under vanskelige  

 arbejdsforhold - hvilket giver et særligt behov for at sikre udførelsen, - at der fremkommer mange nye materialer og metoder, evt. i forbindelse  

 med kendte løsninger - hvilket gør overførsel af erfaringer vanskeligere og  

 hæmmer rutinemæssige sikringsløsninger og - at produktbeskrivelser for materialer ofte er ufuldstændige både med  

 hensyn til anvendelse og vedligehold - hvilket hæmmer fastlæggelsen af  

 kvalitet.
Disse særegne forhold har bevirket, at der i byggeriet er udviklet særlige  

 juridiske regelsæt, og at der herudover i betydelig grad arbejdes ud fra  

 uskrevne sædvaner og en mere eller mindre klart udtalt forståelse mellem  

 parterne, bl.a. på baggrund af parternes fælles interesse i, at byggeriet  

 forløber med så få problemer som muligt.
Sådanne uformelle samarbejdsformer  

 er lige så væsentlige som skrevne aftaler, og dette gælder også indenfor  

 kvalitetssikringens område.
Kvalitetssikring må derfor ikke blot blive et  

 spørgsmål om rapporteringer og underskrifter.
Vejledningens funktioner Den ønskelige, ændrede adfærd med hensyn til kvalitetssikring kan opnås på  

 flere måder: Gennem offentlige forskrifter og anvisninger, strengere ansvar,  

 forbedret holdning til godt arbejde, øget information, bedre uddannelse og  

 konkurrence mellem byggesektorens virksomheder.
 Denne vejledning bygger på, at det efter cirkulæret er en pligt at  

 kvalitetssikre byggeriet, men det er givet, at de øvrige nævnte forhold også  

 spiller en væsentlig rolle for adfærden.
 En hovedtanke bag vejledningen er, at den i systematiseret form skal  

 udtrykke og forstærke, hvad der allerede er skik og brug hos gode og  

 veldrevne virksomheder, som lader kvalitetssikring være en fast bestanddel af  

 deres planlægning og øvrige arbejde.
 Hjælpemidlerne i bilag 2 må som angivet i vejledningen opfattes som alment  

 teknisk fælleseje vedrørende kvalitetssikring, hvilket indebærer, at de hører  

 med til den viden, som fagmæssigt kan forlanges kendt, og som ligger bag god  

 kvalitetssikringsskik.
 Ved brug af de angivne hjælpemidler skal man være opmærksom på, at de på  

 detailområder kan indeholde fremgangsmåder, som ikke er en del af cirkulæret  

 og vejledningen, fx forelæggelse af kvalitetssikringshåndbøger for bygherren.  

 Se også side 16.
Metodefrihed Cirkulære og vejledning normerer ikke kvalitetssikring i den forstand, at  

 det udtømmende angives, hvad der skal ske.
Linien er at angive en række mål,  

 medens der er metodefrihed med hensyn til selve indsatsen for  

 kvalitetssikring.
Især i de første år må der herske en betydelig åbenhed med  

 hensyn til brug af metoder.
Om formålet - en bedre kvalitet - opnås, beror på den konkrete indsats og  

 på, hvordan detaljerne håndteres.
Men hvis cirkulære og vejledning efterleves  

 og følges op i det daglige arbejde af bygherrer, rådgivere og entreprenører,  

 vil der med hensyn til kvalitetssikring normalt være gjort, hvad der efter  

 Byggestyrelsens opfattelse kan forlanges.
Andre fremgangsmåder end de  

 skitserede kan anvendes, forudsat at det i fornødent omfang kan godtgøres, at  

 de virker lige så godt eller bedre.
Kvalitetssikring og ansvar Uafhængig af kvalitetssikring skal rådgive og entreprenører levere  

 kontraktmæssig ydelser.
Når der alligevel med cirkulæret sættes særlig ind på kvalitetssikringen,  

 skyldes det, at byggeriets parter gennem den nyere kvalitetssikringsteknik  

 får en bedre baggrund for deres indsats.
Efterhånden som denne teknik slår  

 igennem i praksis som alment teknisk fælleseje, kan der forventes færre svigt  

 i det færdige byggeri.
Optræder der fremover alligevel svigt, må det være  

 mere nærliggende end før, at nogen ikke har handlet professionelt  

 omhyggeligt, og at der kan være formodning om, at der foreligger  

 ansvarspådragende fejl og mangler.
Dette vil ikke mindst gælde de mange banale svigt, som byggeriet hidtil  

 har været udsat for, og som i betydelig grad må tilskrives manglende omhu  

 eller tilsidesættelse af eksisterende viden.
Men i det konkrete tilfælde  

 forudsætter ansvar selvfølgelig, at de foreliggende omstændigheder kan  

 betragtes som bevis for en mangel.
Derimod er det ikke givet, at ansvar er udelukket, hvis god  

 kvalitetssikringsskik er fulgt.
Ansvar kan blive pålagt af mange grunde, der  

 ikke har med kvalitetssikring at gøre.
En entreprenør kan fx have ansvar for  

 materialer eller for underentreprenørers arbejde, uafhængigt af  

 entreprenørens indsats for kvalitetssikring af egne ydelser.
På samme måde  

 kan en rådgiver hæfte for underrådgivere.
Basisbetonbeskrivelsen I statsligt og statsstøttet byggeri er der obligatorisk at følge  

 basisbetonbeskrivelsen (BBB) som nærmere angivet i Byggestyrelsens cirkulære  

 af 6. januar 1987 om brug af beton.
Efter det nævnte cirkulære skal bygherren forpligte sine rådgivere og  

 entreprenører til at lægge BBB til grund ved projektering og udførelse af  

 betonarbejder.
Der er visse muligheder for fravigelser.
 BBB er et led i byggeriets kvalitetssikring, idet beskrivelsen skal sikre  

 en forsvarlig holdbarhed af beton, der anvendes i byggeriet, hvad enten det  

 sker i form af betonelementer, fabriksblandet beton eller beton, fremstillet  

 på byggepladsen.
3. Gennemgang af cirkulæret §1. Dette cirkulære gælder for a. byggeri som får tilsagn om offentlig støtte efter lov om  

 boligbyggeri, b. statsligt byggeri, c. andet byggeri efter vedkommende styrelses bestemmelse, når der til  

 arbejdet ydes statsstøtte eller statslig udgiftsrefusion, eller arbejdet i  

 øvrigt helt eller delvis finansieres over de årlige bevillingslove.
Stk. 2.  Stk. 1 gælder også for ombygningsarbejder, når  

 disse gennemføres efter et projektmateriale og har et sådant omfang, at de i  

 det væsentlige organiseres og afvikles som en byggesag.
Cirkulæret gælder  

 ikke for bestående bygningsdele.
Statsstøttede bygherrer Cirkulæret gælder for alt byggeri efter lov om boligbyggeri, dvs. byggeri,  

 som modtager tilsagn om offentlig støtte efter lovens § 48 (almennyttigt  

 byggeri), § 54 (udbedring af byggeskader mv.), § 63 (andelsboliger), § 67  

 (boliger for unge) eller § 81 (boliger for ældre).
 Cirkulæret gælder dermed alt byggeri, som omfattes af byggeskadefonden, og  

 der er således sørget for de fornødne regler om, at byggeri under fonden  

 kvalitetssikres.
 For andet statsstøttet byggeri vil der fra vedkommende styrelse blive  

 udsendt meddelelse, når byggeriet omfattes af cirkulæret.
Statsligt byggeri Cirkulæret gælder for alt statsligt byggeri, men ikke for  

 anlægsvirksomhed.
 Med hensyn til statsstøttet og statsligt byggeri på Færøerne og i Grønland  

 beror det på den enkelte styrelse om cirkulæret skal gælde.
Andet byggeri Cirkulæret og denne vejledning anbefales fulgt også af andre bygherrer.
Ombygning Med § 1, stk. 2 hentydes typisk til ombygningsarbejder af en vis  

 størrelse.
Små ombygninger uden projektmateriale og rene vedligeholdsarbejder  

 falder således udenfor.
Cirkulærets bestemmelser tager alene sigte på  

 ombygningsarbejderne og tilslutningen til eksisterende bebyggelse og ikke på  

 bestående dele af bygningen, der lades urørt af ombygningen.
 Tilbygninger omfattes af cirkulæret.
 For statsstøttet byggeri udenfor lov om boligbyggeri afhænger det af § 1,  

 stk. 1 c. om ombygningsarbejderne er omfattet.
 § 2.  Gennem kvalitetssikring af byggeriets ydelser  

 skal svigt i byggeriet modvirkes.
 Stk. 2.  God kvalitetssikringsskik omfatter en fagmæssig  

 og omhyggelig brug af den byggetekniske og organsatoriske viden, der på  

 tidspunktet for en ydelse findes i fagkredse om sikring af ydelsens kvalitet.
Kvalitet Stk. 1  er cirkulærets programerklæring.
Kvalitet  

 betyder de egenskaber, byggeriet skal have efter aftaler eller  

 forudsætninger, og kvalitetssikring er altså den indsats, der skal betrygge,  

 at egenskaberne findes i den færdige bygning.
Sætte, sikre og dokumentere kvalitet Kvalitetsopgaverne i byggeriet drejer sig om tre forhold:
a.
Sætte kvalitet b.
Sikre kvalitet c.
Dokumentere kvalitet a. er bygherrens opgave, ofte med bistand fra rådgivere.
Denne opgave  

 ligger bortset fra §§ 10 og 11 om valg af produkter udenfor cirkulæret og må  

 løses ud fra den enkelte opgaves behov og økonomi som nærmere angivet i  

 bygherrevejledningen.
Det bør fremhæves, at bygherren må have realistiske forventninger til det  

 færdige byggeri og må sørge for at få forventlingerne formuleret som  

 kvalitetsbestemmelser i rådgiver- og entrepriseaftalerne og helst allerede i  

 byggeprogrammet.
At bygherren skuffes i sine forventninger er ikke  

 nødvendigvis det samme som svigtende kvalitetssikring.
 b. sker ved at planlægge, udføre og kontrollere sikringsaktiviteter.  

 Sikringen er rådgiveres og entreprenørers opgave indenfor deres ydelser og er  

 bygherrens opgave, hvad angår koordineringen af aktiviteterne, og hvad angår  

 tilrettelæggelse af kvalitetskontrollen under byggeriets udførelse.
 c. drejer sig om det dokumentationsmateriale, der skal afgives af  

 rådgivere og entreprenører om sikringen af ydelserne og om  

 kvalitetskontrollen under udførelsen.
Byggeteknisk kvalitet Kvaliteten i byggeriet kan vedrøre:
- formen, fx arkitektonisk fremtræden eller indpasning i et større  

 projekt, - funktionen, - byggeteknikken, især materialers, konstruktioners og installationers  

 holdbarhed og opfyldelse af nærmere fastsatte krav og i det hele evnen til i  

 aftalt eller forudsat omfang at modstå de påvirkninger, de bliver udsat for.
 Cirkulæret drejer sig om sidstnævnte forhold, dvs. den byggetekniske  

 kvalitet.
Aftalt og forudsat kvalitet Kvaliteten kan være udtrykkelig aftalt ved angivelse af ydeevne eller  

 andre målelige egenskaber.
Kvalitetssikringsniveauet for en del af disse  

 egenskaber er fastlagt i offentlige forskrifter.
På mange områder må der dog  

 regnes med sædvaner og andre mere upræcise angivelser, og derfor omfatter  

 cirkulæret også forudsat kvalitet.
Ydelser Ved byggeriets ydelser i § 2 forstås de tekniske rådgiveres præstationer i  

 form af projektering og anden bistand til bygherren og entreprenørernes  

 udførelse af entrepriserne.
Leverancer Leverandørers kvalitetssikring af deres leverancer omfattes ikke af  

 cirkulæret.
I det enkelte byggeri sikres leverancernes kvalitet ved  

 bygherrens og rådgivernes opstilling af de rette krav til materialer som  

 omtalt side 30, ved rådgivernes og entreprenørernes passende valg af  

 materialer, ved entreprenørernes modtagekontrol og ved fagtilsynets  

 beføjelser til at kassere materialer.
 Bygherren kan, hvor forholdene taler derfor, betinghe sig indsigt i  

 materialeproducenters produktionsforhold og produktkontrol.
Drift Under projektering og udførelse træffes en række beslutninger af betydning  

 for den efterfølgende drift.
Eksempelvis kan der ved udformning af  

 konstruktioner og valg mellem produkter tages særlige hensyn til  

 driftegenskaber.
Sådanne egenskaber kan altså høre med til kontraktmæssig  

 ydelse.
 Kvalitetssikringen får herigennem også betydning for brugen af bygningen.  

 Derimod omfatter cirkulæret ikke selve bygningsdriften.
God kvalitetssikringsskik Stk. 2  handler om god kvalitetssikringsskik og er et  

 kort udtryk for, hvad der kan forlanges af rådgivere og entreprenører.
 God kvalitetssikringsskik må vurderes fra fag til fag og har således et  

 forskelligt indhold for fx en arkitekt og en murermester.
Bestemmelsen taler også om organisatorisk viden.
Hermed hentydes til det  

 forhold, at svigtende kvalitet sjældent beror på manglende teknisk viden i  

 fagkredse, men mere på at få den eksisterende viden anvendt.
Ledelse,  

 information og organisering af arbejdet er derfor vigtige led i  

 kvalitetssikringen.
Hvis en rådgiver eller entreprenør handler professionelt omhyggeligt i  

 overensstemmelse med den viden om kvalitetssikring, som er alment kendt i  

 fagkredse på ydelsestidspunktet, er forpligtelsen til at sikre kvaliteten af  

 den pågældende ydelse opfyldt.
God kvalitetssikringsskik er således fulgt.
Om  

 eventuelt ansvar herudover se side 9.
§3. Bygherren skal som nævnt i dette cirkulære sikre, at det færdige  

 byggeri opnår den tilsigtede kvalitet.
Bygherren skal stille de fornødne krav  

 om kvalitetssikring til rådgivere og entreprenører.
Bygherrens og andre parters rolle Som anført i bygherrevejledningen er det bygherren, der er ansvarlig for  

 der færdige byggeri og for byggeprocessens overordnede tilrettelæggelse.
Det  

 er derfor efter § 3 bygherren, der skal sørge for, at byggeriet bliver  

 kvalitetssikret.
Forestås byggeriet af en forretningsfører, er det i praksis  

 denne, der har bygherrens opgave.
Da bygherren (eller forretningsføreren)  

 normalt ikke står for de tekniske detaljer i byggeriet, må forpligtelsen i  

 vidt omfang opfyldes ved, at kravet om kvalitetssikring føres videre til  

 bygherrens rådgivere og de valgte entreprenører.
 Bygherrens pligt til at sørge for kvalitetssikringen understreges i  

 byggeri under byggeskadefonden ved, at fonden ikke selv skal føre kontrol med  

 byggeriets udførelse.
Bygherren skal i aftalerne med rådgivere og i udbudsmaterialet for  

 entreprenører angive, at disse parter er forpligtet til at overholde  

 cirkulærets §§ 4, stk. 1 og 10-14 i det omfang, de har opgaver som angivet i  

 disse bestemmelser.
Desuden skal rådgivere og entreprenører overholde, hvad  

 bygherren i udbudsmateriale og aftaler med dem har fastsat i medfør af §§  

 5-7.
Hvis bygherren ikke har opfyldt sine pligter efter cirkulæret, må følgerne  

 ved statsbyggeri bero på reglerne om tjenstligt ansvar.
Ved statsstøttet  

 byggeri kan der blive tale om bristende forudsætninger for statsstøtten eller  

 om at benytte reglerne om ansvar for bestyrelser.
Bristende sikring Videreførelsen af opgaver til rådgivere og entreprenører indebærer, at  

 brist i disse kvalitetssikring ikke kan gøres gældende mod bygherren, hvis  

 denne i fornødent omfang i sine aftaler med andre parter har præciseret deres  

 pligt til at kvalitetssikre deres ydelser.
Forekommende brist i kvalitetssikringen bliver herefter et spørgsmål om  

 eventuel misligholdelse af rådgiver- eller entrepriseaftaler.
Normalt vil  

 sådanne tilfælde komme frem i forbindelse med svigt i byggeriet, og der kan  

 her være en formodning for et fejl- eller mangelansvar som nævnt side 9.
Tiltag, der understøtter sikringen En række af bygherrevejledningens anvisninger kan understøtte  

 kvalitetssikringen, selv om de ikke direkte handler herom.
Dette gælder  

 eksempelvis anvisningerne om - omhyggelig programmering - klare aftaler med rådgiverne - påpegning af særlige risici i byggeriet - klar kompetencefordeling - fastlagte kommunikationsveje - rimelige tidsfrister til alle aktiviteter.
 Særlig mht. rimelige tidsfrister henvises til bygherrevejledningen side  

 119 og Byggestyrelsens vejledning om pris og tid side 25.
 § 4.  Rådgivere og entreprenører skal hver for sig  

 kvalitetssikre deres ydelser i overensstemmelse med god kvalitetssikringsskik  

 og herunder i fornødent omfang udnytte de hjælpemidler, der til enhver tid  

 findes som alment teknisk fælleseje.
 Stk. 2.  Bygherren skal ikke kontrollere indsatsen efter  

 stk. 1.
 I tilfælde, hvor der foreligger et særligt behov for at sikre byggeriet  

 mod svigt, kan bygherren i rådgiveraftaler og ved udbud stille specielle krav  

 om kvalitetssikring.
En central regel § 4  er den centrale regel om rådgiveres og  

 entreprenørers kvalitetssikring af deres ydelser.
Reglen går ud på, at rådgivere og entreprenører skal handle i  

 overensstemmelse med god kvalitetssikringsskik som nævnt i § 2, og at de som  

 led heri skal udnytte de eksisterende hjælpemidler.
En række af disse er  

 nævnt i bilag 2.
 Rådgivernes og entreprenørernes kvalitetssikring sker som omtalt side 14  

 på grundlag af bygherrens krav herom.
Hvem fastlægger »god kvalitetssikringsskik«? God kvalitetssikringsskik er et sæt ofte uskrevne sædvaner, som er alment  

 anerkendte, og som skabes og udvikles i samvirket mellem myndigheder,  

 bygherrer, rådgivere og entreprenører.
 Sædvanerne er retligt bindende, uanset om den enkelte bygherre, rådgivere  

 eller entreprenør er enig i sædvanernes indhold eller ej.
Sædvaner vil ofte være uskarpe, og dette kan bevirke, at der kan opstå  

 uenighed om, hvor de retligt bindende grænser for god skik går.
I sidste  

 instans kan der blive tale om et spørgsmål, der må afgøres i mulige  

 retstvister om svigt i et byggeri.
Retspraksis er således med til at  

 fastlægge god skik.
Enhver sikrer sin egen ydelse Synspunktet i cirkulæret er, at den enkelte delproduktion og den hertil  

 hørende kvalitetssikring hører tæt sammen.
En ydelse skal i princippet  

 uprøvet kunne lægges til grund af efterfølgende led i byggeriet.
Det er dog  

 en selvfølge, at en part, der opdager fejl i andres ydelser, gør opmærksom  

 herpå.
Kontrol fra andre parters side kan give meromkostninger og give uklare  

 ansvarsforhold.
Hver part skal derfor kvalitetssikre sin egen ydelse.  

 Bygherrens stilling er udtrykkelig præciseret i § 4, stk. 2, især på baggrund  

 af konstaterede - men diskutable - tendenser til at tillægge bygherren en  

 mere central rolle i kvalitetssikringen, fx i den form, at bygherren skal  

 bedømme rådgiveres og entreprenørers kvalitetssikringshåndbøger.
Sådanne  

 håndbøger må betragtes som interne styringsinstrumenter i virksomhederne.
 Det anførte berører ikke kontrollen med leverancer som nævnt side 19 og ej  

 heller bygherrens tilrettelæggelse af tilsynet og kontrollen med  

 byggearbejdernes udførelse, se side 20 ff.
 Bygherren må påtale, hvis han konstaterer, at bestemmelserne og aftalerne  

 om parternes kvalitetssikring tilsidesættes, men bygherren har ingen pligt  

 til at holde øje hermed.
Særlige krav om sikring Bygherrerne kan som nævnt i § 4, stk. 2, stille særlige krav om rådgiveres  

 og entreprenørers kvalitetssikring.
Dette betyder, at der stilles  

 videregående krav end angivet i cirkulæret, fx om, at virksomhedernes interne  

 sikringsindsats skal opfylde visse nærmere krav eller om, at sikringen skal  

 gennemføres på bestemte måder.
Eller der kan foreligge tekniske grunde til  

 særlig omhu med entreprenørernes ydelser.
I almindeligt byggeri vil der normalt ikke være behov for at stille  

 særlige krav om sikring.
Der skal være tale om byggerier til specielle  

 formål.
 Stilles sådanne videregående krav til bydende entreprenører, må de fremgå  

 af udbudsmaterialet, således at alle bydende skal opfylde dem.
 I øvrigt henvises til side 26 om konkurrence på kvalitetssikring.
Hjælpemidler De hjælpemidler, som er nævnt i bilag 2, og som i almindelighed må anses  

 for alment teknisk fælleseje, skal suppleres med andet stof.
Bl.a. må i  

 fagkredse forudsættes kendskab til Byg-Erfa-bladene, til andet offentliggjort  

 stof om gode fremgangsmåder og om byggefejl og - i løbet af nogle år - til  

 erfaringsformidlingen fra byggeskadefonden om 5 års-eftersyn og  

 byggeskadesager.
Rådgiveres kvalitetssikring Rådgivernes interne kvalitetssikring skal borge for, at deres tegninger,  

 beskrivelser og øvrige ydelse er frie for fejl, der kan føre til  

 byggetekniske svigt.
 Rådgiverne må selv bestemme, hvorledes de vil gå frem, men det kan  

 generelt angives, at der må sættes ind på to felter: Dels i valget af  

 løsninger, dels med en intern kontrol af det udarbejdede materiale.
Valget af løsninger er et spørgsmål om projekteringspraksis og dermed ikke  

 blot om kvalitetssikring.
Men forholdet nævnes her, fordi det er et  

 væsentligt led i at undgå svigt, at der vælges løsninger, som er så lidt  

 risikobehæftede som muligt og som udnytter mulighederne for at skabe holdbart  

 byggeri.
Herom kan også henvises til side 29 ff om materialevalg.
Rådgivernes dikring af deres ydelser drejer sig om at systematisere og  

 udnytte fremgangsmåder, som i et vist omfang allerede i mange år har været  

 anvendt i rådgivende virksomheder.
Disse metoder er i de senere år under  

 udbygning, således som det nærmere fremgår af bilag 2. I korthed sagt kan  

 projekteringsmetodikken og projektorganisationen lægges an på måder, der i  

 væsentlig grad modvirker fejl, og hertil kommer en samlet projektgranskning,  

 der omfatter en systematisk gennemgang med henblik på at kontrollere  

 projektet for fejl og på at udpege svage punkter, som kan føre til svigt i  

 byggeriet, hvis de ikke følges med særlig opmærksomhed.
Det er især  

 væsentligt at undgå løsninger, hvor svigt kan give store følgevirkninger,  

 eller, hvis sådanne løsninger vælges, at sætte særlig ind med  

 kvalitetssikring, således at risikoen for svigt bliver mindst mulig.
Beskrivelsen af de valgte fremgangsmåder kan den enkelte  

 rådgivervirksomhed med fordel samle i en kvalitetssikringshåndbog til brug  

 for virksomhedens medarbejdere.
En sådan håndbog kan i høj grad virke  

 informerende og motiverende.
Den må suppleres med konkrete retningslinier for  

 de enkelte opgaver.
 Håndbogen kan eventuelt også bruges til at informere bygherrer, fx før  

 rådgiveraftaler indgås, men som nævnt side 15 bør bygherrerne kunne gå ud  

 fra, at rådgivernes kvalitetssikring er i orden også uden indsigt heri fra  

 bygherreside.
 Hvis bygherren stiller særlige krav om sikring som omtalt side 17 skal  

 rådgiverens interne indsats indrettes herefter.
Entreprenørers kvalitetssikring Entreprenørernes interne kvalitetssikring skal modvirke svigt i de  

 bygningsdele, som entreprenørerne står for.
Hvis entreprenøren selv vælger materialer eller andre løsninger, gælder om  

 sikringen af disse, hvad der er sagt side 16 ff.
Hvad angår arbejdstegninger  

 og eventuelt projektmateriale, som entreprenøren udarbejder, skal der  

 kvalitetssikres efter samme retningslinier som gælder for rådgivere.
 Ved arbejdsudførelsen har entreprenøren metodefrihed med hensyn til  

 kvalitetssikringen, men det er givet, at bestræbelserne især må samle sig om  

 følgende forhold:
 - Opgavefordeling, dvs. hvem er overfor virksomheden ansvarlig for  

 sikringen af den konkrete opgave.
 - Fastlæggelse af kommunikationsliner mellem dem, der er ansvarlige for  

 sikringen, og bygherrens byggeledelse og fagtilsyn.
 - Styring af dokumenter, herunder arkivering og rettelse og kassering af  

 tegninger.
 - Informationsmøder for operatørerne, dvs. arbejderne på byggepladsen.
 - Instruktion af operatører om nye eller vanskelige arbejdsgange.
 - Modtagekontrol vedrørende leverancer.
- Proceskontrol, dvs. kontrol af, at arbejdsgangene fører til de  

 tilsigtede resultater.
Denne indsats er af afgørende betydning i  

 entreprenørens kvalitetssikring.
Kontrollen kan planlægges og dokumenteres  

 ved hjælp af checklister, procesdiagrammer og kontrolkort, og der fastlægges  

 kontrolniveauer og kontrolfrekvenser.
 - Slutkontrol, der ofte udføres af entreprenørens konduktør og  

 projektleder.
 Den samlede indsats kan med fordel fremgå af en kvalitetssikringshåndbog  

 for den enkelte virksomhed, som beskriver virksomhedens arbejdsrutiner, og  

 som afspejler ledelsens holdning til kvalitetssikringen.
 I håndbogen beskrives de hjælpemidler, som virksomheden vil benytte og de  

 erfaringer, der er indsamlet.
 Som også nævnt i forbindelse med de tekniske rådgivere side 18 kan  

 håndbogen have en betydelig informerende og motiverende virkning overfor  

 medarbejderne.
Håndbogen suppleres efter behov med en sagsorienteret del, der beskriver  

 de særlige kvalitetskrav i den enkelte byggesag.
Denne del udarbejdes, efter  

 at entrepriseaftale er indgået.
 Håndbogen er principielt et internt instrument i virksomheden og ikke  

 beregnet på bygherrerne.
Entreprenørerne kan eventuelt udbygge deres interne indsats med  

 kvalitetcirkler og kvalitetsgrupper, hvori medarbejderne indgår.
Herom  

 henvises til bilag 2.
 Entreprenørerne må desuden sørge for, at deres underentreprenører sikrer  

 kvaliteten af deres ydelser.
 § 5.  Bygherren skal udarbejde en plan for sit tilsyn  

 med byggeriet under udførelsen.
Tilsynsplan Bygherren må lade kvaliteten løbende kontrollere under byggearbejdet.  

 Denne kontrol har to sider: Bygherrens tilsynsindsats, der normalt sker  

 gennem de tekniske rådgivere, og entreprenørernes dokumentation af  

 kvaliteten, der normalt sker igennem opfyldelsen af bygherrens kontrolplan.  

 (Om kontrolplaner se § 6).
Bygherren må i form af en tilsynsplan planlægge sit tilsyn med  

 entreprenørernes udførelse af byggearbejdet.
Tilsynsplanen bør udarbejdes  

 samtidig med projekteringen.
Tilsynsplanen vil normalt bestå i eller blive udmøntet i aftaler om  

 byggeledelse og fagtilsyn.
Tilsynsplaner behøver således ikke nødvendigvis at  

 udarbejdes som selvstændige dokumenter, men skal mere være udtryk for en  

 gennemtænkning af tilsynsopgaverne, herunder beslutninger om, hvor store  

 ressourcer, der skal bruges på tilsynet, og hvorledes ressourcerne skal  

 fordeles.
 Normalt sker planlægningen af tilsynet i samråd med de tekniske rådgivere.  

 Disse kan have en betydelig interesse heri, idet tilrettelæggelsen af  

 tilsynet kan modvirke tilsynsfejl.
Det er ikke tanken, at tilsynsplaner generelt skal føre til større  

 ressourceforbrug i forbindelse med udførelseskontrol i byggeriet.
Men planen  

 kan give et bedre forhold mellem tilsynsindsatsen og omkostningerne derved,  

 hvis tidsforbruget til byggeledelse og fagtilsyn søges ændret til mindre  

 tidsforbrug på egentligt tilsyn og til større tidsforbrug på gennemgang og  

 kontrol af entreprenørernes dokumentation af kvalitetssikring.
 Tilsynsplan udarbejdes også ved totalentreprise, idet det må anbefales, at  

 bygherren altid selv kontrollerer, at materialer og udførelse svarer til  

 totalentrepriseaftalen.
Tilsynsplanens indhold Planen må udarbejdes ud fra byggeopgavens art og således, at kontrollen  

 sættes mest ind der, hvor risikoen for svigt er størst, og hvor svigt  

 dårligst kan tåles.
Projektmaterialet bør kunne afgive det fornødne grundlag  

 herfor.
 Planen kan også tage hensyn til de forskelle i byggeprocessen, som udbuds-  

 og entreringsformer kan give.
Forhold udenfor tilsynsplanen Under byggeriets gang kan der opstå forhold, som ikke er forudset i  

 tilsynsplanen og som har betydning for kvaliteten.
Som eksempler kan nævnes - projektfejl, som opdages under udførelsen og som betyder ændringer i  

 projektet - andre projektændringer, som undtagelsesvis viser sig nødvendige - tilfælde af tvivl om udførelsen af arbejdet, hvor entreprenøren anmoder  

 om vejledning efter AB § 5, stk. 2 og 3.
 Her må bygherrens tekniske rådgivere og entreprenørerne sørge for, at  

 kvaliteten sikres.
Tilsynsplanen og rådgiverydelser Aftalerne om byggeledelse og fagtilsyn indgås på grundlag af  

 teknikerreglerne, som indeholder nærmere beskrivelser af ydelserne.
Som nævnt bør fagtilsynet lægge vægt på dokumentationen for entreprenørens  

 kontrol med egne ydelser.
Om entreprenørens dokumentation henvises til § 6.
 Desuden bør der angives kriterier for fagtilsynets godkendelse og  

 kassation af udført arbejde, og fagtilsynets stikprøvekontrol bør fastlægges  

 nærmere.
 Endelig må der foreligge en dokumentation for den gennemgang af byggeriet,  

 som foretages før afleveringen og som resulterer i mangellister.
 § 6.  Til sikring af kontraktmæssige ydelser skal  

 bygherren i form af en kontrolplan fastsætte nærmere bestemmelser om den  

 dokumentation for entreprisers udførelse, for udførte anlæg og for de  

 anvendte materialer, som entreprenørerne skal afgive under arbejdet og ved  

 dettes afslutning.
 Stk. 2.  Kravene til entreprenørerne i medfør af stk. 1  

 skal angives i udbudsmaterialet.
 Stk. 3.  Dokumentationen skal have en sådan form, at den  

 i det omfang, den har betydning for bygningsdriften, kan indgå i  

 udarbejdelsen af driftsplaner.
Kontrolplan Kvalitetssikring i udførelsesfasen er først og fremmest entreprenørernes  

 sag.
Men der er behov for en samlet overordnet indsats fra bygherrens side  

 for at sikre, at de mange enkeltydelser bliver til et færdigt byggeri med den  

 tilsigtede kvalitet.
Også det forhold, at mange bygningsdele bliver skjult i  

 bygværket, taler for en løbende kontrol.
Ikke mindst er der behov for driftprøver af de stedse mere komplicerede  

 anlæg.
Det er bl.a. derfor, § 6 også nævner udførte anlæg.
 Kontrolplaner må ses i sammenhæng med tilsynsplaner som omtalt i § 5.
Kontrolplanens indhold Kontrolplanen udarbejdes samtidig med projekteringen, i hvert fald i  

 hovedtræk.
Kontrolplaners nærmere indhold må fastlægges i praksis, men det kan kort  

 angives som nogle hovedpunkter, at planen bør angive - den dokumentation for udført arbejde og anvendte materialer, som  

 entreprenørerne skal afgive - bestemmelser om denne dokumentations form, systematik og arkivering - bestemmelser om afgivelse af prøver på materialer, farver, overflader og  

 funktioner - omfanget af driftprøver af de tekniske anlæg, herunder  

 prøvekørselsperioder før aflevering - eventuel ekstern kontrolbistand - administrative rutiner, herunder behandling af kvalitetssikring på  

 byggemøder og i byggemødereferater.
 Entreprenørerne må sørge for at få den fornødne dokumentation fra deres  

 underentreprenører.
 Hvis tilsynsindsatsen må ændres under byggeriets gang som følge af ændrede  

 forhold, kan dette også få betydning for kontrolplanen.
Dokumentation som led i kontrolplan § 6,  stk. 2 skal sikre, ar de bydende entreprenører  

 er klar over omfanget og arten af den forlangte dokumentation, således at der  

 ikke senere opstår betalingsspørgsmål i forbindelse hermed eller usikkerhed  

 om dokumentationsmaterialet under arbejdets udførelse.
Dokumentationens formål Dokumentation i henhold til kontrolplanen er et væsentligt led i  

 kvalitetssikringen.
Det nærmere omfang af dokumentationen er det bygherrens  

 og hans rådgiveres sag at fastlægge, afhængig af byggeopgavens art.
 Materialet skal tjene tre formål:
a.
Det skal være en støtte for bygherrens kontrol med udførelsen.
b.
Det skal ved entreprisens afslutning udgøre en samlet dokumentation af,  

 at det udførte arbejde svarer til specifikationerne.
Materialet skal først og  

 fremmest udtrykke, at entreprenøren har gennemført den fornødne  

 kvalitetssikring.
Men materialet skal også kunne bruges til at indkredse  

 årsagerne til svigt, der senere evt. konstateres.
c.
Det skal kunne benyttes i driftplaner, se side 24.
Nærmere om dokumentationen Det bør foreskrives, at entreprenøren skal opbevare kvalitetsrelevant  

 dokumentation på byggepladsen, tilgængeligt for bygherren og hans  

 repræsentanter.
Bygherren skal have ret til under byggeriet at få kopi af  

 relevante dele af materialet.
Der kan stilles krav om den systematik, materialet skal være opbygget  

 efter.
Kravene skal sigte på udførelsesfasen og på den kommende drift af det  

 færdige byggeri.
 Dokumentationen bør omfatte entreprenørens modtagekontrol vedrørende  

 leverancer, herunder fx vedrørende afprøvning og kontrol af  

 betonkonstruktioner eller attester for godkendelser og prøvninger af andre  

 produkter.
 Normalt bør selve modtagekontrollen udføres af entreprenøren, men  

 bygherren kan i særlige tilfælde betinge sig ret til selv at foretage kontrol  

 på produktionssteder.
 Dokumentationen skal efter nærmere aftale afgives løbende.
Samlet afgivelse af dokumentation Kontrolplanen skal føre til, at dokumentationen af den løbende kontrol  

 under udførelsen kan foreligge samlet ved byggeriets aflevering og kan  

 afgives til bygherren i en systematiseret form.
Selve afleveringsforretningen bliver en konstatering af, om den afgivne  

 dokumentation viser, at byggeriet er i en sådan stand, at det kan afleveres  

 efter AB § 17. Kan byggeriet afleveres, skal det af dokumentationen fremgå,  

 hvilke eventuelle mangler der skal afhjælpes.
Dette sker normalt i form af  

 mangellister.
Modtagelse af dokumentation ændrer ikke ansvarsfordelingen  

 mellem byggeriets parter.
AB's bestemmelse om aflevering Bestemmelserne om dokumentation påvirker ikke entreprenørens adgang til at  

 kræve aflevering, når betingelserne i AB § 17 er opfyldt.
Undgå bureaukratisering Det er væsentligt, at bygherren finder en balance mellem dokumentationens  

 nyttevirkning og omkostningerne ved at tilvejebringe materialet.
Bygherren må  

 modvirke faren for, at dokumentationen bliver et mål i sig selv, og at  

 byggeprocessen belastes med tung papirgang.
Driftplan I § 6, stk. 3 angives, at dokumentationen skal have en sådan form, at den  

 - i det omfang den har betydning for bygningsdriften - kan indgå i  

 udarbejdelsen af driftsplaner.
Denne bestemmelse peger hen mod  

 kvalitetssikringens anden del, nemlig kravet om, at vedligehold og anden  

 drift sker efter nærmere fastlagte planer.
Fra materialeindkøb og  

 kvalitetskontrol kan foreligge mange oplysninger om materialers og  

 konstruktioners levetid, vedligehold, pasning, udskiftning og andre forhold.  

 Det er vigtigt, at disse oplysninger senere kan genfindes og benyttes ved  

 driften af byggeriet.
 Det er bygherren, der nærmere må foreskrive, i hvilket omfang der skal  

 leveres materiale af betydning for driften.
 § 7.  Det skal af udbudsmaterialet fremgår, i hvilket  

 omfang entreprenører skal deltage i projektgennemgang og tilrettelæggelse  

 vedrørende kvalitetssikring.
Formål I det omfang bygherrens ønsker om kvalitetssikring medfører et  

 ekstraordinært tidsforbrug for entreprenører, skal bygherren efter § 7 sørge  

 for, at dette på forhånd er entreprenørerne bekendt.
Herved kan bygherren  

 bidrage til at opfylde cirkulærets § 9, hvorefter evt. betaling for  

 kvalitetssikring så vidt muligt ikke sker særskilt, men indgår i  

 entreprisesummer eller anden betaling.
Dokumentation af kvalitetssikring Entreprenørernes dokumentation af deres ydelser reguleres ikke af § 7, men  

 af bestemmelserne i § 6.
Gængse møder Deltagelse i formøder, orienteringsmøder og byggemøder i sædvanligt omfang  

 omfattes ikke af § 7, men er et almindeligt led i entreprenørernes ydelser.
Særlig mødeindsats Derimod må det oplyses, hvis der i forbindelse med kvalitetssikring bliver  

 tale om særlig mødevirksomhed eller anden særlig og tidsforbrugende indsats.
Projektgennemgang § 7  nævner projektgennemgang.
Herved forstås en  

 gennemgang af projektmaterialet, som foretages af de udvalgte entreprenører.  

 Bygherren afgør, om gennemgangen skal foretages før eller efter  

 entrepriseaftalens indgåelse.
Projektgennemgang bør derimod ikke pålægges  

 entreprenører i tilbudsfasen.
Formålet med projektgennemgang er at udnytte  

 entreprenørernesudførelsesmæssige sagkundskab til at få afdækket eventuelle  

 forhold, som kan føre til svigt, eller som er særlig risikofyldte eller  

 vanskelige at udføre.
Også driftsmæssige forhold kan føres frem, og i det  

 hele kan projektgennemgangen benyttes til om muligt at gøre projektet mere  

 rationelt.
Ikke mindst kan der blive taget hensyn til de valgte  

 entreprenørers grej og produktionsforhold.
Metoden rækker således videre end  

 til kvalitetssikring.
Derimod er det ikke tanken, at projektgennemgangen skal  

 benyttes til at revidere projektet og de intentioner, som bygherren og hans  

 rådgivere har nedlagt i dette.
Der er ikke nogen krav om projektgennemgang, men fremgangsmåden kan  

 anbefales.
Der skal afsættes den fornødne tid hertil.
 Projektgennemgangen kan blive en dialog om projektets udførelse, hvor der  

 både kommer information fra rådgiverne til entreprenørerne og fra disse til  

 rådgiverne.
 Hvis projektgennemgangen fører til ændringer i projektet, er det  

 væsentligt at søge at overskue følgerne heraf for projektet som helhed.
 Projektgennemgangen ændrer ikke rådgivernes ansvar for projektet.  

 Rådgiverne har ikke krav på, at deres ydelser bliver undergivet  

 projektgennemgang af entreprenørerne.
Det er bygherrens sag, om han vil lade resultatet af projektgennemgangen  

 følge op af ændringer i projektet, herunder materialevalget.
Gennemgangen  

 ændrer ikke fordelingen af ansvar og risiko mellem bygherre og entreprenører,  

 ej heller hvis gennemgangen resultereri ændringer af projektet og måske i  

 entreprisesummen.
 Men det er givet, at eventuelle advarsler, som bygherren har modtaget ved  

 gennemgangen, og som ikke er blevet afklaret ved yderligere drøftelse, kan  

 have en vis bevismæssig betydning i forholdet mellem bygherre og  

 entreprenører.
 Hvis der ønskes et mere omfattende samarbejde med entreprenører om  

 projektets udformning, må henvises til bygherrevejledningen s. 92-93 og s.  

 134-135.
§ 8.  Ved udbud og ved bedømmelse af tilbud  

 konkurreres der ikke kvalitetssikring.
Ved valg af virksomheder til at  

 deltage i begrænset udbud kan virksomhedernes indsats for kvalitetssikring  

 tages i betragtning.
Begrundelse I § 4 (se side 15) slås det fast, at kvalitetssikring er et naturligt led  

 i enhver ydelse, og at hver part selv sørger herfor.
Det ville derfor være  

 forkert at konkurrere på evnen til kvalitetssikring.
Alle tilbud skal afgives  

 under respekt af cirkulærets § 4 og hvad bygherren i øvrigt har bestemt i  

 medfør af cirkulæret.
Konkurrence på kvalitetssikring ville også indebære, at meget ubestemte  

 forhold skulle indgå i tilbudsbedømmelsen, nemlig en vurdering af den  

 kommende sikrings effektivitet.
Det ville kunne sløre billedet af, hvilket  

 tilbud der er lavest.
Bedømmelse af tilbud ved licitation Mulighederne for at tage kvalitetssikring i betragtning ved besømmelse af  

 tilbud fremgår af udbudscirkulærets § 8 (* 1). Herefter kan et tilbud  

 forkastes, hvis bygherren finder det overvejende sandsynligt, at den bydende  

 er ude af stand til at gennemføre arbejdet i tilfredsstillende kvalitet.
Hvis  

 en entreprenør har udvist manglende evne til kvalitetssikring med deraf  

 følgende risiko for betydelige svigt, kan denne bestemmelse bruges.
Bedømmelse af tilbud ved totalentreprise Ved totalentreprise skal bygherren finde frem til det fordelagtigste  

 tilbud.
Ej heller her konkurreres der på kvalitetssikringen.
Prækvalifikation Valg af virksomheder til at deltage i begrænset udbud sker efter en samlet  

 vurdering af virksomhederne, og tillid kan her spille en betydelig rolle.
I  

 overvejelserne kan også indgå bygherrens vurdering af indsatsen for  

 kvalitetssikring.
Konkurrencer § 8  forhindrer ikke, at der konkurreres på  

 udformninger af bygværket, der giver en særlig sikkerhed for kvaliteten.
Særlige krav om kvalitetssikring § 8  forhindrer ej heller bygherren i at stille  

 særlige krav til entreprenørernes kvalitetssikring.
Disse krav skal alle  

 bydende opfylde, og der konkurreres således ikke på dem.
Valg af rådgivere Rådgivere vælges ikke i priskonkurrence, men efter bygherrens  

 helhedsvurdering af, hvem der er bedst egnet til opgaven.
Bygherren kan lade  

 sin viden om rådgivernes evne til at undgå fejl, dvs deres kvalitetssikring,  

 indgå i overvejelserne, men bør iøvrigt normalt gå ud fra, at  

 kvalitetssikringen er i orden, når rådgiverne i rådgiveraftalerne forpligtes  

 efter § 4.
 § 9.  Kvalitetssikring efter § 4, stk. 1, kan ikke  

 forlanges særskilt betalt.
Stk. 2.  Ydelser efter § 4, stk. 2, § 5, § 6 og § 7  

 betales efter særlig aftale.
Dog skal budgetrammer for rådgiverydelser, der  

 udføres efter regning, og entreprisetilbud omfatte alle udgifter til  

 kvalitetssikring.
 Stk. 3.  Byggeledelse og fagtilsyn betales efter  

 gældende praksis.
Generelt om betaling Kvalitetssikring bør for byggeriets parter ikke betyde noget væsentligt  

 merarbejde - cirkulæret præciserer og systematiserer, hvad der allerede er  

 betragtet som god skik i mange virksomheder.
Kvalitetssikringen bør for rådgivere og entreprenører betyde færre  

 udgifter til fejlopretning, mangeludbedring og erstatninger.
I det omfang  

 dette er tilfældet, bliver rådgivernes og entreprenørernes udgifter som  

 helhed ikke forhøjet, og der er således ikke grundlag for højere betaling.  

 Kvalitetssikring giver rådgivere og entreprenører en bedre baggrund for at  

 præstere det, der stedse har været deres kontraktmæssige pligt, nemlig at  

 aflevere ydelser uden fejl og mangler.
 For at give bygherren et vist spillerum for en ekstraindsats for  

 kvalitetssikringen giver § 9, stk. 2, mulighed for betaling af en særlig  

 indsats for kvalitetssikring.
 Men ved at angive, at parternes egen kvalitetssikring ikke skal betales  

 særskilt, er § 9, stk. 1 med til at betone, at kvalitetssikring er en  

 naturlig del af enhver ydelse, og at parterne uden særskilt betaling må  

 forventes at følge med i udviklingen indenfor deres fag.
 Bygherrerne bør være tilbageholdende med at anerkende merudgifter til  

 kvalitetssikring ved særlig aftale.
Tilbudsarbejde Hvis en entreprenør mener, at kvalitetssikringen medfører ekstraudgifter -  

 fx i medfør af §§ 6 og 7 - skal udgifter hertil være indeholdt i  

 tilbudssummen.
Entreprenørarbejde efter regning Hvis arbejdet betales efter regning, anbefales det bygherrerne, at de  

 forlanger oplyst af entreprenørerne, om disse regner med en ekstra indsats  

 til kvalitetssikring, som vil give sig udslag i et større tidsforbrug end  

 ellers.
Der tænkes her på dokumentation efter § 6, på en indsats vedrørende  

 projektgennemgang og tilrettelæggelse efter § 7 og på særlige krav om sikring  

 efter § 4, stk. 2. Den almindelige interne sikring efter § 4, 1. pkt.,  

 forudsættes gennemført som et led i ydelsen og indenfor normal betaling.
Rådgiveraftaler med honorar efter byggeudgift Indenfor det byggeudgiftsafhængige honorar for ydelserne forslagsstillelse  

 og projektering, (dvs. fra og med dispositionsforslag til og med hovedprojekt  

 og projektopfølgning) forudsættes rådgiverne at kvalitetssikre deres ydelser  

 efter § 4, stk. 1.
 Medfører bygherrekrav om særlig sikring efter § 4, stk. 2 eller om  

 udarbejdelse af tilsynsplan efter § 5 eller kontrolplan efter § 6, at en  

 rådgiver må anvende tid ud over normalt på en opgave, kan bygherren yde  

 honorar som et fast honorar eller efter regning.
Rådgiveraftaler med honorar efter regning I tilfælde, hvor forslagsstillelse og projektering undtagelsesvis  

 honoreres efter regning, må tidsforbruget til kvalitetssikring omfattes af  

 den vejledende budgetramme, som bør aftales mellem bygherre og rådgiver, jf.  

 bygherrevejledningen s. 179.
Byggeledelse og fagtilsyn Honorar for byggeledelse og fagtilsyn fastsættes efter hidtidig praksis og  

 med udgangspunkt i kontrol- og tilsynsplaner.
Budgettering Ved udarbejdelse af overslag over byggeudgifter bør som udgangspunkt  

 regnes med, at kvalitetssikring efter cirkulæret er udgiftsmæssigt neutralt.
§ 10.  Materialer, konstruktioner og bygningsdele skal  

 vælges eller udformes under størst mulig udnyttelse af foreliggende viden og  

 erfaring om, hvorledes a. svigt i byggeriet undgås b. bygninger kan drives, herunder holdes vedlige på en rationel og  

 økonomisk måde c. bygninger kan efterses og bygningsdele udskiftes lettest muligt  

 under hensyn til projektets intentioner.
Produkter, der svarer til den ønskede kvalitet § 10  - og den efterfølgende § 11 - drejer sig  

 egentlig ikke om at sikre kvalitet, men om at vælge kvalitet.  

 Men de forhold, som de to paragraffer handler om, har nøje sammenhæng med  

 kvalitetssikring og er derfor medtaget i cirkulæret.
Ud over disse forhold skal der selvfølgelig vælges under hensyntagen til  

 form- og funktionskvalitet.
Der kan ikke angives nogen fast prioritering  

 mellem de forskellige kvalitetskrav og ej heller mellem de hensyn, der  

 angives i §§ 10-11. Bygherren må gå ud fra en helhedsvurdering og herunder  

 sørge for, at der lægges betydelig vægt på, at de valgte produkter svarer til  

 den ønskede kvalitet.
Der kan i øvrigt henvises til bygherrevejledningen,  

 bilag 5.
Det er bygherrens opgave at stille og få opfyldt de krav til funktionsevne  

 og levetid, der svarer til det tilstræbte kvalitetsniveau i det pågældende  

 byggeri.
Som også nævnt side 13 findes der dog på mange områder endnu ikke  

 præcise deklarationer af funktionsevne og levetid, og bygherren må da gå ud  

 fra erfaringer og sædvanlige forudsætninger.
I praksis vil bygherren ofte  

 overlade udformning af kravene og valget af løsninger til rådgiverne eller  

 entreprenørerne, og disse er da overfor bygherren ansvarlige for udformning  

 og løsninger.
 Med levetid forstås produkters forventede holdbarhedstid ved tilsigtet  

 brug og normal pasning og vedligehold.
 Rådgivere og entreprenører må underrette bygherren, hvis de påtænker at  

 foreslå eller anvende produkter og metoder, der ikke er gængse og anerkendt  

 problemfrie til den tilsigtede brug, eller hvis de er usikre på produkters og  

 metoders egenskaber.
Særligt om vejrliget I vinterperioden kan vejrliget udsætte materialer og konstruktioner for  

 svigt, og de mindre gunstige arbejdsforhold kan påvirke omhuen i arbejdet.  

 Gennemførelsen af vejrligsforanstaltninger har en kvalitetssikrende virkning,  

 især når de er af mere omfattende art.
Særlig skal peges på de muligheder,  

 der ligger i totaloverdækning.
Udviklingen på dette felt giver økonomisk og  

 teknisk grundlag for en indsats, som kan holde arbejdet i gang i  

 vinterperioden uden de sædvanlige vejrligsproblemer, og som modvirker  

 kvalitetssvigt, der er en følge af vejrliget.
Brug af driftvenlige materialer Punkt a. i § 10 har som baggrund bl.a. den betydelige viden, der er  

 fremkommet i de seneste år om årsagerne til svigt og om mulighederne for at  

 forebygge svigt, bl.a. ved bygningers udformning.
I det hele må der i  

 projektet og udbudsmaterialet gøres opmærksom på projektdele med særlig  

 risiko for svigt.
Punkt b. i § 10 drejer sig om, at projekteringen må ske under hensynstagen  

 til den kommende drift.
En del af de hidtidige byggeskader er blevet  

 forværret af, at viden om drift ikke er brugt.
Bestemmelser om selve driften  

 vil blive fastsat udenfor cirkulæret om kvalitetssikring.
 Punkt c. i § 10 skal fremme en rationel udformning af konstruktionerne,  

 hvilket medvirker til at formindske de samlede levetidsomkostninger for et  

 byggeri.
 I projekt- eller totalentreprisekonkurrencer kan der konkurreres på  

 opfyldelsen af egenskaber som nævnt i § 10.
Totaløkonomi Punkt b. lægger op til, at totaløkonomi bør have en større vægt under  

 planlægningen og ved valg mellem forskellige løsninger.
§ 11.  Om muligt skal benyttes produkter der er  

 undergivet kontrol eller godkendelsesordninger, forudsat at a. produkternes egenskaber ikke let kan bedømmes uden disse  

 ordninger b. ordningerne dækker væsentlige efterspurgte egenskaber i det  

 pågældende byggeri og c. produkterne er konkurrencedygtige på pris og kvalitet.
Godkendelses- og kontrolordninger Såvidt muligt skal benyttes produkter, hvorom der gives præcis og  

 udtømmende information, hvad angår produktegenskaber.
Sådan information  

 foreligger som regel i forbindelse med kontrol- og godkendelsesordninger.
Der findes adskillige sådanne ordninger med tilhørende prøvninger, for det  

 meste i privat (dvs. branchemæssigt) regie.
Kvalitetssikringen for et produkt  

 må således antages at være i orden, når produktet er undergivet en  

 betryggende kontrol.
 Herved kan også selve kvalitetsfastsættelsen lægges i fastere baner, fordi  

 det er en nødvendig forudsætning for kontrollen, at man ved, hvad der skal  

 kontrolleres, dvs. at der på forhånd er givet præcise beskrivelser af en  

 række egenskaber ved produktet.
Som også nævnti § 11 må fordelen ved kontrol- og godkendelsesordninger dog  

 afvejes mod den konkrete nytte.
For en række produkters vedkommende kan  

 almindeligt produktkendskab hos bygherrer og rådgivere kombineret med  

 konkurrencen blandt producenter om at levere gode produkter formentlig være  

 et mere smidigt hjælpemiddel.
Eventuelle varedeklarationer kan her benyttes.
 SBI-anvisning 122 (1986) giver en oversigt over godkendelses- og  

 kontrolordninger for byggevarer.
Ansvar Hovedreglen i det statslige og statsstøttede byggeri er, at materialer  

 leveres med et materialeansvar, svarende til købelovens regler, og med en  

 ansvarsperiode på 5 år. 5-årsperioden er fastsat i Byggestyrelsens cirkulære  

 af 25.6.1986 om ansvarsforhold i byggeriet.
Garantier Undertiden tilbyder leverandører garantier, der indebærer en videregående  

 hæftelse, end ansvarsreglerne tilsigter.
Sådanne garantier bør tage sigte på  

 bestemte egenskaber ved produktet, og det bør være angivet, hvilket tidsrum  

 de gælder for.
Brugen af garantier Bygherren kan vælge produkter, der ydes garanti for.
Det er en  

 forudsætning, at produkterne er konkurrencedygtige hvad angår pris og  

 kvalitet, at de garanterede egenskaber er relevante for byggeriet, og at det  

 må antages, at leverandøren kan opfylde garantien, hvis den bliver aktuel.  

 Eventuelt kan garantien søges dækket af forsikring.
§ 12.  I projektmateriale skal i videst omfang  

 anvendes alment anerkendte tegnings- og beskrivelsesprincipper Fordele ved fælles principper En af hindringerne for kvalitetssikring er misforståelser, forvanskninger  

 og uklarheder i byggeriets kommunikationslinier, der ofte strækker sig over  

 mange led - fra bygherren over projekterende og byggeledere en entreprenører  

 og disses formænd og til de enkelte operatører.
Mange fejl i byggeriet  

 skyldes svigtende kommunikation.
Et hjælpemiddel til at bedre på disse  

 forhold er brugen af alment anerkendte principper for udformning af tegninger  

 og beskrivelser, herunder anvendelse af entydige symboler og ensartet  

 tekstmæssig udformning.
Må udvikles i praksis Bestemmelsen i § 12 lægger op til en forøget indsats på disse felter.  

 Byggeriets virksomheder bør i voksende omfang benytte almene, fælles  

 principper for planlægning og udførelse.
De enkelte praktikere må selv  

 vurdere, hvilke hjælpemidler der ser ud til at være brugbare og på vej til  

 almindelig udbredelse.
Formentlig kan der i BPS-materiale findes egnet stof  

 på en række felter.
Udviklingen vil formentlig blive præget af, at byggeriets kommunikation  

 efterhånden i højere grad bliver gennemført ved hjælp af elektronisk  

 databehandling.
En sådan udvikling vil øge behovet for almene, fælles  

 principper for udveksling af information.
 Indtil videre er forholdene næppe så afklarede, at de kan føre til  

 overtrædelse af § 12, medmindre der er anvendt symboler og udformninger, som  

 kan give anledning til misforståelser eller som er klart særegne, uden at  

 dette er begrundet.
 § 13.  Ændringer i kvalitetskrav skal fremgå af  

 aftaler og skal være registreret på en sådan måde, at der stedse er klarhed  

 over, hvilken kvalitet det færdige byggeri skal have.
Formål Kvalitetssikring forudsætter, at der er klarhed over den kvalitet, der  

 skal opnås.
Hvis kvalitetskravene ændres undervejs som følge af  

 projektændringer, må dette registreres, så sikringen kan indrettes herefter.
 Bestemmelsen tager ikke mindst sigte på at undgå den situation, at  

 sparerunder i en byggesag fører til lavere kvalitet i udførelsen, uden at  

 bygherren bliver klar over det og derfor skuffes i sine forventninger til det  

 færdige byggeri.
Rettelse af tegninger Det er også væsentligt, at der ikke opstår forvanskninger og  

 misforståelser ved rettelse af tegninger.
Der bør derfor anvendes alment  

 anerkendte principper for rettelser.
Herom henvises nærmere til side 31.
§ 14.  Cirkulærets bestemmelser kan fraviges ved  

 forsøgsbyggeri, når der er tale om væsentlige afvigelser fra hidtidig  

 byggeskik.
Forsøgets formål skal på forhånd være defineret og dets omfang  

 afgrænset, ligesom arbejdet skal være lagt til rette ud fra forsøgsformålet.  

 I aftalerne med rådgivere og entreprenører skal opgavens karakter af forsøg  

 være angivet, og det skal være bestemt, hvem der skal præstere de enkelte  

 ydelser i forsøget.
Behov for forsøg Byggeriet har behov for forsøg, som kan fremme den byggetekniske  

 udvikling.
Bygherrerne bør også kunne gå ind i sådanne aktiviteter, og det er  

 derfor i reglerne for byggeskadefonden bestemt, at fonden også skal dække  

 udviklingsskader.
 Cirkulæret tager ikke stilling til, hvornår og hvordan forsøg bør  

 gennemføres.
Forsøgsgrænsen Bestemmelserne tager sigte på egentlige forsøg.
Mindre ændringer i  

 gældende byggeskik betragtes ikke som forsøgsbyggeri.
Dette kan fx gælde brug  

 af nye produkter, hvor der foreligger prøveattester eller dokumentation for  

 brugen.
Forsøgssikring Det ligger i forsøgets natur, at resultatet ikke er sikkert.
Det vil  

 derfor ofte være umuligt at sikre kvaliteten som angivet i cirkulæret.
Til  

 gengæld bør forsøget som sådan sikres så godt som muligt, og det er dette §  

 14 handler om.
Forsøg skal være besluttet på forhånd, og der skal være tale  

 om en kalkuleret, afgrænset forsøgsrisiko, som bygherren er vidende om.  

 Uovervejet brug af nye løsninger, som medfører svigt, kan ikke efterfølgende  

 betegnes som forsøg.
Udviklingsrisikoen er normalt bygherrens.
Eventuelle forsøg må derfor være  

 lagt til rette af bygherren, og aftaler med rådgivere og entreprenører  

 affattet under hensyn hertil.
 Sidste sætning i § 14 skal lægge op til en klar fordeling af ansvar og  

 risiko ved forsøget.
 Nogle retningslinier for anvendelsen af nye produkter og metoder findes i  

 bygherrevejledningen s. 184-185.
§ 15.  Som retningslinier for god  

 kvalitetssikringsskik udsender Byggestyrelsen en vejledning om  

 kvalitetssikring, hvori tillige angives en række af de hjælpemidler, der  

 findes som alment teknisk fælleseje.
Vejledningen revideres efter behov.
 § 15  er gennemført i form af denne vejledning.
 Se nærmere om vejledningens karakter i indledningen og almindelig  

 orientering.
 § 16.  Dette cirkulære gælder for statslige  

 byggearbejder, der påbegyndes projekteret efter 31.12.1986, og for  

 statsstøttede byggearbejder med offentlige støtte efter lov om boligbyggeri,  

 når arbejdet påbegyndes projekteret efter denne dato, dog i alle tilfælde,  

 når tilsagn om offentlig støtte gives efter 30.6.1987. For andre  

 statsstøttede byggearbejder træder cirkulæret i kraft efter vedkommende  

 styrelses beslutning, jf. § 1.
Hvornår nyt byggeri Det må i tvivlstilfælde afgøres konkret, hvornår der er tale om et  

 byggeri, der påbegyndt projekteret efter 31.12.1986.
 Bilag 1.
Cirkulære om kvalitetssikring af byggearbejder Område § 1.  Dette cirkulære gælder for a. byggeriet, som får tilsagn om offentlige støtte efter lov om  

 boligbyggeri, b. statsligt byggeri c. andet byggeri, når vedkommende styrelse træffer bestemmelse om  

 cirkulærets anvendelse, og når der til arbejdet ydes statsstøtte eller  

 statslig udgiftsrefusion, eller arbejdet i øvrige helt eller delvis  

 finansieres over de årlige bevillingslove.
Stk. 2.  Stk. 1 gælder også for ombygningsarbejder, når  

 disse gennemføres efter et projektmateriale og har et sådant omfang, at de i  

 det væsentlige organiseres og afvikles som en byggesag.
Cirkulæret gælder  

 ikke for bestående bygningsdele.
Formål § 2.  Gennem kvalitetssikring af byggeriets ydelser  

 skal svigt i byggeriet modvirkes.
 Stk. 2.  God kvalitetssikringsskik omfatter en fagmæssig  

 og omhyggelig brug af den byggetekniske og organisatoriske viden, der på  

 tidspunktet for en ydelse findes i fagkredse om sikring af ydelsens kvalitet.
Parternes opgaver og indbyrdes forhold § 3.  Bygherren skal som nævnt i dette cirkulære  

 sikre, at det færdige byggeri opnår den tilsigtede kvalitet.
Bygherren skal  

 stille de fornødne krav om kvalitetssikring til rådgivere og entreprenører.
 § 4.  Rådgivere og entreprenører skal hver for sig  

 kvalitetssikre deres ydelser i overensstemmelse med god kvalitetssikringsskik  

 og herunder i fornødent omfang udnytte de hjælpemidler, der til enhver til  

 findes som alment teknisk fælleseje.
 Stk. 2.  Bygherren skal ikke kontrollere indsatsen efter  

 stk. 1. I tilfælde hvor der foreligger et specielt behov for at sikre  

 byggeriet mod svigt, kan bygherren i rådgiveraftaler og ved udbud stille  

 specielle krav om kvalitetssikring.
 § 5.  Bygherren skal udarbejde en plan for sit tilsyn  

 med byggeriet under udførelsen.
 § 6.  Til sikring af kontraktmæssige ydelser skal  

 bygherren i form af en kontrolplan fastsætte nærmere bestemmelser om den  

 dokumentation for entreprisers udførelse, for udførte anlæg og for de  

 anvendte materialer, som entreprenørerne skal afgive under arbejdet og ved  

 dettes afslutning.
 Stk. 2.  Kravene til entreprenørerne i medfør af stk. 1  

 skal angives i udbudsmaterialet.
 Stk. 3.  Dokumentationen skal have en sådan form, at den  

 i det omfang, det har betydning for bygningsdriften, kan indgå i  

 udarbejdelsen af driftsplaner.
 § 7.  Det skal af udbudsmaterialet fremgå, i hvilket  

 omfang entreprenører skal deltage i projektgennemgang og tilrettelæggelse  

 vedrørende kvalitetssikring.
§ 8.  Ved udbud og ved bedømmelse af tilbud  

 konkurreres der ikke på kvalitetssikring.
Ved valg af virksomheder til at  

 deltage i begrænset udbud kan virksomhedernes indsats for kvalitetssikring  

 tages i betragtning.
 § 9.  Kvalitetssikring efter § 4, stk. 1, kan ikke  

 forlanges særskilt betalt.
Stk. 2.  Ydelser efter § 4, stk. 2, § 5, § 6 og § 7  

 betales efter særlig aftale.
Dog skal budgetrammer for rådgiverydelser, der  

 udføres efter regning, og entreprisetilbud omfatte alle udgifter til  

 kvalitetssikring.
 Stk. 3.  Byggeledelse og fagtilsyn betales efter  

 gældende praksis.
Krav til ydelserne § 10.  Materialer, konstruktioner og bygningsdele skal  

 vælges eller udformes under størst mulig udnyttelse af foreliggende viden og  

 erfaring som, hvorledes a. svigt i byggeriet undgås, b. bygninger kan drives, herunder holdes vedlige, på en rationel og  

 økonomisk måde, c. bygninger kan efterses og bygningsdele udskiftes lettest muligt under  

 hensyn til projektets intentioner.
§ 11.  Om muligt skal benyttes produkter, der er  

 undergivet kontrol eller godkendelsesordninger, forudsat at a. produkternes egenskaber ikke let kan bedømmes uden disse ordninger, b. ordningerne dækker vlsentlige efterspurgte egenskaber i det pågældende  

 byggeri og c. produkterne er konkurrencedygtige pris og kvalitet.
 § 12.  I projektmateriale skal i videst muligt omfang  

 anvendes alment anerkendte tegnings- og beskrivelsesprincipper.
 § 13.  Ændringer i kvalitetskrav skal fremgå af  

 aftaler og skal være registreret på en sådan måde, at der stedse er klarhed  

 over, hvilken kvalitet det færdige byggeri skal have.
§ 14.  Cirkulærets bestemmelser kan fraviges ved  

 forsøgsbyggeri, når der er tale om væsentlige afvigelser fra hidtidig  

 byggeskik.
Forsøgets formål skal på forhånd være defineret og dets omfang  

 afgrænset, ligesom arbejdet skal være lagt til rette ud fra forsøgsformålet.  

 I aftaler med rådgivere og entreprenører skal opgavens karakter af forsøg  

 være angivet, og det skal være bestemt, hvem der skal præstere de enkelte  

 ydelser i forsøget.
Vejledning og ikrafttræden § 15.  Som retningslinier for god  

 kvalitetssikringsskik udsender Byggestyrelsen en vejledning om  

 kvalitetssikring, hvori tillige angives en række af de hjælpemidler, der  

 findes som alment teknisk fælleseje.
 Vejledningen revideres efter behov.
 § 16.  Dette cirkulære gælder for statslige  

 byggearbejder, der påbegyndes projekteret efter 31.12.1986, og  

 forstatsstøttede byggearbejder med offentlig støtte efter lovom boligbyggeri,  

 når arbejdet påbegyndes projekteret efter denne dato, dog i alle tilfælde,  

 når tilsagn om offentlig støtte gives efter 30.6.1987. For andre  

 statsstøttede byggearbejder træder cirkulæret i kraft efter vedkommende  

 styrelses beslutning, jf. § 1.
Byggestyrelsen, den 12. novenber 1986 MARIUS KJELDSEN /Flemming Lethan Bilag 2. Hjælpemidler til kvalitetssikring Oversigten indeholder de væsentligste rapporter med forslag til  

 kvalitetssikringsaktiviteter.
Udeladt er emner som ydeevnebeskrivelser,  

 tegningssystemer, beskrivelsesprincipper og fejldata.
 Ved brug af de angivne hjælpemidler skal man være opmærksom på, at de på  

 detailområder kan indeholde fremgangsmåder, som ikke svarer til cirkulæret og  

 vejledningen, fx hvad angår forelæggelse af kvalitetshåndbøger for bygherren.
Det skal endvidere bemærkes, at beskrivelserne af hjælpemidderne varierer  

 fra det mere skitsemæssige til det meget detaljerede.
Den praktiske brug må  

 derfor tilpasses det aktuelle byggeprojekt.
Nævnes skal også, at  

 beskrivelserne bør betragtes som eksempler på hjælpemidler.
Såvel den stadige  

 udvikling på området som virksomhedernes eget udviklingsarbejde indebærer, at  

 også andre aktiviteter kanvære hensigtsmæssige.
1. Kvalitetsstyring i byggeriet.
Byggeteknisk  

 programmering.
BUR-rapport, februar 1986. (Indeholder erfaringer vedr.  

 granskning af konkurrenceforslag og skadeerfaringer.) 2. Kvalitetsstyring i byggeriet - afprøvning og oplæg  

 til rammesystem.
BUR-rapport, juli 1985. (Indeholder forslag til et såkaldt  

 rammesystem for kvalitetssikring, incl. orientering om en række  

 kvalitetssikringsaktiviteter for planlægning og udførelse.) 3. Kvaliterssikring og projektering.
Bygherrens  

 kvalitetssikring.
Rådgiverens kvalitetssikring.
Entrepronørens  

 kvalitetssikring.
Civilingeniør Jørgen Skou, Ramsbøll og Hannemann.  

 Byggeindustrien nr. 6/7 og 11 (1981) samt nr. 1 og 2 (1982). (Indeholderen  

 kort gennemgang af kvalitetssikringsbegrebet og kvalitetssikring under  

 planlægning og udførelse.) 4. Kvalitet på byggepladsen.
Entreprenørforeningen,  

 marts 1986. (Indeholder beskrivelse af forskellige  

 kvalitetssikringsaktiviteter vedr. organisering og informationsformidling  

 samt planlægning og udførelse.
Aktiviteterne belyses med en række eksempler.) 5. Kvalitetssikring - (3 særskilte rapporter.)  

 Entreprenørforeningen, februar 1986. (Indeholder eksempel på  

 kvalitetssikringshåndbog for henholdsvis hovedentreprise, murerentreprise og  

 tømrerentreprise.) 6. Kvalitetsstyring i håndværkervirksomheder - oplæg  

 til kvalitetshåndbog.
Håndværksrådet, 1986 (Håndværksrådet har sammen med en  

 række organisationer inden for byggefagene udarbejdet en samling  

 branchespecifikke kvalitetsstyringshåndbøger, der anviser, hvorledes en  

 mindre virksomhed kan opbygge sin kvalitetsstyring.) 7. Fælles afleveringsprotokol - med eksempler på  

 systematisk kontrol.
BPS-publikation, maj 1983. (Indeholder forslag til  

 afleveringsprotokol med kommentarer samt eksempler på kontrol under  

 udførelsen.) 8. Vejledning i beregning af totaløkonomi  

 (levetidsomkostninger).
9. Planlægning af driftsvenligt byggeri - en anvisning  

 BUR-rapport, oktober 1985. (Indeholder en række hjælpemidler til brug under  

 planlægningen.
Der er tale om en konkretisering og systematisering af en  

 tidligere udsendt publikation: Planlægning af driftsvenligt byggeri,  

 BUR-rapport, august 1982.) Bilag 3. Begreberne fejl, svigt, skade og mangel, som de anvendes i  

 vejledningen Fejl Ved fejl forstås den beslutning, undladelse, handling eller undladte  

 handling, der har medført eller kan medføre et svigt.
 En fejl kan være ansvarspådragende, fx. et projektmateriale, der angiver  

 utilstrækkelig lydisolering.
 En fejl kan være ikke-ansvarspådragende, fx hvis den falder ind under  

 udvilingsrisikoen (som normalt er bygherrens).
Svigt Svigt betegner, at materialer, konstruktioner eller bygningsdele i et  

 bygværk savner egenskaber, som efter aftaler eller forudsætninger, efter  

 offentlige forskrifter eller god byggeskik hører med.
Svigt omfatter alle  

 sådanne forhold uanset deres årsag.
Skade Skade betegner et svigt, som giver sig udslag i brud, lækage, deformering,  

 svækkelse eller ødelæggelse i bygningen eller i andre fysiske forhold, når  

 disse forhold væsentlig nedsætter bygningens brugbarhed efter sit formål.
Mange svigt vil ikke være skader.
Det gælder fx forkert farvevalg, forkert  

 materialevalg eller forkerte planløsninger.
Mangel Mangel betegner et svigt, der giver en af byggeprocessens parter en  

 misligeholdelsesbeføjelse mod en aftalepart på grund af ukontraktsmæssig  

 ydelse.
Årsagen til manglen kan være en fejl hos aftaleparten, som kan lægges  

 denne til last.
I visse tilfælde hæfter aftaleparten, uden at der er noget at  

 lægge denne til last.
Bygherrens aftaleparter er normalt rådgivere og entreprenører og ved  

 bygherreleverancer tillige leverandører.
Leverandører har normalt  

 entreprenører som aftaleparter.
Totalentreprenører kan have rådgivere som  

 aftaleparter.
 Sammenhængen mellem begreberne kan illusteres således:
1. Der begås en fejl ved projektering eller udførelse.  

 (Eks.: Den fugttætte membran glemmes.) 2. Som følge af 1. opstår der et svigt. (Eks.:Den  

 fugtstandsende funktion ophører.) 3. Som følge af 2. opstår der en skade, når  

 konstruktionen udsættes for fugtpåvirkning. (Eks.: Der trænger fugt/vand ind  

 i eller igennem bygningsdelen.) 4. Skaden som nævnt under 3. kan henføres til en  

 projekterende, til en udførende eller en leverandør som en mangel.
 (* 1) Byggestyrelsens cirkulære af 6.1.1983 om udbud af bygge- og  

 anlægsarbejder.
