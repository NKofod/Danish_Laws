 I medfør af § 40 i brandloven, jfr. lovbekendtgørelse nr. 641 af 29.  

 december 1976, fastsættes:
 § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 Træbearbejdning: Erhvervsmæssig fremstilling af hel- og halvfabrikata  

 under anvendelse af træ.
 Træoplag: Oplag af forarbejdet og uforarbejdet træ.
 § 2.  Bekendtgørelsen gælder for alle  

 træbearbejdningsvirksomheder og træoplag med undtagelse af:
 Virksomhed i en eller flere 1-etages bygninger på indtil 600 m2. To eller  

 flere 1-etages bygninger på indtil 600 m2 på samme grund betragtes dog som en  

 bygning, medmindre bygningerne enten indbyrdes er adskilt i overensstemmelse  

 med reglerne om brandsektionsadskillelser i de i § 3 nævnte tekniske  

 forskrifter eller er fritliggende i overensstemmelse med afstandsreglerne i  

 samme forskrifter.
 Oplag på indtil 3.600 m3 eller på indtil 600 m2. To eller flere oplag på  

 indtil 3.600 m3 eller på indtil 600 m2 på samme grund betragtes dog som et  

 oplag, medmindre oplagene enten indbyrdes er adskilt i overensstemmelse med  

 reglerne om brandsektionsadskillelser i de i § 3 nævnte tekniske forskrifter  

 eller er fritliggende i overensstemmelse med afstandsreglerne i samme  

 forskrifter.
 Stk. 2.  Bygninger og arealer i det fri med  

 træbearbejdningsvirksomheder og træoplag skal placeres, indrettes og benyttes  

 på en sådan måde, at risikoen for, at brande opstår, at brande breder sig, at  

 personskade finder sted, og at store værdier ødelægges, formindskes mest  

 muligt, samt således, at der bliver forsvarlige muligheder for brandvæsenets  

 rednings- og slukningsarbejde.
Stk. 3.  Træbearbejdningsvirksomheder og træoplag må kun  

 oprettes med den stedlige brandmyndigheds tilladelse.
Bygninger og arealer i  

 det fri med sådanne virksomheder og oplag skal enten være i overensstemmelse  

 med de i § 3 nævnte tekniske forskrifter eller placeres, indrettes og  

 benyttes på nærmere af brandmyndigheden angivne vilkår, der i samme grad som  

 de tekniske forskrifter tilgodeser de i stk. 2 indeholdte krav.
 § 3.  Af Statens brandinspektion udsendes  

 »Tekniske forskrifter for træbearbejdning og træoplag«,  

 indeholdende regler om placering, indretning og benyttelse af  

 træbearbejdningsvirksomheder og træoplag.
 § 4.  Ansøgninger i henhold til § 2, stk. 3, skal  

 vedlægges fornødent tegningsmateriale og beskrivelse i 2 eksemplarer.
 § 5.  Tilladelser kan senere tilbagekaldes, såfremt  

 dette af sikkerhedsmæssige hensyn viser sig påkrævet.
 Stk. 2.  Tilladelser, som ikke benyttes inden 1 år,  

 anses for bortfaldet.
 § 6.  De i § 2, stk. 3, omhandlede  

 træbearbejdningsvirksomheder og træoplag skal efterses af brandmyndigheden i  

 overensstemmelse med bestemmelserne i bekendtgørelse nr. 238 af 29. maj 1970  

 om eftersyn af brandfarlige bygninger m. v.
 § 7.  Overtrædelse af bekendtgørelsens § 2, stk. 3,  

 straffes med bøde.
 § 8.  Bekendtgørelsen træder i kraft den 1. november  

 1978.
 Stk. 2.  Træbearbejdningsvirksomheder og træoplag, der  

 er i brug ved bekendtgørelsens ikrafttræden, og som i henhold til de hidtil  

 gældende bestemmelser er lovlige, er kun omfattet af bekendtgørelsens  

 bestemmelser og reglerne i de tekniske forskrifter for så vidt angår  

 udvidelser samt i tilfælde af forandringer i indretningen og benyttelsen, der  

 er væsentlige i forhold til bestemmelserne i bekendtgørelsen og de tekniske  

 forskrifter.
 Stk. 3.  §§26 og 27 i bekendtgørelse nr. 66 af 27. marts  

 1961 om brug af ild og lys m. v. ophæves.
