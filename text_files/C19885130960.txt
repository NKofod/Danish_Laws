(julebrev) I forbindelse med aflæggelse af årsregnskabet for 1988, herunder  

 indsendelse af regnskab til Finanstilsynet, skal man henlede opmærksomheden  

 på nedenstående punkter.
 Indsendelse til tilsynet:
 Børsmæglerselskabets årsregnskab skal udarbejdes i overensstemmelse med  

 Finanstilsynets bekendtgørelse af 12. august 1988 om børsmæglerselskabers  

 regnskabsaflæggelse m.v.
 Inden 10 dage efter generalforsamlingens godkendelse og senest 4 måneder  

 efter regnskabsafslutningen skal følgende indsendes til tilsynet:
 Årsregnskabet (BÅ) i 2 eksemplarer.
 Noter til årsregnskabet.
 Fotokopi af revisionsprotokollatet vedrørende årsregnskabet.
 Børsmæglerselskabets årsberetning, såfremt trykt regnskab ikke foreligger,  

 i 2 eksemplarer.
 Eventuelt trykt regnskab i 2 eksemplarer.
Årsregnskabet skal være underskrevet af børsmæglerselskabets bestyrelse og  

 direktion og skal påtegnes af børsmæglerselskabets revisorer.
Det henstilles,  

 at alle underskrifter suppleres med navnet i maskinskrift.
 Den vedhæftede følgeskrivelse vedrørende årsregnskabet skal vedlægges i  

 udfyldt stand.
 BÅ-skemaer:
BÅ-skemaerne med underskrifter og revisorernes påtegning skal indsendes i  

 2 eksemplarer.
Alle poster skal udfyldes, eventuelt med O.
På hver side skal  

 børsmæglerselskabets navn og ch.reg.nr. være angivet.
 Børsmæglerselskaber, der er datterselskaber af pengeinstitutter eller  

 kreditinstitutter med særlig tilladelse, skal ikke udover BÅ-skemaerne  

 indsende FC-/LC-skemaer.
 Ved udarbejdelsen af regnskabet skal man særligt være opmærksom på  

 følgende forhold:
 Noter til årsregnskabet:
 Noterne til årsregnskabet skal indeholde oplysning om:
 Noterne 1-4 fremgår af lov om banker og sparekasser m.v. kapitel 7, der  

 ifølge § 36 i Lov om Københavns Fondsbørs også gælder for  

 børsmæglerselskaber.
 Noterne 5-14 fremgår af børsmæglerselskabernes regnskabsbekendtgørelse.  

 10-11 er en opsplitning af noten vedrørende pantsætning nødvendiggjort af  

 Garantifondens aktivitet.
 Ud over ovenstående noter, der skal fremgå af et eventuelt trykt regnskab,  

 skal børsmæglerselskabet til Finanstilsynet indsende en note vedrørende  

 afskrivninger og hensættelser på penge- og kreditinstitutter samt  

 børsmæglerselskaber, jf. regnskabsbekendtgørelsens p. 31-32.
 Revisionsprotokollat vedrørende årsregnskabet.
 Kravene til revisionsprotokollatet fremgår af Industriministeriets  

 bekendtgørelse nr. 102 af 22. marts 1985 om statsautoriserede revisorers  

 virksomhed samt Finanstilsynets bekendtgørelse af 21. november 1988 om  

 revisionens gennemførelse i børsmæglerselskaber.
 Finanstilsynets bekendtgørelse træder i kraft den 31. december 1988 og  

 gælder således for revisionsprotokollatet vedrørende årsregnskabet for 1988,  

 f.eks. med hensyn til revisors erklæringer, jf. bekendtgørelsens § 7.
Et udkast til bekendtgørelsen er tidligere sendt til  

 børsmæglerselskabsforeningen.
Den endelige bekendtgørelse, der kun afviger  

 marginalt fra udkastet, er sendt til trykning og vil blive udsendt snarest.
 Årsberetning:
 Kravene til indholdet af børsmæglerselskabets årsberetning fremgår af  

 regnskabsbekendtgørelsens p. 43.
 Eventuelt trykt regnskab:
Såfremt børsmæglerselskabet lader årsregnskabet trykke, skal  

 resultatopgørelse og status svare til resultatopgørelse og status i det  

 indsendte BÅ-skema.
Tallene i det trykte regnskab kan dog afrundes til hele  

 tusinde kroner.
Alle hovedposter skal anføres, mens underposter kan udelades,  

 hvis de er nul.
Ifølge regnskabsbekendtgørelsen skal sammenlignende tal fra forrige år  

 anføres.
Har selskabet i 1987 ikke udøvet børsmæglervirksomhed i væsentligt  

 omfang, kan de sammenlignende tal udelades i 1988-regnskabet. Årsagen ti de  

 manglende tal for 1987 skal da anføres i regnskabet.
 Det trykte regnskab skal omfatte noter og årsberetning, jf. ovenfor.
 Offentliggørelse af årsregnskabet:
 Ifølge Lov om banker og sparekasser m.v. § 37, stk. 2, der også gælder for  

 børsmægleselskaber, skal børsmæglerselskabets resultatopgørelse og status  

 offentliggøres i et eller flere dagblade, der udkommer på  

 børsmæglerselskabets hjemsted.
I det offentliggjorte årsregnskab skal resultatopgørelse og status svare  

 til resultatopgørelse og status i det indsendte BÅ-skema.
Tallene i det  

 offentliggjorte regnskab kan dog afrundes til hele tusinde kroner.
Alle hovedposter skal anføres, mens underposter kan udelades, hvis de er  

 nul.
Noter og årsberetning skal ikke medtages i det offentliggjorte regnskab.
 Børsmæglerselskabet skal være opmærksom på, at oplysningerne på BK3-BK5 i  

 kvartalsregnskabet for 4. kvartal 1988 ligeledes skal offentliggøres i et  

 eller flere dagblade på børsmæglerselskabets hjemsted.
FINANSTILSYNET --------------------------------------------------------------------- ---------------------------------------------------------------------  

 Eventuel henvendelse vedr. regnskabet kan ske til:
