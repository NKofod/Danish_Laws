Fremsat den 4. oktober 2006 af  

 skatteministeren (Kristian Jensen) Forslag til Lov  

 om indgåelse af tillægsaftale til den dansk-grønlandske  

  

 dobbeltbeskatningsaftale § 1.  

  

 Tillægsaftale af 19. juni 2006 til den mellem den danske regering og det  

 grønlandske landsstyre indgåede aftale af 18. oktober 1979 til undgåelse af  

 dobbeltbeskatning for så vidt angår indkomst- og formueskat samt om bistand i  

 skattesager kan tiltrædes.
Tillægsaftalen er optaget som bilag til denne lov.
 Stk. 2.  

  

 Tillægsaftalen træder i kraft og finder anvendelse efter bestemmelserne i  

 tillægsaftalens artikel 2.
 § 2.  

  

 Loven træder i kraft dagen efter bekendtgørelse i Lovtidende og har virkning  

 fra og med 1. januar 2006.
 § 3.  

  

 Loven gælder ikke for Færøerne og Grønland.
Tillægsaftale  til  den  

 dansk-grønlandske dobbeltbeskatningsaftale Tillægsaftale til den mellem den danske regering og det  

 grønlandske landsstyre indgåede aftale af 18. oktober 1979 til undgåelse af  

 dobbeltbeskatning for så vidt angår indkomst- og formueskat samt om bistand i  

 skattesager.
 Den danske regering og det grønlandske landsstyre er blevet enige  

 om følgende:
Artikel 1 I artikel 22 indsættes som stykke 3:
3. For skibsbesætninger ombord på skibe i Dansk Internationalt  

 Skibsregister og skibe i det grønlandske nettolønsregister skal hver del af  

 riget ved skatteberegningen indrømme fradrag for den del af den samlede skat,  

 der forholdsmæssigt falder på indkomsten fra Dansk internationalt  

 skibsregister  

 henholdsvis den grønlandske nettolønsordning. Artikel 2 Stk. 1.  

  

 Denne tillægsaftale træder i kraft den dag, hvor begge parter har undertegnet  

 den.
 Stk. 2.  

  

 Tillægsaftalen skal dog tidligst træde i kraft den dag, hvor det danske  

 Folketing tiltræder aftalen.
 Stk. 3.  

  

 Tillægsaftalen har virkning fra og med 1. januar 2006.
Artikel 3 Denne tillægsaftale skal forblive i kraft, så længe  

 aftalen af 18. oktober 1979 er i kraft.
 Til bekræftelse heraf har de undertegnede underskrevet  

 denne tillægsaftale.
 Udfærdiget i Narsarsuaq den 19. juni 2006 i et  

 eksemplar på dansk og et eksemplar på grønlandsk, hvilke tekster har lige  

 gyldighed.
For det  

 grønlandske landsstyre  

 	  

 For  

 den danske regering Josef  

 Motzfeldt  

 	  

 Kristian  

 Jensen Landsstyremedlem  

 for finanser  

 	  

 Skatteminister og  

 udenrigsanliggender Bemærkninger til lovforslaget Almindelige bemærkninger Formålet med lovforslaget er at bestemme, at den  

 dansk-grønlandske tillægsaftale af 19. juni 2006 træder i kraft og finder  

 anvendelse her i landet.
Det bemærkes, at der ikke er tale om at indhente  

 folketingets samtykke efter grundlovens § 19, idet Grønland ikke er en  

 fremmed stat.
 Aftalen vedrører beskatning af løn, som en person, der er  

 hjemmehørende i den ene del af riget, oppebærer for arbejde ombord på et  

 skib,  

 der er registreret i skibsregister i den anden del af riget.
 Aftalen medfører, at en person, som er hjemmehørende her i  

 landet og har arbejde ombord på et skib i det grønlandske nettolønsregister,  

 ikke skal betale dansk skat af lønnen for dette arbejde, ligesom en person  

 med  

 hjemsted i Grønland og arbejde ombord på et skib i Dansk Internationalt  

 Skibsregister  

 ikke skal betale grønlandsk skat af lønnen for dette arbejde.
Gældende regler Både Danmark og Grønland har særlige skatteregler for  

 personer, der arbejder ombord på et skib i henholdsvis Dansk Internationalt  

 Skibsregister (DIS) og det grønlandske nettolønsregister.
Formålet med disse  

 regler er at sikre danske, henholdsvis grønlandske, rederiers  

 konkurrencemæssige stilling i forhold til rederier fra andre lande, idet de  

 får  

 mulighed for at nedsætte omkostningerne til løn til deres søfolk.
De danske regler medfører, at søfolk med arbejde ombord på  

 et skib, registreret i DIS, er fritaget for dansk beskatning af lønnen for  

 dette arbejde.
Det gælder, hvad enten de pågældende søfolk er hjemmehørende i  

 Danmark eller f.eks. i Grønland.
Grønland har tilsvarende regler om  

 fritagelse  

 for grønlandsk beskatning af løn for arbejde ombord på skibe, registreret i  

 nettolønsregisteret.
De danske regler om skattefritagelse for søfolk ombord på  

 et DIS-skib kan imidlertid alene omfatte dansk beskatning, hvorimod de ikke  

 kan  

 regulere grønlandsk beskatning af disse søfolk, hvis de er hjemmehørende i  

 Grønland.
Tilsvarende gælder for de grønlandske regler om skattefritagelse  

 for  

 søfolk ombord på et skib omfattet af nettolønsordningen.
I tilfælde, hvor en person, der f.eks. er hjemmehørende i  

 Danmark, arbejder ombord på et skib, omfattet af den grønlandske  

 nettolønsordning, reguleres beskatningen af den dansk-grønlandske  

 dobbeltbeskatningsaftale og intern dansk skatteret.
De relevante bestemmelser  

 fra dobbeltbeskatningsaftalen er optaget i bilag til lovforslagets  

 bemærkninger.
Dobbeltbeskatningsaftalens artikel 15, stk. 2,  

 medfører, at lønnen kun kan beskattes i den del af riget, hvor personen er  

 hjemmehørende, dvs.
Danmark.
Efter intern dansk skatteret bliver en person,  

 der  

 er fuldt skattepligtig, beskattet af samtlige sine indtægter, uanset hvor i  

 verden de hidrører fra.
Det medfører altså normal dansk skat af den  

 grønlandske  

 løn.
Dette gælder, uanset at lønnen er fastsat under hensyn til  

 skattefritagelse.
De nye regler Artikel 1 i den ny dansk-grønlandske tillægsaftale går ud  

 på, at der indsættes en ny bestemmelse i dobbeltbeskatningsaftalens artikel  

 22,  

 stk. 3, hvorefter en person, hjemmehørende her i landet, ikke skal  

 betale  

 dansk skat af løn for arbejde på et grønlandsk skib i nettolønsregisteret.
For en person, hjemmehørende her i landet og med arbejde på  

 et grønlandsk skib i nettolønsregisteret, betyder de nye regler, at den  

 pågældende skal medregne den grønlandske indkomst ved opgørelsen af sin  

 danske  

 skattepligtige indkomst.
Den beregnede danske skat nedsættes med det beløb,  

 der  

 forholdsmæssigt vedrører på den grønlandske indkomst.
Den grønlandske  

 indkomst  

 indgår altså i det danske beskatningsgrundlag og får således  

 progressionsvirkning for den danske beskatning som helhed.
Lovforslagets konsekvenser Formålet med tillægsaftalen er at undgå, at danske søfolk  

 beskattes i Danmark af løn optjent på et grønlandsk skib, der er registreret  

 i  

 nettolønsregisteret.
Ligeledes skal grønlandske søfolk ikke beskattes i  

 Grønland  

 af løn optjent på et dansk skib, der er registreret i DIS.
De gældende regler må antages at bevirke, at danske søfolk  

 ikke tager hyre på grønlandske skibe registreret i nettolønsregistret, og at  

 grønlandske søfolk ikke tager hyre på danske skibe i DIS.
Skattefritagelse  

 efter tillægsaftalen skønnes derfor ikke at have nævneværdige provenumæssige  

 konsekvenser.
 Lovforslaget har ikke økonomiske eller administrative  

 konsekvenser for stat, kommuner og regioner.
Fjernelsen af de skattemæssige barrierer for danske og grønlandsk  

 søfolk har positive erhvervsøkonomiske konsekvenser for rederierne i de to  

 dele  

 af riget.
Lovforslaget vil ikke have administrative konsekvenser for  

 erhvervslivet.
 Lovforslaget har ingen miljømæssige konsekvenser.
 Lovforslaget har ikke administrative konsekvenser for  

 borgerne.
 Lovforslaget indeholder ikke EU-retlige aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Rederier får bedre muligheder for at ansætte grønlandske  

 søfolk til arbejde ombord på DIS-skibe.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Lovforslagets § 1 har til formål, at den  

 dansk-grønlandske tillægsaftale af 19. juni 2006 gøres til en del af dansk  

 ret.  

 Aftalen er optaget som bilag til den foreslåede lov.
Der henvises i øvrigt  

 til  

 de almindelige bemærkninger.
Til § 2 Efter lovforslagets § 2 træder loven i kraft dagen  

 efter bekendtgørelsen i Lovtidende.
Den dansk-grønlandske tillægsaftale af 19. juni 2006 skal  

 efter dens artikel 2 træde i kraft den dag, hvor de to parter har  

 underskrevet  

 den, dog tidligst den dag, hvor Folketinget har godkendt den.
Aftalen har  

 virkning fra og med 1. januar 2006.
Lovforslaget vil således have tilbagevirkende kraft.
Det  

 bemærkes i den forbindelse, at aftalen alene har begunstigende virkning for  

 de  

 berørte søfolk.
Til § 3 Efter lovforslagets § 3 gælder loven ikke for Færøerne  

 og Grønland, da skattespørgsmål henhører under det færøske og grønlandske  

 hjemmestyre.
I det aktuelle tilfælde, hvor den danske regering og det  

 grønlandske landsstyre har indgået en aftale, skal denne alene gøres til en  

 del  

 af dansk skatteret ved dette lovforslag.
Bilag De relevante bestemmelser i den gældende  

 dansk-grønlandske dobbeltbeskatningsaftale:
Artikel 15 Personlige tjenesteydelser 1.  

  

 Medmindre bestemmelserne i artiklerne 16, 17  

 og 18 finder anvendelse kan gage, løn og andet lignende vederlag for  

 personlige  

 tjenesteydelser oppebåret af en person, som er bosat i den ene del af riget,  

 kun beskattes i denne del af riget, medmindre arbejdet er udført i den anden  

 del af riget.
Er arbejdet udført der, kan det vederlag, der hidrører derfra,  

 beskattes i denne anden del af riget, medmindre opholdets varighed i denne  

 anden del af riget ikke overstiger 60 dage i sammenhæng, og den pågældende  

 person under dette ophold fortsat er beskæftiget hos og vederlagt af den  

 sædvanlige arbejdsgiver.
2.  

  

 Uanset stk. 1 kan vederlag for personligt  

 arbejde i tjenesteforhold udøvet om bord på dansk eller grønlandsk skib kun  

 beskattes i den del af riget, hvor den pågældende person er bosat.
Vederlag  

 for  

 personligt arbejde i tjenesteforhold, som udføres om bord på et luftfartøj,  

 der  

 anvendes i international trafik, kan beskattes i den del af riget, i hvilken  

 foretagendets virkelige ledelse har sit sæde 3.  

  

 I  

 tilfælde, hvor tilflytning kortvarigt forsinkes på grund af bohaveflytning,  

 trafikforhold eller lignende, og arbejdet derfor ikke er udført i den del af  

 riget, hvor tjenesteforholdet består, kan gage, løn og lignende vederlag  

 beskattes i den del af riget, hvor tjenesteforholdet består.
Endvidere kan  

 beskatning i denne del af riget finde sted, når tilflytning forsinkes på  

 grund  

 af kortvarig kursusdeltagelse, forudsat at vederlaget betales til offentligt  

 ansatte eller ansatte i selskaber helt eller delvist under Grønlands  

 Hjemmestyre.
Kan denne del af riget på grund af sin lovgivning ikke  

 gennemføre  

 beskatningen, kan den anden del af riget beskatte vederlaget.
Artikel 22 Ophævelse af dobbeltbeskatning 1.  

  

 I  

 tilfælde, hvor en person, der er bosat i den ene del af riget, oppebærer  

 indkomst fra eller ejer formue i den anden del af riget, og sådan indkomst  

 eller formue i overensstemmelse med bestemmelserne i denne aftale kan  

 beskattes  

 i sidstnævnte del af riget, skal den førstnævnte del af riget tillade:
a)  

 	  

 som et fradrag i den  

 pågældende persons indkomstskat et beløb lig med den i den anden del af riget  

 erlagte indkomstskat; b)  

 	  

 som et fradrag i den  

 pågældende persons formueskat et beløb lig med den i den anden del af riget  

 erlagte formueskat.
 2.  

  

 Fradraget skal imidlertid ikke kunne overstige  

 den del af henholdsvis indkomstskatten eller formueskatten - således som  

 disse  

 skatter er beregnet inden indrømmelsen af fradraget - der forholdsmæssigt  

 falder på henholdsvis den indkomst eller den formue, som kan beskattes i den  

 anden del af riget.
