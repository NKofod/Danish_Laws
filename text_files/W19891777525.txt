 Under forudsætning af en række vilkår meddelte ministeriet tilladelse  

 til bibeholdelse af en lystbådehavn.
 Til brug for ministeriets sag om godkendelse af en ældre lystbådehavn  

 kaldet »Jakobshavn« i Appenæs ved Næstved har De med brev af 9.  

 marts 1989 indsendt aerokort over den nedre ende af Susåens løb, der viser  

 beliggenhed og indretning af lystbådehavnen.
De oplyser, at De er ejer af havneanlægget og arealet ud for hvilket,  

 havnen er beliggende.
Det fremgår af aerokortet, at det drejer sig om matr.  

 nr. 1 a, Appenæs.
Desuden oplyser De, at De ikke driver havnen kommercielt.
 Ministeriet har i denne anledning forelagt materialet for  

 Kystinspektoratet og Farvandsvæsenet til udtalelse.
Det fremgår af sagen, at havnen er beliggende langs østsiden af Susåens  

 gamle løb og består af et bolværk af en længde på ca. 70 m med ca. 0,5 m dybt  

 vand foran.
Ca. 7-8 m foran bolværket er rammet en række (agter)  

 fortøjningspæle.
 Sejlrenden er beliggende i det gamle åløbs vestside og er ca. 1,0 - 1,5 m  

 dyb.
Jakobshavn er delt i to afdelinger.
I den nordlige afdeling er der plads  

 til ca. 30 både, mens der kan ligge ca. 50 både i den sydlige afdeling.
 Som centrum for den sydlige afdeling er der et ophalersted, samt en stor  

 havneplads med plads til eventuel oplægning af samtlige lystbåde fra begge  

 afdelinger.
Havnepladsen er belagt med perlesten og omgivet af græsplæner.
I  

 tilknytning til havnepladsen er der parkeringsmulighed for ca. 30 - 40 biler.
 Anlæggene fremtræder i en god vedligeholdelsesstand.
I denne anledning skal ministeriet herved meddele, at ministeriet kan  

 godkende en bibeholdelse af lystbådehavnen Jakobshavn, Appenæs, Næstved på  

 følgende vilkår: 1. Der må ikke uden Trafikministeriets tilladelse foretages  

 udvidelser eller væsentlige ændringer af anlægget. 2. Anlægget må kun  

 benyttes som lystbådehavn. 3. Tilladelsen eller anlægget kan ikke overdrages  

 til andre uden ministeriets godkendelse. 4. Havneanlægget undergives de  

 bestemmelser, vilkår og retningslinier, der i fremtiden måtte blive fastsat  

 for lystbådehavnes indretning og drift. 5. Bådpladser i havnen kan ikke  

 sælges. 6. Udlejning af bådpladser skal ske efter almene retningslinier, der  

 godkendes af Næstved Kommunalbestyrelse. 7. Trafikministeriet forbeholder sig  

 at stille krav om, at takster for anlæggets benyttelse indsendes til  

 ministeriet.
Ministeriet kan delegere sin kompetence til kommunalbestyrelsen.  

 8. Til Farvandsvæsenet skal der snarest indsendes en ajourført havneplan, der  

 viser anlæggenes nøjagtige placering og udformning, samt en pejleplan visende  

 vanddybderne ind til og omkring anlæggene. 9. Til Farvandsvæsenet skal der  

 endvidere snarest indsendes et søkortudsnit visende et forslag til  

 stageafmærkning ind til havneanlægget.
10. Anlæggene må ikke armærkes eller forsynes med yderligere belysning  

 uden efter forudgående aftale med Farvandsvæsenet.
Farvandsvæsenet kan til  

 enhver til kræve anlæggene afmærket.
Ejeren afholder omkostningerne.
 11. Anlæggets ejer er forpligtet til at vedligeholde anlægget i god og  

 forsvarlig stand.
 12. Anlæggets ejer er forpligtet til for egen regning af fjerne anlægget  

 eller rester af det samt retablere den tidligere tilstand, såfremt:
a) anlægget ikke vedligeholdes eller det ødelægges, b) anlægget ikke længere anvendes som lystbådehavn, c) noget vilkår for tilladelsen ikke opfyldes eller overholdes, d) forholdene efter ministeriets skøn i øvrigt måtte give anledning  

 dertil.
13. Til sikkerhed for opfyldelse af foranstående vilkår skal ejeren for  

 egen regning udfærdige og på anlægget og den tilstødende ejendom lade  

 tinglyse en deklaration med Trafikministeriet som påtaleberettiget om, at den  

 til enhver tid værende ejer af ejendommen er forpligtet til at overholde de  

 anførte vilkår.
Deklarationen skal have prioritet forud for pantehæftelse og  

 servitutter, byrder m.v. og skal indsendes til ministeriet i tinglyst stand.  

 Alternativt kan vilkåret være, at Næstved Kommune garanterer for overholdelse  

 af de angivne vilkår.
 14. For anlægget skal der udfærdiges et ordensreglement, som skal  

 godkendes af Trafikministeriet.
 Om tilladelsen gælder i øvrigt:
 a) Tilladelsen fritager ikke ejeren af anlægget for et i forbindelse med  

 dettes tilstedeværelse eventuelt opstående civilretligt ansvar.
 b) Tilladelsen inderholder ingen garanti for konstruktionernes sikkerhed  

 eller stabilitet.
