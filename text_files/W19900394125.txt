Et medlem, der siden 1982 og til februar 1989 havde været ansat som  

 uuddannet sygehjælper, fra marts 1983 som timelønnet afløser, havde i 6 uger  

 i 1986 haft mindre end 15 timers arbejde.
Bortset fra disse 6 uger arbejdede  

 medlemmet over 30 timer ugentlig i gennemsnit.
 Da medlemmet i henhold til sit ansættelsesbrev var ansat som uuddannet  

 sygehjælper som afløser, og medlemmet ikke ifølge ansættelsesbrevet var  

 garanteret arbejde i en periode, men i princippet var at betragte som opsagt  

 hver dag og skulle tilkaldes for ny afløsning, som medlemmet ikke var  

 forpligtet til at efterkomme, faldt hun ind under den gruppe af medlemmer,  

 der er omtalt i § 8, stk. 2, i direktoratets dagældende bekendtgørelse nr.
 646 af 21. december 1983, og hun havde derfor været berettiget til  

 dagpenge efter den individuelle sats.
Et medlem ophørte den 31. januar 1986 i en vikarstilling på et plejehjem  

 og fortsatte i henhold til ansættelsesbrev af 26. februar 1986 som afløser på  

 plejehjemmet.
Hun arbejdede bortset fra 6 uger med mindre end 15 timer  

 gennemsnitligt over 30 timer ugentligt.
 Medlemmet havde ikke været tilknyttet andre arbejdssteder.
 Arbejdsløshedskassen udbetalte dagpenge med individuel sats for ugerne med  

 mindre end 15 timers arbejde, idet medlemmets ansættelse i princippet var fra  

 dag til dag.
 Direktoratet lagde vægt på, at der i realiteten havde været tale om  

 fortsat beskæftigelse hos samme arbejdsgiver, og at bortset fra 6 uger med  

 mindre end 15 timer pr. uge havde medlemmets beskæftigelse hos den pågældende  

 arbejdsgiver ligget på gennemsnitligt over 30 timer om ugen igennem hele året  

 undtagen ferie samt januar måned, hvor medlemmet var ansat i vikariatet.
 På denne baggrund fandt direktoratet, at det var med urette, at  

 supplerende dagpenge blev udbetalt med individuel sats i henhold til  

 bekendtgørelse nr. 646 af 21. december 1983, § 8, stk. 2, samt at kassen  

 burde være eneansvarlig for tilbagebetalingen af de således uretmæssigt  

 udbetalte dagpenge, jf. arbejdsløshedsforsikringslovens § 86, stk. 4.
 Fejludbetalingen var for 1986 opgjort til 2.143 kr.
I anken anførte kassen, at medlemmet ikke havde en fast tilknytning til  

 arbejdsgiveren, idet medlemmet var ansat som afløser uden ansættelsesbrev til  

 afløsning ved ferie og sygdom.
Medlemmet havde ikke været omfattet af et  

 opsigelsesvarsel, og var at betragte som opsagt hver dag.
Selv om medlemmet i undersøgelsesperioden havde haft meget beskæftigelse  

 på plejehjemmet, betød dette ikke, at hun havde haft en fastere tilknytning  

 til arbejdsgiveren.
Der kunne ikke fra arbejdsgiveren garanteres  

 afløsningsarbejde, idet arbejdsgiveren ikke på forhånd vidste, hvor meget  

 sygdom blandt personalet der måtte komme i løbet af året.
Direktoratet fandt ikke grundlag for at ændre afgørelsen.
Ifølge de  

 principper, der gælder for ansættelser i almindelighed vil beskæftigelse ud  

 over 3 måneder hos samme arbejdsgiver ikke umiddelbart blive betragtet som  

 værende af ren midlertidig karakter.
 Yderligere henvistes til principperne for tidsbegrænsning i udbetaling af  

 supplerende dagpenge.
Kommunen oplyste for ankenævnet, at medlemmet blev ansat første gang på  

 plejehjemmet den 1. november 1982 som månedslønnet uuddannet sygehjælper, fra  

 den 17. marts 1983 som timelønnet afløser.
Der havde været kortere perioder,  

 hvor hun ikke havde haft barsels-eller sygevikariat.
Hun ophørte den 22.  

 februar 1989.
 Medlemmet var ansat i henhold til overenskomst mellem Kommunernes  

 Landsforening og Dansk Kommunalarbejder Forbund.
 Ankenævnet lagde til grund, at medlemmet i henhold til sit ansættelsesbrev  

 var ansat som uuddannet sygehjælper ved plejehjemmet som afløser, og at hun  

 ikke ifølge ansættelsesbrevet var garanteret arbejde i en periode, men i  

 princippet var at betragte som opsagt hver dag og skulle tilkaldes for ny  

 afløsning, som medlemmet ikke var forpligtet til at efterkomme.
 På denne baggrund fandt ankenævnet, at medlemmet måtte anses for at falde  

 ind under den gruppe af medlemmer, der er omtalt i § 8, stk. 2, i  

 direktoratets dagældende bekendtgørelse nr. 646 af 21. december 1983, og at  

 hun derfor havde været berettiget til dagpenge efter den individuelle sats i  

 den omhandlede periode.
 Ankenævnet ændrede således Direktoratet for Arbejdsløshedsforsikringens  

 afgørelse.
