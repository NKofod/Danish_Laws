Til samtlige kommunalbestyrelser og almennyttige boligselskaber 1. I boligstyrelsens cirkulæreskrivelse af 1.9.1979 er  

 det bestemt, at Almindelige bestemmelser for teknisk rådgivning og bistand  

 (ABR) med tilhørende specialnormer skal anvendes i forbindelse med teknisk  

 rådgivning og bistand ved statsstøttede almennyttige byggearbejder, i en  

 periode på 5 år.
 Den 5-årige prøveperiode udløber 1.9.1984. Overvejelser om eventuelle  

 revisioner af reglerne vil imidlertid ikke være afsluttede inden 1.9.1984.
Det fastsættes herved, at ABR og specialnormerne skal anvendes i  

 forbindelse med teknisk rådgivning og bistand ved statsstøttede almennyttige  

 byggearbejder af den art, der omhandles i specialnormerne.
Forlængelsen af  

 anvendelsen sker indtil videre for en periode på højst 1 år fra 1.9. 1984.
 For god ordens skyld skal der gøres opmærksom på, at cirkulæreskrivelsen  

 vedrører følgende specialnormer:
specialnorm for bygningsarbejder - arkitekter specialnorm for bygningskonstruktioner - ingeniører specialnorm for bygningsinstallationer - ingeniører specialnorm for planlægning 2. Basis- og P-procenter samt socialbidragsbeløb  

 forventes beregnet og offentliggjort efter hidtil gældende praksis.
 3. Bistand til boligselskaberne ved indgåelse af  

 aftale efter ABR og specialnormerne kan fartsat ydes af byggestyrelsens  

 konsulent, arkitekt MAA Aage Hamrum, Skanderborgvej 201, 8260 Viby (tlf. 06 -  

 14 10 00).
