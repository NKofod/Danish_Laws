Nr BTL 180 Betænkning over Forslag til lov om visse hovedlandevejsstrækninger   

 Nr L 180 1992-93, 1. samling Afgivet af Trafikudvalget Afgivet: 19930430 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
Et af  

 trafikministeren fremsendt notat af 22. april 1993 om indføringen af  

 motorvejen Herning-Århus i Århus udarbejdet af en teknikergruppe bestående af  

 repræsentanter for Vejdirektoratet, Århus Amt og Århus Kommune er optrykt som  

 bilag til betænkningen.
Endvidere er breve af 28. april 1993 fra Århus Amt og  

 af 29. april 1993 fra borgmesteren i Århus om den lokale politiske  

 tilslutning til indstillingen i notatet optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Beboere på Snåstrup Mølle, Danmarks Naturfredningsforening, Fredericia Kommune, v/borgmester J.
B.
Nielsen, Grindsted Kommune, Jacobsen, Uffe, Jensen, Knud E.
Leth, Larsen, Vagn Juhl, Noah-Trafik og Scan Link - Nej Tak, Ravn, Jens M., m.fl., Ringkjøbing Amtskommune, Ryge, Vibeke, Samarbejdsudvalget for Venstre i Ringkøbing og Holmsland Kommuner og Vejle Amtsråds Udvalg for Teknik og Miljø.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse uændret , idet  

 flertallet kan tilslutte sig den løsning med indføring af motorvejen  

 Herning-Århus i Århus, som fremgår af det af ministeren fremsendte notat, jf.  

 det til betænkningen optrykte bilag 2.
 Et mindretal (Venstres medlemmer af udvalget) vil redegøre for sin  

 stilling til lovforslaget ved 2. behandling.
 Et andet mindretal (Det Konservative Folkepartis medlemmer af  

 udvalget) vil redegøre for sin stilling til lovforslaget ved 2. behandling.
 Et tredje mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
Mindretallet mener ikke, at der er brug for de foreslåede motorveje.
Der  

 er ikke et tilstrækkeligt trafikmæssigt underlag for bygning af motorvejene.  

 Dertil kommer, at den altovervejende del af trafikken er lokaltrafik, som  

 ikke afhjælpes ved motorveje.
 Mindretallet mener, at pengene i stedet skal bruges til:
a.
Udbygning af de eksisterende veje med bl.a. omfartsveje uden om en  

 række byer og anlæggelse af miljøværn ved bebyggede områder.
b.
Udbygning af den kollektive trafik, bl.a. af jernbanen  

 Skanderborg-Herning.
c.
Forbedring af trafiksikkerheden og fjernelse af de trafikmæssigt sorte  

 pletter.
I stedet for motorveje Herning-Bording og Låsby-Århus bør der anlægges en  

 firesporet hovedlandevej fra Herning til den nord-syd-gående motorvej.
Denne  

 firesporede hovedlandevej vil også kunne benyttes til afvikling af dele af  

 lokaltrafikken.
 Linieføringen Århus-Herning skal i stedet være følgende:
a.
Herning-Bording bør svare til den i lovforslaget foreslåede  

 linieføring.
b.
Bording-Silkeborg bør følge rute 15 med en omfartsvej syd for Pårup.
c.
Ved Silkeborg bør linieføringen følge Silkeborg Ringvej og Rute 15 til  

 Hårup.
Der bør opføres miljøværn ved boligbebyggelser langs Silkeborg Ringvej  

 svarende til miljøværnet langs Århus Ydre Ringvej.
d.
Hårup-Mollerup bør anlægges som en omfartsvej med linieføring syd for  

 byerne Hårup, Linå og Mollerup.
e.
Derefter bør vejen følge Rute 15 fra Mollerup til den nord-syd-gående  

 motorvej, idet linieføringen ved Galten anlægges syd for Galten.
 Ved Hørbylunde Bakker, Funder Ådal og Skærskovhede bør linieføringen også  

 følge Rute 15, idet det forudsættes, at linieføringen i form af en bro føres  

 over jernbaneoverskæringen ved Hørbylunde Bakker, for at trafiksikkerheden  

 kan blive tilstrækkelig og naturen kan være så uberørt som muligt - specielt  

 ved Funder Ådal.
 Samtidig ønskes jernbanestrækningen Skanderborg-Herning udbygget med et  

 dobbeltspor.
 På tilsvarende måde foreslår mindretallet, at vejforbindelsen mellem  

 Rindsholm og Højbjerg (Rute 26) bliver anlagt som en firesporet hovedlandevej  

 uden om Rødkjærsbro og ikke som en motorvej.
Mindretallet finder det naturligvis godt, at regeringen indtil videre har  

 droppet tanken om en motorvej uden om Silkeborg gennem Gudenådalen.
Men  

 mindretallet frygter, at det kun er en stakket frist, før man vil søge at  

 forbinde de to stumper motorveje Århus-Låsby og Bording-Herning, og at  

 Gudenådalen til den tid vil blive ofret.
 Med hensyn til de miljømæssige konsekvenser har diskussionen primært gået  

 på Gudenådalen, men det er langtfra det eneste naturskønne område, der bliver  

 berørt.
 Det er ikke kun ved at skade naturen direkte ved at lade en motorvej  

 passere gennem Gudenådalen, at der er tale om miljømæssige konsekvenser.
Der er i høj grad også tale om miljømæssige konsekvenser, når man bidrager  

 til at øge bilismen ved et motorvejsbyggeri.
Derfor er  

 motorvejsinvesteringerne også på mange måder i strid med de smukke  

 handlingsplaner om energi og trafik, som er blevet udformet i forskelligt  

 regi.
 Mindretallet finder det meget beklageligt, at regeringen ikke har villet  

 foranstalte grundigere undersøgelser af en alternativ linieføring  

 Århus-Herning suppleret med en forbedret jernbaneforbindelse  

 Skanderborg-Silkeborg-Herning.
 Mindretallet finder det også meget problematisk, at en række svar til  

 Trafikudvalget stort set gengiver Vejdirektoratets tidligere udgivne  

 rapporter og reelt ikke forholder sig til de problemstillinger, der rejses i  

 spørgsmålene.
Mindretallet finder, at der er en række uafklarede forhold.
Det gælder en  

 række af de spørgsmål, der ikke er besvaret, samt spørgsmål, som er besvaret  

 på en måde, der giver anledning til nye spørgsmål.
 Mindretallet finder også ministerens argumenter påfaldende flere steder,  

 f.eks. omkring linieføringen ved Snåstrup Mølle.
Mindretallet havde med de stillede spørgsmål og de af ministeren afgivne  

 svar håbet på at få et ordentligt grundlag for at stille ændringsforslag med  

 henblik på en anden linieføring.
Det har ministeren åbenbart ikke villet  

 bidrage til med svar af tilstrækkelig kvalitet.
 Derfor undlader mindretallet at stille konkrete ændringsforslag til dette  

 lovforslag, men nøjes med i betænkningen at angive, hvilken linieføring  

 mindretallet foretrækker, hvorefter mindretallet stemmer imod regeringens  

 forslag.
Et fjerde mindretal (Fremskridtspartiets medlemmer af udvalget)  

 indstiller lovforslaget til forkastelse ved 3. behandling, fordi  

 mindretallet ikke under de nuværende økonomiske forhold kan acceptere, at de  

 sparsomme ressourcer anbringes i motorveje og lign.
Mindretallet ønsker  

 derimod at bruge ressourcerne til at sætte mere gang i hjulene på  

 erhvervslivet, så samfundet får råd til store trafikinvesteringer.
Tove Lindbo Larsen (S) Søren Hansen (S) J.
K.
Hansen (S) fmd.
Bakholt  

 (S) Hans Erenbjerg (S) Jimmy Stahr (S) Tommy Dinesen (SF) Sonja Albrink (CD)  

 Ikast (KF) Agnete Laustsen (KF) Svend Erik Hovmand (V) Svend Heiselberg (V)  

 Helge Sander (V) Ernst B.
Schmidt (FP) nfmd.
Ole Donner (FP)  

 Bilgrav-Nielsen (RV) Inger Stilling Pedersen (KRF) Bilag 1 Brev fra trafikministeren Den 29. april 1993 Folketingets Trafikudvalg Folketinget Christiansborg 1240 København K I overensstemmelse med tidligere aftale fremsender jeg herved et notat af  

 22. april 1993 om indføringen af motorvejen Herning-Århus i Århus.
Notatet er  

 udarbejdet af en teknikergruppe bestående af repræsentanter for  

 Vejdirektoratet, Århus Amt og Århus Kommune.
Notatet anbefaler, at motorvejen afsluttes med en rundkørsel nord for  

 Årslev og videreføres i en gaffel af tosporede veje til henholdsvis  

 Silkeborgvej og eksisterende Edwin Rahrs Vej.
Merudgiften ved denne løsning  

 er anslået til 15 mio. kr.
 Jeg vedlægger brev af 28. april 1993 fra Århus Amt og brev af 29. april  

 1993 fra borgmesteren i Århus om den lokale politiske tilslutning til  

 indstillingen i notatet.
Idet jeg i øvrigt henviser til argumentationen i notatet, anbefaler jeg  

 teknikergruppens løsning til vedtagelse.
Det tilføjes, at jeg er indstillet  

 på at optage forhandling med Århus Kommune om finansieringen af merudgiften  

 til den omhandlede løsning.
 Med hensyn til Århus Amts forudsætninger om yderligere vejanlæg i  

 Århus-området er det min hensigt at medtage disse i de igangværende  

 overvejelser om en overordnet plan for trafikinvesteringerne.
 85 eksemplarer af dette brev med bilag vedlægges.
Med venlig hilsen Helge Mortensen PS:
 Det er i dag besluttet hurtigst muligt at nedsætte en arbejdsgruppe med  

 statslig og lokal deltagelse, der kan tage stilling til standard og tidspunkt  

 for gennemførelse af Ydre Ringvej mellem Den Jyske Motorvej og  

 Skanderborg-motorvejen og om fornødent spørgsmålet om gennemførelse af  

 motorvejen fra Søften over Lisbjerg til Skødstrup.
Bilag 2 Notat fra Vejdirektoratet Den 22. april 1993 NOTAT De jyske tværveje Rute 15 - motorvejsindføring til Århus Dette notat er udarbejdet af et teknikerudvalg med repræsentanter fra  

 Vejdirektoratet, Århus Amt og Århus Kommune og behandler udformningen af  

 vejnettet øst for Den Jyske Motorvej i forbindelse med Herning-motorvejens  

 (rute 15) indføring til Århus.
Baggrund I forslag til lov om visse hovedlandevejsstrækninger (L 167 og L 180)  

 indgår udbygning af en del af rute 15, Herning-Århus, til motorvej.
Som  

 grundlag for den foreslåede linieføring og udformning af vejanlægget blev  

 forskellige muligheder for den vestlige indføring til Århus undersøgt, bl.a.  

 en sydlig linieføring med tilslutning til Den Jyske Motorvej syd for  

 Silkeborgvej, med det formål at vurdere mulighederne for at aflaste  

 Silkeborgvej gennem Brabrand, Åbyhøj og midtbyen og få havnetrafikken til at  

 benytte den sydlige havneforbindelse.
Disse undersøgelser blev gennemført i  

 samarbejde mellem Vejdirektoratet, Århus Amt og Århus Kommune, og er  

 beskrevet i rapporten »Motorvej Herning-Århus.
Trafikale og miljømæssige  

 effekter af alternative løsninger ved Århus«, Vejdirektoratet 1992.
Undersøgelserne viste, at den mest hensigtsmæssige løsning er en indføring  

 ved den nuværende rute 15 (Silkeborgvej) med tilslutning til Den Jyske  

 Motorvej nord for Silkeborgvej.
Begrundelsen herfor er, at det meste af  

 trafikken på rute 15 fra vest skal til Brabrand og de centrale og nordlige  

 områder af Århus.
Den sydlige løsning ville derfor give en stor omvejskørsel,  

 ligesom forløbet af rute 15 ville blive uhensigtsmæssigt.
 I rapporten blev belyst forskellige muligheder for at begrænse trafikken  

 på Silkeborgvej gennem Brabrand - herunder hastighedsbegrænsning og en  

 forlængelse af Edwin Rahrs Vej med tilslutning til rute 15 vest for Brabrand  

 - ligesom konsekvenserne af at anlægge Ydre Ringvej mellem Den Jyske Motorvej  

 ved Ormslev og Skanderborgvej ved Hasselager som landevej, henholdsvis som  

 direkte motorvejsforbindelse mellem de to motorveje, og af at anlægge en  

 højklasset Djurslandsforbindelse nord for Århus blev belyst.
 Ved høringen har Århus Amtsråd og Århus Byråd tilsluttet sig lovforslaget,  

 herunder at motorvejens indføring til Århus sker som beskrevet i lovforslaget  

 med tilslutning til Den Jyske Motorvej nord for Silkeborgvej og videreføring  

 mod øst nord om Årslev til Silkeborgvej som en hovedlandevej.
 Århus Amtsråd har i tilslutningen til lovforslag L 180 dog anført, at  

 spørgsmålet om den vestlige indføring til Århus bør gøres til genstand for en  

 nærmere drøftelse mellem Trafikministeriet, Århus Kommune og Århus Amt.
 Århus Byråd har i tilslutningen til lovforslaget knyttet en række  

 henstillinger om supplerende anlæg og forhold, der ønskes bearbejdet nærmere  

 i et samarbejde mellem stat, amt og kommune.
 De forhold, som kommunen har ønsket bearbejdet nærmere, er:
1. at de hidtidige aftaler mellem stat, amt og kommune ændres, sådan at  

 Ydre Ring i stedet anlægges som en motorvejsudveksling imellem Den Jyske  

 Motorvej og Skanderborg-motorvejen, 2. spørgsmålet om tilslutninger til Skanderborg-motorvejen fra den sydlige  

 bydel og 3. udformningen af videreførelsen af motorvejen som almindelig  

 hovedlandevej mod øst, øst for Den Jyske Motorvej, via en forbindelse til  

 Edwin Rahrs Vej som et alternativ eller et supplement til forbindelsen til  

 Silkeborgvej.
 Århus Kommune har i brev af 22. marts 1993 til Vejdirektoratet foreslået,  

 at disse forhold bearbejdes i to arbejdsgrupper med repræsentanter for stat,  

 amt og kommune - een vedrørende pkt. 1 og 2 og een vedrørende pkt. 3.
 Mens pkt. 1 og 2 ikke direkte vedrører lovforslaget, drejer pkt. 3 sig om  

 en del af det i lovforslaget omhandlede anlæg, specielt den i § 2 nævnte  

 vejforbindelse fra motorvejen til Silkeborgvej og tilslutningen til det  

 øvrige vejnet øst for Den Jyske Motorvej.
 Med henblik på Folketingets behandling af lovforslaget er der derfor i  

 første omgang blevet nedsat et teknikerudvalg for hurtigst muligt at behandle  

 forholdene vedrørende motorvejsindføringen til Århus (pkt. 3).
Teknikerudvalgets opgave På baggrund af de undersøgelser, der allerede er gennemført i forbindelse  

 med forarbejdet til anlægslovforslaget har udvalget - udarbejdet principforslag til udformning af videreførelsen af motorvejen  

 som hovedlandevej øst for Den Jyske Motorvej, herunder linieføring og  

 tilslutninger til det øvrige vejnet, - vurderet muligheder for ved vejvisning og lign. at lede den tunge  

 trafik, herunder trafikken til Århus Havn, syd om Brabrand via Den Jyske  

 Motorvej og den sydlige havneindføring, - fremsat forslag om udgiftsfordeling.
 Selve arbejdet med den detaljerede fastlæggelse af linieføring,  

 krydsudformninger og miljømæssige foranstaltninger m.v. forudsættes at ske  

 efter anlægslovens vedtagelse i nært samarbejde mellem de tre parter.
Udvalgets medlemmer Planlægningschef Michael Schrøder, Vejdirektoratet (formand) Teknisk direktør Poul Heise, Århus Amt Teknisk direktør Carl Nielsen, Århus Kommune.
Teknikerudvalgets forslag Det foreslås, at vejnettet øst for Den Jyske Motorvej udformes som vist på  

 bilagte kort.
 Motorvejen anlægges i en linieføring som beskrevet i lovforslaget nord for  

 Silkeborgvej, idet den ved passagen af Lyngbygård Ådal føres så tæt på denne  

 som muligt under hensyntagen til såvel Snåstrup Mølle som den fredede  

 hovedlandevejsbro og Årslev Kro og tilsluttes Den Jyske Motorvej i et  

 forbindelsesanlæg ca. 300 m nord for Silkeborgvej.
 Linieføringen kan dog først fastlægges præcist i den kommende  

 detailundersøgelses- og projekteringsfase og ved ekspropriationskommissionens  

 godkendelse.
 Forbindelsesanlægget udformes som et kløverblad eller lignende anlæg, idet  

 det ved detailudformningen af anlægget og ved udformningen af vejvisningen  

 tilstræbes at få fordelt den vestfra kommende trafik ved Den Jyske Motorvej,  

 således at kun den trafik, som har mål i Brabrand, samt gennemkørende rute  

 15-trafik fortsætter videre ind mod Brabrand.
Fra Den Jyske Motorvej føres rute 15 videre som en almindelig  

 hovedlandevej mod øst nord om Årslev til Silkeborgvej øst for Årslev.
I  

 forhold til lovforslaget ændres linieføringen, idet der nordvest for Årslev  

 anlægges en rundkørsel og en forbindelsesvej til Edwin Rahrs Vej i Brabrand  

 Nord for at fordele trafikken hensigtsmæssigt mellem henholdsvis Silkeborgvej  

 og Edwin Rahrs Vej.
Fra Den Jyske Motorvej føres hovedlandevejen derfor stort  

 set parallelt med Silkeborgvej i en afstand af 300-500 m nord for denne frem  

 til rundkørslen og herfra mod sydøst til Silkeborgvej øst for Årslev.
 Den væsentligste ændring i forhold til lovforslaget er således, at der  

 samtidig med motorvejsanlægget foreslås anlagt en forbindelsesvej til Edwin  

 Rahrs Vej for at begrænse trafikken på Silkeborgvej gennem boligområderne i  

 Brabrand og undgå den gennemsivende erhvervstrafik, som de nord-syd-gående  

 boligveje mellem Silkeborgvej og Edwin Rahrs Vej i dag er belastet af.
Den nærmere udformning af hovedlandevejen mellem Den Jyske Motorvej og  

 rundkørslen vil blive fastlagt i detailprojekteringen, idet der er en række  

 forhold at tage hensyn til - vejtekniske, trafiksikkerhedsmæssige og  

 miljømæssige forhold samt ejendomsforhold og hensyn til højspændingsledninger  

 m.v.
Det påregnes, at vejen på denne strækning anlægges som 4-sporet vej med  

 midterrabat, svarende til tværprofilet for motorvejen, dog uden nødspor, og  

 med til- og frakørselsramper ved motorvejsudfletningen.
Rundkørslen er  

 placeret så tæt på motorvejen som vejteknisk muligt af hensyn til ramper m.v.
Strækningen mellem rundkørslen og Silkeborgvej anlægges som en 2-sporet  

 vej med 8 m bred kørebane og 3,5 m brede rabatter (15 m-profil). Øst for  

 Årslev tilsluttes Silkeborgvej fra vest i et T-kryds.
Den nærmere udformning  

 fastlægges dog først i forbindelse med detailprojekteringen og  

 besigtigelsesforretningen.
Forbindelsesvejen til Edwin Rahrs Vej anlægges som en 2-sporet vej med 8 m  

 bred kørebane og 2 m brede rabatter (12 m-vej), idet vejanlægget forberedes  

 for en eventuel senere udvidelse til 4-sporet vej.
Ved krydsningen af  

 Århus-Langå-banen etableres en overføring.
Linieføring og vejtilslutninger  

 fastlægges under detailprojekteringen.
 På den eksisterende Edwin Rahrs Vej vil der blive undersøgt behov for  

 adgangssanering og andre nødvendige forbedringer.
Edwin Rahrs Vej som alternativ hovedlandevejsforbindelse En videreførelse af hovedlandevejen i Edwin Rahrs Vej som alternativ til  

 forbindelsen til Silkeborgvej kan ikke anbefales, da Edwin Rahrs Vej er  

 mindre egnet som hovedlandevej og krydsene ved Ringvejen vil blive belastet  

 af mere svingende trafik.
Anlægsudgifter De samlede anlægsudgifter for en forbindelsesvej til Edwin Rahrs Vej er på  

 ca. 15 mio. kr. inkl. rundkørsel ved rute 15, men eksklusive eventuelle  

 ombygninger af den eksisterende Edwin Rahrs Vej samt  

 projekteringsomkostninger og moms.
Trafikale konsekvenser Trafikbelastningen på Silkeborgvej gennem Brabrand var i 1991 på ca.  

 12.100 køretøjer/døgn på den vestlige strækning og ca. 17.500 på strækningen  

 nærmest Ringvejen.
 På grundlag af de trafikberegninger, som er foretaget, vil konsekvenserne  

 af udbygningen af vejnettet være som følger:
 Åbningen af Den Jyske Motorvej vest om Århus i 1994 og en udbygning af  

 Søftenvej-Randersvej til 4-sporet vej vil medføre, at trafikken på  

 Silkeborgvej øst for motorvejen reduceres med ca. 2.600 køretøjer/døgn.
 Trafikberegninger viser i øvrigt, at også vestfra kommende trafik på rute  

 15 mod Djursland vil vælge at køre uden om Århus via Den Jyske Motorvej over  

 Ødum og Lygten.
Anlæg af rute 15-motorvejen vil medføre en mertrafik på ca. 2.700  

 køretøjer/døgn på den vestlige strækning af Silkeborgvej gennem Brabrand og  

 ca. 1.400 køretøjer på strækningen nærmest Ringvejen, hvilket modsvares af  

 ovennævnte reduktion på 2.600 køretøjer pr. døgn. dvs. stort set samme  

 trafikniveau som i dag.
Trafikken på Silkeborgvej vil således alene øges i  

 takt med den generelle trafikudvikling.
Med en vejforbindelse fra rute 15-forlægningen ved Årslev til Edwin Rahrs  

 Vej vil trafikbelastningen på Silkeborgvej blive yderligere reduceret.
En  

 stor del af trafikken vil med fordel kunne bruge Edwin Rahrs  

 Vej-forbindelsen, først og fremmest trafikken til området, men også trafik  

 til de nordlige områder af Århus, idet denne forbindelse vil være kortere end  

 Silkeborgvej.
Trafikfordelingen mellem de to veje vil afhænge af forskellige  

 forhold - som delvis kan styres - først og fremmest signalreguleringerne i  

 krydsene på Ringvejen og Silkeborgvej.
 Ifølge trafikberegninger af et vejnet, hvori der foruden Edwin Rahrs  

 Vej-forbindelsen også indgår en udbygget rute 26 til motortrafikvej og  

 Lisbjerg-Skødstrup-motorvejen, reduceres trafikken på Silkeborgvej med ca.  

 6.500 køretøjer/døgn.
 En mindre andel af trafikken på Silkeborgvej vil være havnetrafik (knap  

 300 køretøjer/døgn, heraf ca. 150 lastbiler). Denne trafik vil kunne vejvises  

 til den sydlige havneindføring via Den Jyske Motorvej, Thorshøjvej og  

 Skanderborg-motorvejen.
En gennemførelse af den planlagte Ydre Ringvej mellem Den Jyske Motorvej  

 ved Ormslev og Skanderborgvej ved Hasselager vil være mere attraktiv for  

 havnetrafikken og få denne til at benytte den sydlige indføring.
Udvalget  

 foreslår dog, at spørgsmålet om Ydre Ringvej bearbejdes nærmere i en  

 arbejdsgruppe mellem de tre parter sammen med spørgsmålet om tilslutninger  

 til Skanderborg-motorvejen fra den sydlige bydel, sådan som ønsket af Århus  

 Kommune.
Trafikken på Silkeborgvej kan begrænses yderligere ved hastighedsdæmpende  

 foranstaltninger.
Det anbefales, at spørgsmålet om etablering af  

 hastighedsdæmpende foranstaltninger vurderes på baggrund af trafikforholdene  

 efter åbning af motorvejen til Silkeborg og de nye tilslutninger til Edwin  

 Rahrs Vej og Silkeborgvej.
Andre forhold Der er ikke foretaget miljøundersøgelser, ligesom øvrige forhold omkring  

 Edwin Rahrs Vej-forbindelsen ikke er nærmere undersøgt.
Tidsplan Anlæg af en forbindelsesvej til Edwin Rahrs Vej påregnes at kunne  

 gennemføres inden for samme tidsplan som motorvejsanlægget, dvs. i løbet af  

 4-5 år fra anlæggets vedtagelse.
Det har været foreslået at etablere forbindelsesanlægget ved Den Jyske  

 Motorvej allerede nu i forbindelse med de igangværende anlægsarbejder for at  

 fremme åbningstidspunktet.
Det er ikke muligt at fremme dette, inden  

 motorvejsanlægget åbnes i 1994, da projektet endnu ikke er fastlagt og der  

 hverken er gennemført jordbundsundersøgelser, detailprojektering,  

 ekspropriationer m.v.
Udvalgets indstilling Forbindelsesvejen til Edwin Rahrs Vej erstatter en tidligere planlagt  

 udvidelse af den nuværende hovedlandevej (Silkeborgvej) gennem Årslev,  

 Brabrand og Åbyhøj til 4-sporet vej, som blev godkendt af Trafikministeriet i  

 1973 og sikret ved byggeliniepålæg i 1974.
I planerne for udbygningen af rute 15 til motorvej mellem Herning og Århus  

 har det - indtil de nærmere undersøgelser af vejindføringen til Århus blev  

 gennemført - været forudsat, at der skulle ske en udbygning af Silkeborgvej  

 til et smalt 4-sporet profil på strækningen mellem forlægningen ved Årslev og  

 den nuværende 4-sporede strækning øst for Ringvejen.
Denne udvidelse er  

 indgået i overslagene med 60 mio. kr.
 I anlægslovforslaget er en udvidelse af Silkeborgvej ikke medtaget, idet  

 en udvidelse af vejens kapacitet ikke vil harmonere med ønskerne om  

 trafikdæmpninger af Silkeborgvej.
 Derimod vil etablering af forbindelsesvejen til Edwin Rahrs Vej give en  

 hensigtsmæssig trafikbetjening og en miljømæssigt god løsning for  

 motorvejsindføringen til Århus - sammen med den kommende motorvej vest om  

 Århus og senere en eventuel Ydre Ringvej og højklasset Djurslandsforbindelse  

 nord om Århus.
 Udvalget anbefaler derfor, at vejforbindelsen til Edwin Rahrs Vej anlægges  

 samtidig med motorvejen og hovedlandevejsforbindelsen til Silkeborgvej.
 Udvalget har opstillet to mulige løsninger på spørgsmålet om  

 udgiftsfordeling.
1) I lovforslaget er forudsat, at vejforbindelsen til Edwin Rahrs Vej  

 anlægges og betales af Århus Kommune.
Omkostningerne vurderes til ca. 15 mio.  

 kr.
2) Imidlertid kan der argumenteres for, at staten oprindelig havde  

 planlagt og sikret en udvidelse af Silkeborgvej til 4 spor gennem Brabrand  

 til ca. 60 mio. kr.
Denne udvidelse er opgivet og ikke medtaget i  

 lovforslaget.
Edwin Rahrs Vej anlægges dels som alternativ til udvidelsen af  

 Silkeborgvej, dels som adgangsvej til eksisterende og nye industriområder.  

 Staten kunne herefter siges at få en række fordele for hovedlandevejen ved at  

 finansere de 15 mio. kr.
Michael Schrøder Carl Nielsen Poul Heise Planlægningschef Teknisk direktør Teknisk direktør Vejdirektoratet Århus Kommune Århus Amt Bilag 3 Brev fra Århus Amt Den 28. april 1993 Trafikministeriet Rute 15 - motorvejsindføring til Århus Vejdirektoratet har i brev af 22. april 1993 fremsendt notat vedrørende  

 »Rute 15 - motorvejsindføring til Århus«, som er udarbejdet af et  

 teknikerudvalg nedsat af trafikministeren.
Amtsrådets økonomiudvalg har på sit møde den 27. april 1993 indstillet til  

 amtsrådet, at det meddeles, at amtsrådet for sit vedkommende ikke har indvendinger mod  

 teknikerudvalgets forslag til motorvejsindføring i Århus Vest, men at amtsrådet forudsætter, at Trafikministeriet fremskynder  

 anlægget af dels Ydre Ringvej mellem Den Jyske Motorvej og  

 Skanderborg-motorvejen og dels motorvejen fra Søften over Lisbjerg til  

 Skødstrup.
 Endelig bekræftelse vil foreligge efter amtsrådets møde den 4. maj 1993.
Med venlig hilsen Ib Frederiksen Henning Olesen Amtsborgmester Amtsdirektør Bilag 4 Brev fra borgmesteren i Århus Den 29. april 1993 Trafikminister Helge Mortensen Kære Helge Sagen om anlæg af veje øst for Den Jyske Motorvej har nu været til  

 behandling i byrådet, hvor den blev sendt til udvalgsbehandling.
 Det er imidlertid magtpåliggende for mig at fremhæve, at der tegnede sig  

 et klart flertal for indstillingen fra magistratens 2. afdeling, som  

 du jo kender. Årsagen til, at den blev sendt i udvalg, var et ønske fra SF's  

 byrådsgruppe om at få trafiktallene belyst ved hjælp af Vejdirektoratets  

 modeller.
 Jeg kan love, at sagen bliver behandlet hurtigt i teknisk udvalg, sådan at  

 indstillingen kan vedtages endeligt i byrådets næste møde den 12. maj 1993.
Med venlig hilsen Thorkild Simonsen Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder haft  

 trafikministeren i samråd.
Trafikministeren har under samrådet bl.a. oplyst, at for så vidt angår  

 strækningen Bording-Låsby er der ikke fra ministerens side lovet noget om  

 linieføring og anlægsstart og -afslutning.
Undersøgelserne vedrørende  

 linieføringen vil blive fremmet, således at anlægslov vil kunne foreligge  

 snarest muligt.
Anlægsloven vil være klar, når bevillingerne er til stede.
 For så vidt angår strækningerne Herning-Bording og Låsby-Århus har  

 ministeren oplyst, at disse vil, som ministeren har sagt i Folketinget i  

 forbindelse med besvarelse af spørgsmål henholdsvis den 3. februar og 24.  

 februar 1993 (se Folketingstidende 1992-93, forhandlingerne sp. 4872 og sp.  

 5698), kunne være færdige i 1999.
 Ministeren understregede, at det er hans hensigt at søge anlægsrammerne  

 udvidet i overensstemmelse med regeringens planer om fremrykning af  

 offentlige anlægsinvesteringer.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse uændret .
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse uændret , idet  

 mindretallet forudsætter, at trafikministeren fremmer undersøgelserne  

 vedrørende linieføringen Bording-Låsby mest muligt, således at anlægslov  

 hurtigt vil kunne foreligge.
 Mindretallet går ind for, at anlægsrammerne udvides, således at hele  

 projektet kan gennemføres hurtigst muligt, dvs. så snart anlægsloven for  

 motorvejen Bording-Låsby er vedtaget.
 Hele motorvejen Århus-Herning skal kunne åbnes for trafik år 1999/2001.
 Et andet mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse .
