Nr LSF 196 Forslag til Lov om midlertidigt prisstop for lægemidler m.v.
Fremsat af sundhedsministeren (Birte Weiss) den 13. marts 1997 Vedtaget ved tredjebehandling den 20. marts 1997 Lov nr. 224 af 25/03/1997 § 1. I tiden indtil den 1. marts 1998 kan virksomheder ikke til Lægemiddelstyrelsen anmelde priser, der overskrider de pr. 24. marts 1997 gældende apoteksindkøbspriser (AIP) for apoteksforbeholdte farmaceutiske specialiteter, som er godkendt til human anvendelse.
 § 2. For apoteksforbeholdte farmaceutiske specialiteter, som er  

 godkendt til human anvendelse, og som markedsføres første gang efter den 1.  

 april 1997, kan virksomheder ikke i perioden indtil den 1. marts 1998 til  

 Lægemiddelstyrelsen anmelde priser, der overskrider den apoteksindkøbspris,  

 der ved første markedsføring anmeldes til Lægemiddelstyrelsen for den  

 pågældende farmaceutiske specialitet.
 § 3. Lægemiddelstyrelsen kan ikke i tiden indtil den 1. marts 1998  

 underrette apotekerne om priser, der er anmeldt til Lægemiddelstyrelsen i  

 strid med §§ 1 og 2.
§ 4. Indehaveren af markedsføringstilladelsen til et lægemiddel  

 kan undtagelsesvis ansøge Lægemiddelstyrelsen om tilladelse til at anmelde  

 priser, der overskrider de i henhold til §§ 1 og 2 fastsatte grænser, hvis  

 særlige grunde taler derfor.
Ansøgningen skal angive de særlige grunde,  

 hvorpå den indgives.
Stk. 2. Lægemiddelstyrelsen behandler en ansøgning efter stk. 1  

 inden 90 dage efter indgivelse af ansøgningen.
Lægemiddelstyrelsen kan kræve,  

 at ansøgeren supplerer ansøgningen med yderligere oplysninger.
I så tilfælde  

 suspenderes fristen i 1. pkt., indtil de krævede oplysninger er modtaget.
 § 5. Loven træder i kraft ved bekendtgørelsen i Lovtidende og har  

 virkning for anmeldelser af apoteksindkøbspriser, der indgives til  

 Lægemiddelstyrelsen den 13. marts 1997 eller senere.
§ 6. I lov om apoteksvirksomhed, jf. lovbekendtgørelse nr. 657 af  

 28. juli 1995, som ændret ved § 31 i lov nr. 386 af 22. maj 1996 og § 1 i lov  

 nr. 1228 af 27. december 1996, indsættes i § 42, stk. 1, 1. pkt.,  

 efter »apotekers udlevering«: », substitution m.v.« § 7. I lov om offentlig sygesikring, jf. lovbekendtgørelse nr. 77  

 af 31. januar 1994, som ændret ved § 7 i lov nr. 1133 af 21. december 1994, §  

 24 i lov nr. 1120 af 20. december 1995 og § 3 i lov nr. 1228 af 27. december  

 1996, foretages følgende ændringer:
 1. I § 7 indsættes efter stk. 3 som nyt stykke:
»Stk. 4. Sundhedsministeren kan efter forhandling med  

 Lægemiddelstyrelsen undlade at optage et lægemiddel på de i stk. 1-3 og § 6 a  

 nævnte fortegnelser, hvis prisen på lægemidlet ikke står i et rimeligt  

 forhold til lægemidlets behandlingsmæssige værdi.« Stk. 4-9 bliver herefter stk. 5-10.
 2. I § 7, stk. 5 , der bliver stk. 6, affattes 1  

 pkt. således:
»For lægemidler, som anvendes på samme indikationer, og som har en  

 behandlingsmæssigt set sammenlignelig virkning, kan sundhedsministeren  

 fastsætte tilskuddet efter stk. 1-3 og § 6 a til et fast beløb svarende til  

 henholdsvis 74,7 pct., 49,8 pct. eller 100 pct. af et gennemsnit af udgiften  

 til de to billigste af disse lægemidler.« 3. I § 7, stk. 6 , der bliver stk. 7, ændres »stk.  

 5« til: »stk. 6«.
 4. Efter § 7 indsættes:
»§ 7 a.
Indehaveren af markedsføringstilladelsen til en  

 farmaceutisk specialitet, som er godkendt til human anvendelse, og som  

 markedsføres i Danmark første gang efter den 1. april 1997, underretter i  

 forbindelse med ansøgning om sygesikringstilskud til lægemidlet  

 Lægemiddelstyrelsen om den pris, til hvilken samme lægemiddel af samme  

 virksomhed eller af virksomheder i samme koncern er markedsført første gang i  

 andre EU-lande, og om datoen for denne første markedsføring.
Ved en ny  

 farmaceutisk specialitet forstås et lægemiddel, der ved udstedelse af  

 markedsføringstilladelsen tildeles et nyt dansk specialitetsnummer.
Stk. 2. For nye apoteksforbeholdte farmaceutiske specialiteter,  

 der er godkendt til human anvendelse, og som markedsføres i Danmark første  

 gang efter den 1. april 1997, beregnes tilskuddet efter § 7, stk. 1-3, og § 6  

 a som henholdsvis 74,7 pct., 49,8 pct. eller 100 pct. på grundlag af  

 gennemsnittet af de apoteksindkøbspriser ekskl. moms, som samme farmaceutiske  

 specialitet er markedsført første gang til i andre EU-lande, jf. stk. 3. Ved  

 beregningen af gennemsnittet benyttes Danmarks Nationalbanks officielle  

 notering på det pågældende lands valuta på dagen for introduktionen i det  

 pågældende land.
Der kan ikke ydes tilskud til mere end 74,7 pct., 49,8 pct.  

 eller 100 pct. af udgiften til det pågældende lægemiddel.
 Stk. 3. Indehaveren af den danske markedsføringstilladelse til en  

 farmaceutisk specialitet, som er godkendt til human anvendelse, og som  

 markedsføres i Danmark første gang efter den 1. april 1997, eller indehaveren  

 af en af Det Europæiske Fællesskab udstedt markedsføringstilladelse til en  

 sådan farmaceutisk specialitet underretter Lægemiddelstyrelsen om, at  

 gennemsnittet er ændret, hvis den i stk. 2 nævnte gennemsnitspris  

 efterfølgende falder som følge af virksomhedens eller virksomheder i samme  

 koncerns markedsføring af samme farmaceutiske specialitet i andre EU-lande.
Stk. 4. Den beregnede gennemsnitspris indgår i beregningen af  

 tilskud efter § 7, stk. 6, hvis den er lavere end den danske pris.« 5. Efter § 30 indsættes:
»§ 30 a.
Medmindre højere straf er forskyldt efter anden  

 lovgivning, straffes med bøde den, der 1) undlader at give oplysninger efter § 7 a, 2) afgiver vildledende eller urigtige oplysninger efter § 7 a.
Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 8. Loven gælder ikke for Færøerne og Grønland.
Oprindeligt fremsat forslag § 1. I tiden indtil den 1. marts 1998 kan virksomheder ikke til  

 Lægemiddelstyrelsen anmelde priser, der overskrider de pr. 24. marts 1997  

 gældende apoteksindkøbspriser (AIP) for apoteksforbeholdte farmaceutiske  

 specialiteter, som er godkendt til human anvendelse.
 § 2. For apoteksforbeholdte farmaceutiske specialiteter, som er  

 godkendt til human anvendelse, og som markedsføres første gang efter den 1.  

 april 1997, kan virksomheder ikke i perioden indtil 1. marts 1998 til  

 Lægemiddelstyrelsen anmelde priser, der overskrider den apoteksindkøbspris,  

 der ved første markedsføring anmeldes til Lægemiddelstyrelsen for den  

 pågældende farmaceutiske specialitet.
 § 3. Lægemiddelstyrelsen kan ikke i tiden indtil den 1. marts 1998  

 underrette apotekerne om priser, der er anmeldt til Lægemiddelstyrelsen i  

 strid med §§ 1 og 2.
§ 4. Indehaveren af markedsføringstilladelsen til et lægemiddel  

 kan undtagelsesvis ansøge Lægemiddelstyrelsen om tilladelse til at anmelde  

 priser, der overskrider de i henhold til §§ 1 og 2, fastsatte grænser, hvis  

 særlige grunde taler derfor.
Ansøgningen skal angive de særlige grunde,  

 hvorpå den indgives.
Stk. 2. Lægemiddelstyrelsen behandler en ansøgning efter stk. 1,  

 inden 90 dage efter indgivelse af ansøgningen.
Lægemiddelstyrelsen kan kræve,  

 at ansøgeren supplerer ansøgningen med yderligere oplysninger.
I så tilfælde  

 suspenderes fristen i 1. pkt., indtil de krævede oplysninger er modtaget.
 § 5. Loven træder i kraft ved bekendtgørelsen i Lovtidende og har  

 virkning for anmeldelser af apoteksindkøbspriser, der indgives til  

 Lægemiddelstyrelsen den 13. marts 1997 eller senere.
 § 6. I lov om apoteksvirksomhed, jf. lovbekendtgørelse nr. 657 af  

 28. juli 1995, som ændret ved § 31 i lov nr. 386 af 22. maj 1996 og lov nr.  

 1228 af 27. december 1996, indsættes i § 42, stk. 1, 1. punktum efter  

 »apotekers udlevering«: », substitution mv.«.
 § 7. I lov om offentlig sygesikring, jf. lovbekendtgørelse nr. 77  

 af 31. januar 1994, som ændret ved § 7 i lov nr. 1133 af 21. december 1994, §  

 24 i lov nr. 1120 af 20. december 1995 og § 3 i lov nr. 1228 af 27. december  

 1996, foretages følgende ændringer:
 1. I § 7 indsættes efter stk. 3 som nyt stykke:
» Stk. 4. Sundhedsministeren kan efter forhandling med  

 Lægemiddelstyrelsen undlade at optage et lægemiddel på de i stk. 1-3, og § 6  

 a, nævnte fortegnelser, hvis prisen på lægemidlet ikke står i et rimeligt  

 forhold til lægemidlets behandlingsmæssige værdi.« Stk. 4-9, bliver herefter stk. 5-10.
 2. I § 7, stk. 5 , der bliver stk. 6, affattes 1 punktum  

 således:
»For lægemidler, som anvendes på samme indikationer, og som har en  

 behandlingsmæssigt set sammenlignelig virkning, kan sundhedsministeren  

 fastsætte tilskuddet efter stk. 1-3 og § 6 a til et fast beløb svarende til  

 henholdsvis 74,7 pct., 49,8 pct. eller 100 pct. af et gennemsnit af udgiften  

 til de to billigste af disse lægemidler.« 3. I § 7, stk. 6 , der bliver stk. 7, ændres »stk.  

 5« til: »stk. 6«.
 4. Efter § 7 indsættes:
»§ 7 a.
Indehaveren af markedsføringstilladelsen til en  

 farmaceutisk specialitet, som er godkendt til human anvendelse, og som  

 markedsføres i Danmark første gang efter den 1. april 1997, underretter i  

 forbindelse med ansøgning om sygesikringstilskud til lægemidlet  

 Lægemiddelstyrelsen om den pris, til hvilken samme lægemiddel af samme  

 virksomhed eller af virksomheder i samme koncern er markedsført første gang i  

 andre EU-lande og om datoen for denne første markedsføring.
Ved en ny  

 farmaceutisk specialitet forstås et lægemiddel, der ved udstedelse af  

 markedsføringstilladelsen tildeles et nyt dansk specialitetsnummer.
Stk. 2. For nye apoteksforbeholdte farmaceutiske specialiteter,  

 der er godkendt til human anvendelse, og som markedsføres i Danmark første  

 gang efter den 1. april 1997, beregnes tilskuddet efter § 7, stk. 1-3, og § 6  

 a, som henholdsvis 74,7 pct., 49,8 pct. eller 100 pct. på grundlag af  

 gennemsnittet af de apoteksindkøbspriser ekskl. moms, som samme farmaceutiske  

 specialitet er markedsført første gang til i andre EU-lande, jf. stk. 3. Ved  

 beregningen af gennemsnittet benyttes Danmarks Nationalbanks officielle  

 notering på det pågældende lands valuta på dagen for introduktionen i det  

 pågældende land.
Der kan ikke ydes tilskud til mere end 74,7 pct., 49,8 pct.  

 eller 100 pct. af udgiften til det pågældende lægemiddel.
 Stk. 3. Indehaveren af den danske markedsføringstilladelse til en  

 farmaceutisk specialitet, som er godkendt til human anvendelse, og som  

 markedsføres i Danmark første gang efter den 1. april 1997, eller indehaveren  

 af en af Det Europæiske Fællesskab udstedt markedsføringstilladelse til en  

 sådan farmaceutisk specialitet, underretter Lægemiddelstyrelsen om, at  

 gennemsnittet er ændret, hvis den i stk. 2 nævnte gennemsnitspris  

 efterfølgende falder som følge af virksomhedens eller virksomheder i samme  

 koncerns markedsføring af samme farmaceutiske specialitet i andre EU-lande.
 Stk. 4. Den beregnede gennemsnitspris indgår i beregningen af  

 tilskud efter § 7, stk. 6, hvis den er lavere end den danske pris.
 5. Efter § 30 indsættes:
» § 30 a.
Med mindre højere straf er forskyldt efter anden  

 lovgivning, straffes med bøde den, der:
 1) Undlader at give oplysninger efter § 7 a.
 2) Afgiver vildledende eller urigtige oplysninger efter § 7 a.
Stk. 2. Der kan pålægges selskaber mv. (juridiske personer)  

 strafansvar efter reglerne i straffelovens 5. kapitel.« § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger I forbindelse med vedtagelsen af  

 Finansloven for 1997 blev det besluttet, at sundhedsministeren skulle søge at  

 indgå en aftale med medicinindustrien om nedsættelse af medicinpriserne.  

 Aftalen skulle sikre en reduktion i sygesikringens udgifter til  

 medicintilskud på 150 mio.kr. i 1997 og 200 mio. kr. i 1998 og fremefter.
 På denne baggrund har Sundhedsministeriet ført forhandlinger med  

 medicinindustriens brancheforeninger, MEFA (de danske producenter), MEDIF (de  

 udenlandske producenter), BFID (de generiske producenter i Danmark) og PAL  

 (parallelimportørerne af lægemidler).
Det har ikke været muligt at opnå enighed om en aftale, der på den ene  

 side sikrer den offentlige besparelse, og på den anden side ikke på længere  

 sigt risikerer at svække konkurrencen på lægemiddelmarkedet.
Regeringen har  

 under forhandlingerne lagt vægt på, at de prisnedsættelser, der kunne  

 aftales, for størstedelens vedkommende skulle være generelle og jævnt fordelt  

 over det samlede sortiment.
Regeringen har ikke ønsket at medvirke til en  

 aftale om prisnedsættelser, der kunne fordeles frit af den enkelte virksomhed  

 efter en konkret vurdering af konkurrencesituationen for det enkelte  

 præparat.
Det er regeringens vurdering, at en sådan aftale nok kunne give en  

 øjeblikkelig besparelse, men at den på længere sigt ville være til skade for  

 konkurrencen på lægemiddelmarkedet og dermed for bestræbelserne på at dæmpe  

 væksten i de offentlige medicinudgifter.
Det kan opgøres, at det lægemiddelsortiment, der blev solgt i 1994, blev  

 ca. 480 mio.kr. billigere i aftaleperioden.
Forklaringen er dels prisaftalen  

 dels de konkurrencebetingede prisnedsættelser.
Det er Sundhedsministeriet  

 vurdering, at størstedelen af prisfaldet skyldes øget konkurrence fra  

 parallelimport og kopipræparater.
Sygesikringens udgifter er alligevel steget i aftaleperioden, om end  

 væksten i udgifterne er aftaget i forhold til tidligere år.
Udgifterne steg  

 ca. 5,2 pct. i 1995 og ca. 2,5 pct. i 1996, hvor udgifterne blev godt 3,7  

 mia.kr.
Grunden til, at udgiftsvæksten er aftaget, er dels de faldende priser  

 dels de nedsættelser af tilskudssatserne, der er gennemført bl.a. for  

 antibiotika.
Hvis ikke tilskuddet til antibiotika var blevet sat ned den 1.  

 januar 1996, ville udgifterne i 1996 være steget med omkring 5 pct.
Årsagen til, at sygesikringens udgifter fortsat stiger trods faldende  

 priser, skal findes i et voksende forbrug af tilskudsberettigede lægemidler  

 og især af nye og dyrere lægemidler.
Dette behandlingsskift har betydet, at  

 den gennemsnitlige behandlingspris pr.
DDD (Defineret Døgn Dosis) er steget  

 trods det generelle prisfald.
Selvom det lægemiddelsortiment, der blev omsat  

 i 1994, kunne købes billigere i 1996, stiger udgifterne som følge af  

 forbrugsforskydninger mod dyrere præparater.
Københavns Universitet har for Sundhedsministeriet, MEFA og MEDIF  

 gennemført en undersøgelse af de danske lægemiddelpriser i en international  

 sammenhæng.
I undersøgelsen opgøres prisen på et medicinforbrug som det  

 danske i en række andre europæiske lande.
Undersøgelsen konkluderer bl.a., »at det danske prisniveau er i den  

 høje ende af den europæiske skala, således som denne er belyst ved det givne  

 udvalg af lande.
Dette var vel også forventet, og det bekræfter indtrykket  

 fra tidligere undersøgelser såvel som de mere intuitive fornemmelser af  

 sammenhængene.
Den væsentlige nye information, der kan afledes af vor  

 undersøgelse, er imidlertid den forholdsvis beskedne spredning af  

 tallene.« Den prisaftale, Sundhedsministeren og medicinindustrien indgik i 1995,  

 udløber den 1. april 1997. Fra den dag bortfalder derfor det aftalte loft  

 over de danske medicinpriser.
Det vil utvivlsomt føre til betydelige  

 prisstigninger på de præparater, der bl.a. som følge af fortsat  

 patentbeskyttelse ikke er udsat for konkurrence.
Det er derfor regeringens  

 opfattelse, at det af hensyn til det offentliges og patienternes  

 medicinudgifter vil være uforsvarligt at give priserne fri fra den første  

 april 1997. Regeringen havde foretrukket en ny aftale til afløsning af den  

 gældende.
Da det ikke var muligt at indgå en for regeringen tilfredsstillende  

 aftale, finder regeringen det påkrævet at fremsætte et lovforslag om et  

 midlertidigt prisstop for lægemidler.
Lovforslaget indeholder ikke bestemmelser om en nedsættelse af  

 lægemiddelpriserne, men indebærer alene, at priserne ikke kan sættes op.
Ved  

 forslaget lægges herudover et loft over den pris, der benyttes til beregning  

 af tilskuddet til nye lægemidler.
Lovforslaget indeholder herudover  

 forskellige elementer, der skal styrke konkurrencen på lægemiddelmarkedet.
Da det ikke lykkedes at nå til enighed med industriens  

 brancheorganisationer om at nedsætte lægemiddelpriserne, foreslår regeringen  

 i stedet nogle ændringer af de regler, der er afgørende for det offentliges  

 muligheder for at påvirke medicinudgifterne.
Regeringen foreslår i den  

 forbindelse bl.a., at priskonkurrencen fremmes ved en udvidet adgang for  

 apotekerne til at vælge mellem forskellige præparater ved ekspedition af en  

 recept.
Forslaget tilvejebringer således den fornødne hjemmel til at indføre  

 en såkaldt omvendt G-ordning, analog substitution og original substitution.
Forslaget udvider endvidere beregningsgrundlaget for den referencepris,  

 der ligger til grund for fastkroneordningen i sygesikringsloven.
Hidtil er  

 alene synonyme præparater indgået i beregningsgrundlaget.
Efter forslaget  

 udvides beregningsgrundlaget med analoge lægemidler, således at der sikres en  

 sammenhæng til forlaget om indførelse af analog substitution.
Ved en omvendt G-ordning opnår apoteket mulighed for ved udleveringen at  

 vælge mellem synonyme lægemidler, med mindre lægen ved påtegning af recepten  

 direkte har modsat sig det.
Efter gældende regler kan apoteket substituere,  

 hvis lægen ved påtegning af recepten har givet sin tilslutning hertil.  

 Synonyme lægemidler er præparater med et kemisk identisk indholdsstof.
Ved analog substitution forstås en adgang for apoteket til - under  

 forudsætning af, at lægen ikke ved påtegning af recepten modsætter sig det -  

 at vælge mellem præparater, som er beregnet på samme indikation, og som har  

 en behandlingsmæssigt set sammenlignelig virkning.
Dette giver apoteket  

 mulighed for at vælge mellem et bredere sortiment af lægemidler end under  

 G-ordningen, som alene omfatter synonyme lægemidler.
 Ved original substitution forstås en generel adgang for apoteket til ved  

 udleveringen at vælge mellem ens præparater med forskellige navne fra samme  

 producent.
Økonomiske og administrative konsekvenser Det er ikke muligt at  

 beregne de økonomiske konsekvenser af forslaget om et midlertidigt prisstop  

 for lægemidler, fordi de prisstigninger, der ville finde sted, hvis priserne  

 blev givet fri ved udløbet af den nuværende prisaftale den 1. april 1997,  

 ikke kendes.
Prisstigningerne vil afhænge af konkurrencesituationen for det  

 enkelte produkt og variere fra præparat til præparat.
Hvis det som et regneeksempel forudsættes, at prisstigninger samlet set  

 ville give anledning til en stigning i prisniveauet på f.eks. 3 pct. årligt  

 målt i apoteksudsalgspriser, ville sygesikringens udgifter på årsbasis stige  

 med godt 100 mio.kr.
Patienterne ville få en tilsvarende udgiftsforøgelse.
Da  

 der er tale om en videreførelse af det prisniveau, som er et resultat af den  

 seneste prisaftale og den almindelige konkurrence, bringer forslaget om et  

 midlertidigt prisstop ikke umiddelbart nye offentlige besparelser, men  

 forslaget dæmper væksten i de offentlige medicinudgifter i forhold til en  

 situation uden et prisstop.
De økonomiske konsekvenser af forslaget om at lægge et loft over den pris,  

 der benyttes ved tilskudsberegningen for nye lægemidler, vil afhænge dels af,  

 hvor mange nye lægemidler, der markedsføres, dels af i hvilket omfang de  

 markedsføres til højere priser i Danmark end i andre lande.
Sammenligningen  

 af den danske pris på nye produkter med priserne i andre EU-lande vil  

 indebære, at det danske prisniveau på sigt nærmer sig et europæisk  

 gennemsnit.
Forslaget om en omvendt G-ordning medfører ikke umiddelbart en offentlig  

 besparelse, da det sortiment, der er omfattet af G-ordningen, for langt  

 hovedpartens vedkommende også er omfattet af fastkroneordningen i  

 tilskudsreglerne.
Derfor ydes der i forvejen offentligt tilskud beregnet på  

 baggrund af de to billigste præparater i hver gruppe af ligeværdige  

 lægemidler.
I de tilfælde, hvor forslaget medfører, at det billigste præparat  

 i en gruppe udleveres i stedet for et dyrere, falder de offentlige udgifter  

 imidlertid tilsvarende.
Betydningen for de offentlige udgifter af en omvendt  

 G-ordning ligger først og fremmest i den skærpede priskonkurrence, forslaget  

 vil medføre.
For patienterne vil forslaget indebære, at de udgår enten en  

 unødig høj egenbetaling eller at rette fornyet henvendelse til lægen, hvis  

 denne har ordineret et lægemiddel, der er dyrere end referenceprisen.
Det er vanskeligt at forudsige de økonomiske konsekvenser af forslaget om  

 analog substitution og original substitution.
Virkningen af forslaget om  

 analog substitution afhænger af, hvor mange lægemidler, der efter en faglig  

 vurdering vil blive omfattet af analog substitution og af den indbydes  

 prisforskel mellem disse præparater.
Endvidere vil den økonomiske effekt  

 afhænge af, hvordan de forskellige virksomheder reagerer prismæssigt på de  

 ændrede konkurrencevilkår.
De ændrede substitutionsregler vil på længere sigt have en dynamisk effekt  

 i form af den øgede priskonkurrence, de giver anledning til.
Dette vil føre  

 til lavere lægemiddelpriser til gavn for både patienternes og det offentliges  

 udgifter.
Der er besparelsesmæssigt set en vis overlapning i konsekvenserne af de  

 forskellige forslag.
Besparelsen for det offentlige ved forslaget om analog  

 substitution er tæt relateret til besparelsen ved at udvide  

 beregningsgrundlaget for referenceprisen i fastkroneordningen med analoge  

 lægemidler.
Udvidelsen af fast kroneordningen vil i takt med gennemførelsen  

 af forslaget føre til en umiddelbar offentlig besparelse, da tilskuddet til  

 de lægemidler, der har en pris over referenceprisen, nedsættes.
En opgørelse  

 af besparelsen ved den ændrede fastkroneordning må afvente  

 Lægemiddelstyrelsens faglige gennemgang af lægemiddelsortimentet.
 Den offentlige sygesikrings besparelse ved nærværende lovforslag modregnes  

 i bloktilskuddene til amtskommunerne, når besparelsen kan opgøres.
 Det forventes ikke, at kommunerne vil få merudgifter af betydning til  

 ydelser efter bistandsloven og pensionsloven som følge af ændringerne i  

 referenceprissystemet.
Udvidelsen af referenceprissystemet i tilskudsordningen nødvendiggør en  

 løbende og tæt overvågning af lægemiddelmarkedet.
Den statslige  

 administration af ordningen vil have et omfang svarende til 3 årsværk.  

 Forslagene om kontrol af prisen på nye lægemidler, om behandling af  

 ansøgninger om fritagelse fra prisstoppet, og om at inddrage økonomiske  

 vurderinger i tilskudsvurderingen antages tilsammen at få et omfang af 5  

 årsværk.
Forslaget om øget lægemiddelinformation til lægerne med henblik på  

 hensigtsmæssig ordination under de ændrede udleverings- og tilskudsregler vil  

 få et omfang af ca. 2 årsværk.
Samlet set bliver de administrative konsekvenser i størrelsesordenen 10  

 årsværk i Lægemiddelstyrelsen med tilhørende overheadomkostninger.
De samlede  

 statslige omkostninger på 4 mio.kr. vil blive tilført ved en udvidelse af  

 Lægemiddelstyrelsens nettotal på Finansloven.
Erhvervsøkonomiske konsekvenser De økonomiske konsekvenser for  

 virksomhederne af forslaget om et midlertidigt prisstop for lægemidler vil  

 variere fra virksomhed til virksomhed.
Det er først og fremmest virksomheder  

 med produkter, som ikke er udsat for priskonkurrence, der vil blive berørt af  

 forslaget.
Det kan f.eks. være præparater, der stadigt er patentbeskyttede,  

 og som dermed ikke konkurrerer med generiske produkter, eller præparater som  

 ikke parallelimporteres fra lande, hvor samme præparater sælges billigere.
Forslagene om ændrede udleveringsregler og om en udvidelse af det  

 sortiment, der er omfattet af sygesikringslovens bestemmelser om fast  

 kronetilskud, vil skærpe priskonkurrencen.
De erhvervsøkonomiske konsekvenser  

 af disse forslag vil afhænge af, hvordan virksomhederne reagerer på de nye  

 konkurrencevilkår.
Den danske industri består af virksomheder, der overvejende eksporterer  

 deres produkter og af virksomheder, der helt overvejende sælger på det danske  

 marked.
De virksomheder, der overvejende eksporterer deres produkter, og som  

 driver en omfattende forsknings- og udviklingsvirksomhed, opnår den største  

 del af deres indtjeningsbidrag fra eksporten.
På mange eksportmarkeder  

 godkendes priserne af myndighederne efter forskellige kriterier, hvoraf den  

 danske pris kan være en parameter.
Lovforslaget vurderes ikke at have en  

 væsentlig indflydelse på de danske virksomheders fremtidige forskning og  

 udvikling.
De danske virksomheder, der overvejende sælger på det danske  

 marked, vil ikke blive berørt af forslaget om godkendelsen af prisen på nye  

 lægemidler efter en sammenligning af den danske pris med udenlandske priser.
 Da det danske marked skønnes at udgøre under 1 - 2 pct. af det samlede  

 marked for en stor del af den udenlandske industris produkter, er det  

 vurderingen, at forslaget ikke vil få nogen væsentlig indflydelse på den  

 udenlandske industris indtjening og dermed for mulighederne for forskning og  

 udvikling af nye præparater.
Samlet set er det vurderingen, at der ingen erhvervsbelastning er af  

 forslaget om omlægning af referenceprissystemet.
Prisloftet vil ikke have  

 nogen negativ effekt på konkurrenceevnen, da det gælder både danske og  

 udenlandske produkter og ikke omfatter eksportpriserne.
Virksomhedernes  

 bruttofortjeneste vil særligt blive påvirket for virksomheder, der sælger  

 præparater, som bl.a. som følge af patentbeskyttelse er udsat for ringe  

 konkurrence.
 Miljømæssige konsekvenser Lovforslaget har ingen miljømæssige  

 konsekvenser.
 Forholdet til EU-retten Lovforslagets enkelte elementer er baseret  

 på objektive og gennemsigtige kriterier og dermed i overensstemmelse med  

 EU-retten.
I de Europæiske Fællesskabers direktiv 89/105/EØF om gennemsigtighed i  

 prisbestemmelserne for lægemidler til mennesker og disse lægemidlers  

 inddragelse under de nationale sygesikringsordninger er det i artikel 4, nr.  

 1, bestemt, at myndighederne i forbindelse med indførelse af et prisstop for  

 lægemidler mindst en gang årligt skal undersøge, om de nationaløkonomiske  

 forhold gør det berettiget at opretholde prisstoppet uændret.
Da prisstoppet  

 varer under 1 år, er dette krav ikke implementeret i forslaget.
I henhold til samme direktivs artikel 4, punkt 2, skal der i forbindelse  

 med indførelse af et prisstop åbnes mulighed for, at indehaveren af en  

 markedsføringstilladelse til et lægemiddel undtagelsesvist kan ansøge om  

 fritagelse fra prisstoppet.
Denne mulighed gives med forslagets § 4,  

 hvorefter en sådan ansøgning kan indgives til Lægemiddelstyrelsen.
I  

 forslagets § 4, stk. 2, implementeres direktivets tidsfrist for afgørelsen af  

 en sådan ansøgning, som er på 90 dage, fra Lægemiddelstyrelsen har modtaget  

 de nødvendige oplysninger.
 Udtalelser over lovforslaget På grund af den stramme tidsfrist har  

 lovforslaget ikke være til høring hos berørte organisationer og myndigheder.
Bemærkninger til de enkelte bestemmelser Til § 1 og 2 Med forslaget lægges et loft over lægemiddelpriserne.
De  

 priser, der er anmeldt til Lægemiddelstyrelsen, og som er gældende den 24.  

 marts 1997 kan ikke overskrides i tiden frem til 1. marts 1998. Priserne  

 låses ikke fast.
Konkurrencen kan fortsætte under det fastlagte loft på samme  

 måde, som det er sket under den eksisterede prisaftale mellem  

 Sundhedsministeriet og MEDIF og MEFA.
 Den pris, nye præparater markedsføres til efter den 1. april 1997, kan  

 ikke overskrides i tiden frem til 1. marts 1998. Dette er en videreførelse af  

 de principper, parterne bag den eksisterende prisaftale har været enige om.  

 På den måde lægger forslaget et loft over priserne for både allerede  

 markedsførte præparater og for lægemidler, der markedsføres i perioden mellem  

 1. april 1997 og 1. marts 1998.
 Til § 3 Den foreslåede bestemmelse forhindrer, at lægemidler  

 sælges til priser, der er anmeldt i strid med prisloftet.
Til § 4 Forslaget implementerer de Europæiske Fællesskabers  

 direktiv 89/105/EØF om gennemsigtighed i prisbestemmelserne for lægemidler  

 til mennesker og disse lægemidlers inddragelse under de nationale  

 sygesikringsordninger.
Der henvises herom yderligere til bemærkningerne under  

 overskriften Forholdet til EU-retten .
Det er regeringens hensigt, at ansøgninger om fritagelse fra prisstoppet,  

 jf. forslagets § 4, stk. 2, kun rent undtagelsesvist skal i mødekommes.
Det  

 kan f.eks. ske, hvis virksomheden dokumenterer en meget beskeden omsætning,  

 som kun vanskeligt kan give et tilstrækkeligt dækningsbidrag, hvis  

 virksomheden kan dokumentere væsentlige stigninger i råvareprisen, som  

 virksomheden selv er uden indflydelse på, eller hvis virksomheden  

 dokumenterer, at den danske pris ligger betydeligt under et europæiske  

 gennemsnit.
 Hvis ansøgningen om fritagelse fra prisstoppet i mødekommes, optages den  

 nye pris, som virksomheden skal anmelde til Lægemiddelstyrelsen på sædvanlig  

 vis, hurtigst muligt i Lægemiddelstyrelsens Specialitetstakst.
 Til § 5 Den foreslåede bestemmelse har til formål at undgå  

 omgåelser af det foreslåede prisstop.
Til § 6 Det er regeringens vurdering, at den eksisterende hjemmel  

 i apotekerloven til fastsættelse af udleveringsregler for apoteker næppe er  

 tilstrækkelig tydelig til at indføre en såkaldt omvendt G-ordning, analog  

 substitution og original substitution.
Derfor præciseres denne hjemmel ved  

 forslaget om en ændring af bemyndigelsen i apotekerlovens § 42, stk. 1.  

 Forslagene gennemføres i praksis af Lægemiddelstyrelsen gennem udstedelse af  

 administrative forskrifter herom.
 Begreberne omvendt G-ordning, analog substitution og original substitution  

 er beskrevet under de almindelige bemærkninger.
Gennemførelse af analog substitution forudsætter en faglig gennemgang af  

 de markedsførte lægemidler med henblik på at inddele præparaterne i grupper  

 af lægemidler med en behandlingsmæssigt set sammenlignelig virkning.
Der  

 henvises herom yderligere til bemærkningerne til § 7, nr. 2.
Ikke alle ens lægemidler fra samme producent markedsføres under samme navn  

 i alle EU-lande.
Når sådanne lægemidler parallelimporteres til Danmark, kan  

 apoteket kun lovligt udlevere det parallelimporterede præparat, som oftest er  

 billigst, hvis lægen enten har skrevet navnet på det parallelimporterede  

 lægemiddel eller G-mærket recepten.
Det er regeringens opfattelse, at det  

 forhold, at en producent vælger at tildele samme produkt forskellige navne i  

 forskellige lande, ikke skal være til hinder for, at det billigste af to  

 produkter fra samme producent udleveres, når de bortset fra navnet kun har  

 helt ubetydelige forskelle.
Derfor foreslår regeringen adgang til såkaldt  

 original substitution.
 I forbindelse med gennemførelsen af en udvidet adgang til substitution er  

 det regeringens hensigt at forbedre informationen til de praktiserende læger  

 om lægemidler, herunder om bl.a. lægemiddelpriser og substitutionsmuligheder.  

 Dette skal sikre, at lægen allerede ved ordinationen har de oplysninger, der  

 er nødvendige for at træffe et behandlingsmæssigt og for både patient og  

 sygesikring økonomisk hensigtsmæssigt valg mellem flere præparater, som kan  

 anvendes mod samme lidelse.
I henhold til lægemiddellovens § 32, kan sundhedsministeren pålægge  

 Lægemiddelstyrelsen at informere læger og eventuelt andre medicinalpersoner  

 om lægemidler efter nærmere fastsatte regler.
Det er regeringens hensigt at  

 udnytte denne adgang for at sikre, at lægerne får den information, der er  

 nødvendig for en hensigtsmæssig og rationel ordinationsadfærd.
Regeringen har  

 ikke på forhånd lagt sig fast på, om Lægemiddelstyrelsen alene eller i et  

 samarbejde med andre skal stå for denne information.
Til § 7, nr. 1 Med forslagets § 7, nr. 1, opnår sundhedsministeren  

 mulighed for at afslå tilskud til lægemidler, som er markedsført til en pris,  

 der ikke står i et rimeligt forhold til dets behandlingsmæssige værdi.
En  

 række nye, såkaldt innovative lægemidler markedsføres til indikationer og  

 priser, der tilsammen medfører endog meget betydelige omkostninger for den  

 offentlige sygesikring.
Sygesikringslovens regler giver ikke  

 sundhedsministeren mulighed for at afslå at yde tilskud til lægemidler alene  

 med en økonomisk begrundelse, hvis lægemidlet i øvrigt opfylder kriterierne  

 for at opnå tilskud.
Det er regeringens opfattelse, at sundhedsministeren  

 skal have mulighed for at inddrage økonomiske hensyn i tilskudsvurderingen,  

 således at en ansøgning om tilskud kan afslås alene med en økonomisk  

 begrundelse.
Det kan f.eks. blive aktuelt, hvis en samfundsøkonomisk analyse  

 viser, at den samfundsøkonomiske fordel ved et nyt lægemiddel ikke står i et  

 rimeligt forhold til omkostningerne ved behandlingen med lægemidlet, eller  

 hvis der i øvrigt er diskrepans mellem prisen på et lægemiddel og det  

 terapeutiske fremskridt, lægemidlet indebærer.
Til § 7, nr. 2 Efter sygesikringslovens § 6a og § 7 stk. 1 og 2  

 yder den offentlige sygesikring tilskud med enten 100 pct. (insulin), 74,7  

 pct. eller 49,8 pct. til lægeordinerede lægemidler, der er optaget på en af  

 sundhedsministeren udstedt fortegnelse.
Tilskud til lægemidler ydes  

 uafhængigt af patientens økonomiske situation eller andre forhold hos  

 patienten.
Fortegnelsen over tilskudsberettigede lægemidler revideres  

 løbende.
Efter sygesikringslovens § 7, stk. 3, yder den offentlige  

 sygesikring endvidere 49,8 pct. eller 74,7 pct. tilskud til visse  

 håndkøbsmidler, der af en læge ordineres til pensionister eller kronisk syge.  

 I ganske særlige tilfælde kan Lægemiddelstyrelsen på grundlag af en konkret  

 ansøgning bestemme, at enten 49,8 pct. eller 74,7 pct. af udgiften til  

 ikketilskudsberettigede lægemidler, der ordineres af lægen til en bestemt  

 patient, skal afholdes af sygesikringen.
Dette er kendt som  

 enkelttilskudsordningen.
Med det formål at dæmpe udgiftsudviklingen og skærpe priskonkurrencen  

 yderligere blev medicintilskudsordningen ændret med virkning fra 21. juni  

 1993, således at tilskud til synonyme lægemidler, som er lægemidler med samme  

 virksomme stof, ydes i form af et fast kronetilskud i stedet for som  

 tidligere et procenttilskud.
Dette er kendt som fastkroneordningen eller  

 referenceprissystemet.
Ordningen indebærer, at tilskuddet gives som  

 henholdsvis 49,8 pct., 74,7 pct. eller 100 pct. af den såkaldte  

 referencepris.
Denne beregnes som gennemsnittet af prisen på de to billigste  

 lægemidler inden for en given gruppe af synonyme lægemidler.
Baggrunden for indførelse af en ordning med referencepriser var bl.a., at  

 priserne på synonyme lægemidler kunne variere betydeligt.
Disse prisforskelle  

 var ikke udtryk for forskelle i lægemidlernes behandlingsmæssige effekt.
 Siden juni 1993, hvor fast kronetilskudsordningen trådte i kraft, har den  

 skærpede konkurrence medført et betydeligt antal prisfald på det sortiment,  

 der ligger inden for ordningen.
For at begrænse det offentliges udgifter til medicin yderligere, foreslås  

 at udvide ordningen om fast krontilskud til også at omfatte analoge  

 lægemidler.
Ved analoge lægemidler forstås lægemidler, som inden for samme  

 terapeutiske gruppe kan anvendes på samme indikationer, men som ikke er  

 kemisk identiske (indeholder samme virksomme stof). Der er således tale om  

 lægemidler, som anvendes på samme indikationer, og som har en  

 behandlingsmæssigt set sammenlignelig virkning.
 Forslaget betyder, at det bliver muligt at omlægge og begrænse tilskuddene  

 til analogpræparater til et fast kronebeløb, der beregnes som gennemsnittet  

 af prisen på de to billigste lægemidler (referenceprisen) inden for en given  

 gruppe af analoge lægemidler med den tilskudssats, der gælder for den  

 pågældende gruppe.
Forslaget skal motivere lægerne til - også af hensyn til patientens  

 egenbetaling - at ordinere det billigste af præparater med en  

 behandlingsmæssigt set sammenlignelig virkning.
Derfor vil forslaget ikke  

 medføre merudgifter af betydning for den enkelte forbruger, med mindre  

 forbrugeren modsætter sig at få udleveret et billigere lægemiddel.
I en række  

 tilfælde vil patientens udgift falde, fordi lægen ordinerer et billigere  

 præparat mod samme lidelse.
 Ordningen vil endvidere lægge op til øget priskonkurrence, idet  

 fabrikanter og importører af dyrere lægemidler får vanskeligere ved at  

 fastholde deres hidtidige markedsandele, med mindre prisen sættes ned.  

 Forslaget vil dermed begrænse både de offentlige udgifter til lægemidler og  

 patienternes egenbetaling.
I den nuværende sygesikringslovs § 7 stk. 6, fremgår det, at  

 Lægemiddelstyrelsen i ganske særlige tilfælde kan bestemme, at tilskuddet til  

 et lægemiddel, der er ordineret til en bestemt patient, skal udgøre  

 henholdsvis 100 pct., 74,7 pct. eller 49,8 pct. af udgiften til lægemidlet,  

 selv om tilskuddet derved overstiger det tilskud, som beregnes på baggrund af  

 referenceprisen.
Hensigten hermed er at sikre de ganske få patienter, for  

 hvilke der vurderes at være medicinsk-farmaceutiske grunde til, at det dyrere  

 præparat foretrækkes frem for det billigste synonympræparat.
Dette kan  

 eksempelvis skyldes, at to i øvrigt synonyme lægemidler indeholder  

 forskellige hjælpestoffer.
Denne bestemmelse må formodes at få større  

 betydning, når sortimentet i ordningen udvides til at omfatte analoge  

 lægemidler.
Derfor videreføres bestemmelsen uændret, hvorved den tillige vil  

 komme til at omfatte analoge lægemidler.
Analogpræparater findes lige som synonyme lægemidler i forskellige  

 pakningsstørrelser og dispenseringsformer (f.eks. tabletter, salver og  

 injektionsvæsker), og de varierer i styrke.
Det er derfor nødvendigt, at  

 sundhedsministeren bemyndiges til at fastsætte tilskudsbeløbets størrelse for  

 hver enkelt lægemiddel, således at det bliver muligt at tage højde for de  

 forskellige former, hvori de pågældende lægemidler forhandles.
De enkelte tilskud forventes fastsat mindst en gang årligt efter  

 forhandling med Lægemiddelstyrelsen.
Hvis gennemsnittet af udgiften til de to  

 billigste lægemidler afviger fra det gennemsnit, der ligger til grund for  

 fastsættelsen af tilskuddet, eller hvis markedsføringen af et af de  

 lægemidler, som indgår i beregningen af gennemsnittet standses, fastsætter  

 sundhedsministeren nye faste tilskud for lægemidlerne i den pågældende  

 lægemiddelgruppe.
Lægemiddelstyrelsen kan i det omfang det måtte være  

 hensigtsmæssigt rådføre sig med det under styrelsen nedsatte  

 medicintilskudsnævn.
Ordningen med fast kronetilskud for analoge præparater forudsætter en  

 nøje, faglig gennemgang af sortimentet af analoge lægemidler.
Denne  

 gennemgang, som er ganske omfattende, kan ikke være afsluttet, inden  

 nærværende lovforslag træder i kraft.
Ordningen med fast kronetilskud for  

 analoge præparater kan derfor ikke få virkning allerede fra lovens  

 ikrafttrædelse.
Det er imidlertid hensigten at fremskynde gennemgangen af  

 sortimentet mest muligt, således at ordningen får virkning successivt for de  

 forskellige lægemiddelgrupper.
Ordningen forventes at være gennemført i  

 foråret 1998.
Til § 7, nr. 3 Konsekvensændring Til § 7, nr. 4 Med forslaget lægges et loft over den pris, der anvendes  

 ved beregningen af tilskud til nye lægemidler.
Hensigten med forslaget er at  

 sikre imod, at virksomheder kan kompensere for virkningerne af prisloftet ved  

 at markedsføre nye produkter til priser, der er højere end de priser, samme  

 lægemidler markedsføres til i andre EU-lande.
Ved nye produkter forstås her lægemidler, der ved markedsføringen tildeles  

 et nyt specialitetsnummer.
Bestemmelsen omfatter derfor ikke  

 parallelimporterede lægemidler, som får tildelt samme specialitetsnummer som  

 det direkte forhandlede.
Bestemmelsen omfatter som følge af sin udformning  

 kun produkter, som også markedsføres i andre lande.
Derved undgås en  

 international prissammenligning for f.eks. kopiprodukter, der alene er  

 beregnet på det danske marked.
Da både de parallelimporterede lægemidler og  

 kopiprodukterne som kun vil kunne opnå en markedsandel, hvis de sælges  

 billigere end det direkte forhandlede respektive det originale lægemiddel,  

 har det ingen økonomisk betydning at foretage en international  

 prissammenligning ved tildeling af tilskud til disse lægemidler.
Loftet (sammenligningsgrundlaget) fastlægges som gennemsnittet af den  

 pris, samme produkt er markedsført til i andre EU-lande.
Med den foreslåede  

 formulering tæller hvert lands pris lige meget i sammenligningsgrundlaget.
Danmark vil formentlig ind imellem være blandt de første lande, et nyt  

 produkt markedsføres i.
Det kan gøre sammenligningsgrundlaget forholdsvis  

 spinkelt i starten.
Derfor er det foreslået, at sammenligningsgrundlaget  

 justeres, efterhånden som lægemidlet efterfølgende markedsføres i flere  

 EU-lande.
Sammenligningsgrundlaget beregnes i alle tilfælde ud fra  

 introduktionsprisen målt i de gældende apoteksindkøbspriser AIP ekskl. moms i  

 hvert land.
Prisen omregnes til danske kroner med kursen på det pågældende  

 lands valuta på introduktionstidspunktet.
Sammenligningsgrundlaget skal  

 derfor ikke justeres som følge af efterfølgende prisændringer eller  

 valutakursjusteringer i lande, som allerede er inddraget i  

 beregningsgrundlaget.
Forslaget tillægger indehaveren af markedsføringstilladelsen for de  

 omhandlede produkter en initiativforpligtelse.
Det er præciseret, at det er  

 indehaveren af den danske markedsføringstilladelse eller, hvis der er tale om  

 et lægemiddel, der er godkendt efter den såkaldte centrale  

 godkendelsesprocedure i EU, den virksomhed, der har en  

 markedsføringstilladelse udstedt af Det Europæiske Fællesskab, som har denne  

 initiativforpligtelse.
Den pågældende virksomhed skal uopfordret underrette  

 Lægemiddelstyrelsen hurtigst muligt, hvis sammenligningsgrundlaget falder som  

 følge af, at virksomheden - eller en virksomhed i samme koncern som  

 virksomheden - markedsfører produktet i flere EU-lande.
Myndighederne råder ikke over de nødvendige oplysninger til en kontrol af,  

 om virksomhederne overholder de restriktioner, der efter forslaget lægges på  

 nye produkters pris.
Myndighedernes kontrol af bestemmelsens overholdelse må  

 derfor baseres på de oplysninger, virksomhederne leverer, eventuelt  

 efterfulgt af en stikprøvekontrol.
Det er på den baggrund regeringens  

 opfattelse, at det bør være forbundet med sanktioner at give utilstrækkelige  

 eller forsinkede oplysninger om prisen i andre lande, jf. § 7, nr. 5.
Skriftlig fremsættelse (13. marts 1997) Sundhedsministeren (Birte Weiss):
 Jeg tillader mig herved for Folketinget at fremsætte:
 Forslag til lov om midlertidigt prisstop for lægemidler m.v.
(Lovforslag nr.
L 196).
I forbindelse med vedtagelsen af Finansloven for 1997 blev det besluttet,  

 at sundhedsministeren skulle søge at indgå en aftale med medicinindustrien om  

 nedsættelse af medicinpriserne.
Hvis det ikke var muligt at indgå en sådan  

 aftale, skulle i stedet tages andre initiativer, som kunne styrke  

 priskonkurrencen og bidrage til lavere medicinudgifter i samme omfang som en  

 aftale.
Sundhedsministeriet har ført forhandlinger med medicinindustriens  

 brancheforeninger.
Det har ikke været muligt at opnå enighed om en aftale,  

 der på den ene side sikrer den offentlige besparelse, og på den anden side  

 ikke på længere sigt svækker konkurrencen på lægemiddelmarkedet.
Det har  

 samlet set ikke varet muligt at opnå en aftale med et indhold, der modsvarer,  

 at regeringen og Folketinget i en toårig periode begrænser sine muligheder  

 for at tage initiativer, der kan dæmpe væksten i de offentlige  

 medicinudgifter.
 Prisaftalen fra 1995 udløber den 1. april 1997. Hvis ikke andet sættes i  

 stedet, vil priserne stige kraftigt på en række lægemidler efter 1. april  

 1997. Det nødvendiggør efter regeringens vurdering et lovindgreb, som  

 midlertidigt i knap 1 år lægger et loft over priserne på lægemidler.
 I denne midlertidige periode kan myndighederne gennemføre nogle ændringer,  

 der er afgørende for det offentliges muligheder for at påvirke  

 medicinudgifterne, og myndighederne kan som forudsat i finansloven gennemføre  

 nogle konkurrencefremmende strukturelle ændringer, som kan afløse  

 prisstoppet.
 Lovforslaget indeholder følgende hovedelementer:
- et midlertidigt prisstop for lægemidler, - et loft - svarende til den gennemsnitlige pris i EU - over den pris,  

 tilskuddet til nye lægemidler beregnes efter, - konkurrencefremmende elementer som analog substitution, omvendt  

 G-ordning og udvidet referenceprissystem, - en udvidet adgang til at tage økonomiske hensyn i vurderingen af om et  

 lægemiddel skal have generelt tilskud, - bedre lægemiddelinformation til de ordinerende læger.
 Da forslaget bør træde i kraft ved udløbet af prisaftalen den 1. april  

 1997, beder jeg om Tingets forståelse for, at lovforslaget hastebehandles.
