(Til alle højeskoler, landbrugsskoler,  

 husholdningsskoler og efterskoler) Som resultat af overenskomstforhandlingerne i 1987 blev der efter  

 forhandling mellem Lærernes Centralorganisation og Finansministeriet fastsat  

 en ændring i reglerne ved beregning af lønanciennitet for lærere ved  

 husholdningsskoler og efterskoler.
 Med virkning fra den  1. april 1988  indføres på efterskole- og  

 husholdningsskolerområdet den for tjenestemænd i folkeskolen gældende regel  

 om, at medregning af anden tidligere undervisningsvirksomhed er betinget af,  

 at ansættelsen har haft en sammenhængende varighed af mindst  3  

 måneder  ved samme skolevæsen eller institution.
Undervisningsvirksomhed  før 1. april 1988  skal dog have omfattet  

 mindst  6 måneder,  jf.
Undervisningsministeriets cirkulæreskrivelse  

 af 20. juni 1980 om ændring af Undervisningsministeriets cirkulære af 16.  

 december 1975 om lønanciennitet for folkeskolens tjenestemænd.
 I tilslutning hertil har Direktoratet for Folkeoplysning, Frie Grundskoler  

 m.v. efter drøftelse med skoleforeningerne fastsat, at den omtalte ændring i  

 lønanciennitetsreglerne også skal omfatte lærere ansat ved folkehøjskoler og  

 landbrugsskoler.
 Ordningen gennemføres i to faser:
 Denne ændring af reglerne vil senere blive indarbejdet i cirkulærer om  

 anciennitesregler m.v. for de enkelte skoleformer.
Kulturministeriet, Direktoratet for Folkeoplysning, Frie Grundskoler, m.v., den 23. januar 1989.
 P.d.v.
