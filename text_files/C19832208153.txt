(De tekniske skoler) Direktoratet fastsætter herved retningslinjer for den 1-årige Formålet med basisuddannelsen er:
a.
At orientere de uddannelsessøgende om jordbrugserhvervet og dets  

 erhvervsgrene og om de i området herskende arbejdsvilkår og muligheder.
b.
At sikre de uddannelsessøgende et velunderbygget valg af erhvervsgren,  

 blandt andet gennem deltagelse i erhvervsrelevante, praktiske arbejdsopgaver.
c.
At give de uddannelsessøgende sådan biologiskjordbrugsfaglig teoretisk  

 indsigt (eller/og holdning), at den videre uddannelse i virksomhedspraktik og  

 under skoleophold bliver meningsfuld.
d.
At give alle uddannelsessøgende i jordbrugsområdet praktiske  

 færdigheder i brug af værktøj og elementær værkstedsinventar, i traktorkørsel  

 og brugen af almindeligt forekommende jordbearbejdningsredskaber samt korrekt  

 arbejdsteknik i forbindelse hermed.
 Den praktiske oplæring i basisåret skal danne grundlag for opnåelse af  

 rutine under den efterfølgende virksomhedspraktik i 2. delsuddannelsen.
e.
Efter valg af erhvervsgren (gartneri, landbrug eller skovbrug) at give  

 de uddannelsessøgende elementære teoretiske og praktiske færdigheder, der kan  

 forberede dem til straks ved begyndelsen af virksomhedsopholdet i 2. del, at  

 kunne gå ind i den naturlige arbejdssituation inden for den valgte  

 erhvervsgren, også set ud fra et sikkerhedssynspunkt.
f.
At give en med jordbrugsfag integreret undervisning i almene fag, som  

 bl.a. sigter mod at give eleverne forståelse af samfundet og arbejdslivet.
 1. Målet med undervisningen i dyrehold.
Eleven skal opnå basale færdigheder ved pasning af dyr.
Fagområdets opgave  

 er tillige at give eleven mulighed for et kvalificeret erhvervsvalg efter de  

 første 30 uger af undervisningen.
 2. Målet med undervisningen i plantedyrkning.
 Fagområdet tilsigter at give eleven grundlæggende færdigheder og viden om  

 plantedyrkning i alle grene af dansk jordbrug, således at eleven kan vælge en  

 passende erhvervsgren, hurtigt kan tilpasse sig arbejdet og miljøet i en  

 praktikplads og have et godt alsidigt grundlag til den videre uddannelse.
 Fagområdet tilsigter ligeledes at gøre eleven bekendt med menneskets og  

 specielt jordbrugerens store ansvar ved indgreb i naturen.
 Fagområdets opgave er tillige at give eleven mulighed for et kvalificeret  

 erhvervsvalg efter de første 30 uger af undervisningen.
 Målet med undervisningen i traktor/værkstedslære.
 Eleven skal kunne anvende og vedligeholde traktorer i  

 jordbrugsvirksomheder, samt erhverve førerbevis for traktor.
 Eleven skal kunne foretage simpel arealopmåling og -beregning.
 Eleven skal kunne anvende almindeligt håndværktøj til bearbejdning af træ  

 og metal.
 Fagområdets opgave er tillige at give eleven mulighed for et kvalificeret  

 erhvervsvalg efter de første 30 uger af undervisningen.
 4. Målet med undervisningen i gartnerifag.
 Undervisningen skal forberede eleven til arbejdet og miljøet på  

 praktikpladsen.
 Dette sker ved, at eleven opnår teoretisk og praktisk kunnen inden for  

 gartneriets produktionsformer.
 Eleven skal kunne kende almindeligt forekommende blomsterplanter,  

 grønsager samt træer og buske.
 Eleven skal have kendskab til vilkår, der påvirker planternes sundhed, og  

 have kendskab til omgang med plantebeskyttelsesmidler.
 5. Målet med undervisningen i landbrugsfag.
 Undervisningen skal forberede eleven til arbejdet og miljøet på  

 praktikpladsen.
 Eleven skal kunne passe dyr og udføre markarbejde efter instruktion.
 Eleven skal få kendskab til landbrugserhvervet og virksomheder med  

 tilknytning til landbruget.
 Eleven skal have kendskab til vilkår, der påvirker planternes sundhed, og  

 have kendskab til omgang med plantebeskyttelsesmidler.
 6. Målet med undervisningen i skovbrugsfag.
 Undervisningen skal forberede eleven til arbejdet og miljøet på  

 praktikpladsen.
 Dette sker blandt andet ved at indøve ergonomisk rigtig arbejdsteknik ved  

 brugen af håndværktøj.
 Eleven skal kunne kende skovtræer og have kendskab til vilkår, der  

 påvirker deres sundhed samt have kendskab til omgang med  

 plantebeskyttelsesmidler.
 Eleven skal have indblik i skovdrift og tilgrænsende virksomheder.
 7. Formålet med undervisningen i samtidsorientering,  

 virksomhedslære, samarbejdslære og dansk (SVSD).
 Samtidsorientering.
 Formålet er, at eleven erhverver sig viden om og forståelse af, hvorledes  

 problemerne opstår, hvorledes der træffes afgørelser, og hvorledes der  

 gennemføres beslutninger i et samfund under stærk forvandling.
 Det tilsigtes endvidere, at eleven sættes i stand til selv at tage del i  

 beslutningsprocesser på forskellige niveauer: Individniveau,  

 virksomhedsniveau og samfundsniveau.
 Virksomhedslære.
 Formålet er at styrke elevens indsigt i og forståelse af virksomhederne og  

 deres placering i samfundet, samt af samspillet mellem den enkelte og  

 virksomheden.
 Samarbejdslære.
 Formålet er, at eleven oplever og får forståelse af samarbejde og dettes  

 betydning i almindelighed.
 Undervisningen sigter endvidere imod, at elevens forståelse af sin egen  

 situation på skolen og i virksomheden øges.
 Dansk.
 Formålet er, at eleven udvikler sin sprogopfattelse og sprogbeherskelse og  

 derved udvikler sig både som individ og samfundsborger.
Disse fire fag lægger i særlig grad op til en integration - to eller flere  

 fag indbyrdes.
Dette fremgår af de sammenfald eller berøringsflader i dele af  

 målformuleringerne for de forskellige fag, som fremgår af målbeskrivelserne.
 Herudover er der åbenlyse muligheder for en integration med de øvrige fag  

 i uddannelsen.
 8. Formålet med undervisningen i musiske fag.
 Formålet er at udvikle elevens visuelle muligheder, således at denne  

 finder og uddyber sine personlige udtryksformer.
 Elevens evne til kritisk vurdering af alle former for visuelle udtryks  

 betydning for arbejdsprocessen i alle dens former styrkes.
 9. Formålet med undervisningen i datalære.
 Formålet er, at eleven erhverver sig viden om samfundets og specielt  

 jordbrugets anvendelse af edb og erhverver sig kendskab til fagets metoder.
 10. Formålet med undervisningen i matematik.
 Formålet er at give mulighed for at erhverve og udvikle færdigheder i brug  

 af faget med henblik på løsning af praktiske, almene og jordbrugsfaglige  

 problemer.
11. Formålet med undervisningen i fysik/kemi Formålet er:
 at give eleven mulighed for at erkende og formulere problemer, som kan  

 løses eller belyses ved naturfagenes arbejdsmetoder, teorier og empiriske  

 data.
 at stimulere elevens lyst til selv at løse eller belyse naturfaglige  

 problemstillinger.
 at forbedre elevernes færdigheder i at meddele sig og samarbejde i  

 jordbrugsfaglige problemløsningssituationer gennem anvendelse af fagområdets  

 arbejdsmetoder.
 at give eleven mulighed for at vedligeholde og udvikle sin almene viden og  

 færdighed i fag.
 12. Formålet med undervisningen i fremmedsprog.
 Formålet er, at eleven vedligeholder og videreudvikler sine  

 sprogfærdigheder med særlig vægt på sprogets anvendelse i praksis, såvel i  

 privatlivet som i sit arbejde.
 13. Formålet med undervisningen i idræt.
 Formålet er:
 at eleven får mulighed for sundhedsbevarende fysisk udfoldelse gennem  

 idrættens forskellige aktiviteter.
 at eleven gives mulighed for at være fysisk egnet til at udføre  

 jordbrugets mangeartede håndteringer.
 at eleven gennem forståelse af det idrætslige samværs muligheder erkender  

 de hermed forbundne sociale effekter, kreative effekter og opdragende  

 effekter.
 14. Formålet med undervisningen i ergonomi.
 Formålet er:
 at give eleven kendskab til de generelle regler for rigtig tilpasning til  

 og af den enkelte konkrete arbejdssituation.
 at sætte eleven i stand til at vælge hensigtsmæssige arbejdsstillinger og  

 bevægelser for sig selv og andre.
 at orientere eleven om en række forhold, der i øvrigt kan påvirke  

 helbredstilstanden fysisk som psykisk.
 15. Formålet med undervisningen i førstehjælp.
 Der undervises efter plan for grundkursus i førstehjælp ved Dansk Røde  

 Kors.
 16. Formålet med undervisningen i valgfrie fag.
Valgfrie fag indgår i de erhvervsfaglige grunduddannelser med det formål  

 at tilgodese en mere individuel målsætning, som ikke kan tilgodeses gennem de  

 obligatoriske fællesfag og retningsfag.
Fagene kan optræde som støtte- og  

 supplementsfag i relation til elevernes erhvervsønske og som et middel til  

 opnåelse af almen og studiemæssig kompetence.
Der undervises efter  

 »Retningslinier og katalog vedr. valgfrie fag, marts 1983, 4.  

 udgave«.
 P.d.v.
 e.b.
Jens Pehrson undervisningsinspektør.
