 Bekendtgørelse om indbetaling af ATP-bidrag for medlemmer af a-kasser m.fl.
 I medfør af § 52 p, stk. 7, § 85 c, stk. 10, og § 85 d, stk. 5, i lov om arbejdsløshedsforsikring m.v., jf. lovbekendtgørelse nr. 348 af 8. april 2014, § 13, stk. 6-8, i lov om godtgørelse og tilskud til befordring ved deltagelse i erhvervsrettet voksen- og efteruddannelse, jf. lovbekendtgørelse nr. 860 af 24. august 2012, og § 2 c i lov om Arbejdsmarkedets Tillægspension, jf. lovbekendtgørelse nr. 1110 af 10. oktober 2014, og efter forhandling med undervisningsministeren og efter indstilling fra bestyrelsen for Arbejdsmarkedets Tillægspension fastsættes efter bemyndigelse:
Kapitel 1 Obligatorisk indbetaling af ATP-bidrag for medlemmer af a-kasser, der modtager arbejdsløshedsdagpenge, dagpenge efter artikel 64 eller 65 i forordning (EF) nr. 883/04 om koordinering af de sociale sikringsordninger, midlertidig arbejdsmarkedsydelse eller fuld godtgørelse ved deltagelse i erhvervsrettet voksen- og efteruddannelse Det samlede ATP-bidrag § 1. Der indbetales bidrag til Arbejdsmarkedets Tillægspension for medlemmer af en a-kasse, der får udbetalt 1) dagpenge efter lov om arbejdsløshedsforsikring m.v., 2) dagpenge efter artikel 64 eller 65 i forordning (EF) nr. 883/04 om koordinering af de sociale sikringsordninger, 3) midlertidig arbejdsmarkedsydelse, eller 4) fuld godtgørelse efter lov om godtgørelse og tilskud til befordring ved deltagelse i erhvervsrettet voksen- og efteruddannelse.
 Stk. 2. Der indbetales bidrag for hver time, der udbetales ydelser for, jf. stk. 1.
 Stk. 3. Bestyrelsen for Arbejdsmarkedets Tillægspension fastsætter timebidraget i forhold til det årsbidrag, der er fastsat efter § 15, stk. 1, i lov om Arbejdsmarkedets Tillægspension. Årsbidraget udgør 1,92 kr. pr. time.
 Stk. 4. For medlemmer, der modtager ydelser, jf. stk. 1, udgør timebidraget 200 pct. af årsbidraget efter stk. 3, svarende til 3,84 kr. pr. time.
Medlemmets del af ATP-bidraget § 2. 1/3 af bidraget efter § 1 betales af det medlem, der får udbetalt dagpenge, dagpenge efter artikel 64 eller 65 i forordning (EF) nr. 883/04 om koordinering af de sociale sikringsordninger, midlertidig arbejdsmarkedsydelse eller fuld godtgørelse ved deltagelse i erhvervsrettet voksen- og efteruddannelse.
Medlemmets bidragsandel for en uge nedrundes til nærmeste hele kronebeløb.
 Stk. 2. A-kassen tilbageholder bidraget ved udbetaling af ydelsen.
A-kassernes og arbejdsgivernes del af ATP-bidraget for medlemmer, der får udbetalt dagpenge uden for aktivering, dagpenge efter artikel 64 eller 65 i forordning (EF) nr. 883/04 om koordinering af de sociale sikringsordninger, midlertidig arbejdsmarkedsydelse eller godtgørelse ved deltagelse i erhvervsrettet voksen- og efteruddannelse § 3. 1/3 af bidraget efter § 1 betales af a-kasserne for medlemmer, der får udbetalt 1) dagpenge, hvor kommunen bidrager til finansieringen af dagpenge med 70 pct. af dagpengeudgiften eller, hvor kommunen ikke bidrager til finansieringen, jf. § 85 c, stk. 3, jf. stk. 1, i lov om arbejdsløshedsforsikring m.v., 2) dagpenge efter artikel 64 eller 65 i forordning (EF) nr. 883/04 om koordinering af de sociale sikringsordninger, 3) midlertidig arbejdsmarkedsydelse, når kommunen ikke bidrager til finansieringen af ydelsen eller bidrager med 70 pct. af udgiften til den midlertidige arbejdsmarkedsydelse, jf. § 52 p, stk. 3, jf. stk. 1, i lov om arbejdsløshedsforsikring m.v., eller 4) fuld godtgørelse efter lov om godtgørelse og tilskud til befordring ved deltagelse i erhvervsrettet voksen- og efteruddannelse.
 Stk. 2. Uanset stk. 1, nr. 1, bidrager a-kasserne ikke til betaling af det ATP-bidrag, der samlet indbetales for medlemmer af en arbejdsløshedskasse, som modtager dagpenge under deltagelse i selvvalgt uddannelse efter kapitel 8 a i lov om en aktiv beskæftigelsesindsats eller under tilbud efter kapitel 10 i lov om en aktiv beskæftigelsesindsats.
 Stk. 3. A-kassernes bidragsandel for en uge nedrundes til nærmeste hele kronebeløb.
 Stk. 4. Til dækning af a-kassernes udgifter til finansiering af bidraget, jf. stk. 1, kan a-kasserne opkræve et særligt bidrag, der betragtes som en del af medlemskontingentet til a-kassen, jf. § 77, stk. 1 og 8, i lov om arbejdsløshedsforsikring m.v.
 Stk. 5. Der kan ikke opkræves bidrag fra efterlønsmodtagere eller fra medlemmer, der er fritaget for betaling af bidrag efter § 77, stk. 10, i lov om arbejdsløshedsforsikring m.v.
Stk. 6. Styrelsen for Arbejdsmarked og Rekruttering beregner på grundlag af et skøn over antallet af timer, der skal udbetales ydelser for, jf. stk. 1, det bidrag, der, jf. stk. 4, kan opkræves pr. medlem i det kommende regnskabsår.
Bidraget er ens for alle a-kasser.
Bidraget for deltidsforsikrede udgør 2/3 af bidraget for fuldtidsforsikrede.
 Stk. 7. Bidrag, jf. stk. 4, reguleres med et beløb, der svarer til det over- eller underskud, som de indbetalte bidrag i det senest afsluttede regnskabsår har givet i forhold til det samlede regulerede bidrag, som ifølge regnskabet for dette år skulle have været indbetalt.
Stk. 8. A-kassernes bidrag efter denne bestemmelse indbetales til staten efter reglerne i § 11 i bekendtgørelse om tilsynet med de anerkendte a-kassers økonomi og regnskabsvæsen m.v.
Bidraget udgør for hver måned 1/12 af det årlige beløb afrundet til nærmeste hele kronebeløb.
§ 4. 1/3 af bidraget efter § 1 betales som finansieringsbidrag af private arbejdsgivere for medlemmer, der får udbetalt 1) dagpenge, hvor kommunen bidrager til finansieringen af dagpenge med 70 pct. af dagpengeudgiften eller, hvor kommunen ikke bidrager til finansieringen, jf. § 85 c, stk. 3, jf. stk. 1, i lov om arbejdsløshedsforsikring m.v., 2) dagpenge efter artikel 64 eller 65 i forordning (EF) nr. 883/04 om koordinering af de sociale sikringsordninger, 3) midlertidig arbejdsmarkedsydelse, når kommunen ikke bidrager til finansieringen af ydelsen eller bidrager med 70 pct. af udgiften til den midlertidige arbejdsmarkedsydelse, jf. § 52 p, stk. 3, jf. stk. 1, i lov om arbejdsløshedsforsikring m.v., eller 4) fuld godtgørelse efter lov om godtgørelse og tilskud til befordring ved deltagelse i erhvervsrettet voksen- og efteruddannelse.
 Stk. 2. Uanset stk. 1, nr. 1, bidrager private arbejdsgivere ikke til betaling af det ATP-bidrag, der samlet indbetales for medlemmer af en arbejdsløshedskasse, som modtager dagpenge under deltagelse i selvvalgt uddannelse efter kapitel 8 a i lov om en aktiv beskæftigelsesindsats eller under tilbud efter kapitel 10 i lov om en aktiv beskæftigelsesindsats.
 Stk. 3. Finansieringsbidraget beregnes efter reglerne i bekendtgørelse om beregning af finansieringsbidrag.
 Stk. 4. Arbejdsmarkedets Tillægspension forestår opkrævning og inddrivelse af finansieringsbidrag fra arbejdsgiverne efter reglerne i bekendtgørelse om fællesopkrævning af visse arbejdsgiverbidrag.
Statens del af ATP-bidraget for medlemmer, der får udbetalt dagpenge under aktivering, under deltagelse i selvvalgt uddannelse efter kapitel 8 a i lov om en aktiv beskæftigelsesindsats eller midlertidig arbejdsmarkedsydelse under aktivering § 5. Staten betaler 2/3 af bidraget efter § 1 for medlemmer, der får udbetalt 1) dagpenge, hvor kommunen bidrager til finansieringen af dagpenge med 50 pct. af dagpengeudgiften, jf. § 85 c, stk. 5, jf. stk. 1, i lov om arbejdsløshedsforsikring m.v., 2) dagpenge under deltagelse i selvvalgt uddannelse efter kapitel 8 a i lov om en aktiv beskæftigelsesindsats, 3) dagpenge under tilbud efter kapitel 10 i lov om en aktiv beskæftigelsesindsats, eller 4) midlertidig arbejdsmarkedsydelse, når kommunen bidrager til finansieringen af ydelsen med 50 pct. af udgiften til den midlertidige arbejdsmarkedsydelse, jf. § 52 p, stk. 4, jf. stk. 1.
 Stk. 2. Statens andel af bidraget beregnes som det dobbelte af medlemmets nedrundede bidragsandel efter § 2, stk. 1.
Kapitel 2 Frivillig indbetaling af ATP-bidrag for medlemmer af a-kasser, som modtager efterløn § 6. Medlemmer, som modtager efterløn efter lov om arbejdsløshedsforsikring m.v., kan efter eget ønske betale bidrag til ATP.
Stk. 2. Der indbetales bidrag for hver time, der udbetales efterløn for.
På grundlag af det årsbidrag, der er fastsat efter § 15, stk. 1, i lov om Arbejdsmarkedets Tillægspension, fastsætter bestyrelsen for Arbejdsmarkedets Tillægspension et timebidrag.
Bidraget udgør 1,68 kr. pr. time.
 § 7. Medlemmer, der er omfattet af § 6, skal give a-kassen meddelelse, hvis de ønsker at betale bidrag til ATP.
 Stk. 2. Medlemmerne har en gang om året mulighed for at ændre valg om betaling af bidrag til ATP. Ændringen skal meddeles til a-kassen senest den 10. januar og har virkning fra den første udbetalingsperiode i kalenderåret.
§ 8. Bidraget efter § 6 betales af efterlønsmodtageren.
Bidraget for en uge eller en måned nedrundes til nærmeste hele kronebeløb.
 Stk. 2. A-kassen tilbageholder bidraget ved udbetaling af ydelsen.
Kapitel 3 Frivillig indbetaling af ATP-bidrag for efterlønsmodtagere, som ikke er medlemmer af en dansk a-kasse § 9. Personer, der i medfør af § 74 o i lov om arbejdsløshedsforsikring m.v. modtager efterløn, og som ikke er medlemmer af en dansk a-kasse, kan efter eget ønske betale bidrag til Arbejdsmarkedets Tillægspension.
 Stk. 2. § 6, stk. 2, og §§ 7 og 8 finder tilsvarende anvendelse.
Kapitel 4 Fælles bestemmelser ATP-bidragets opgørelse og overførsel til ATP § 10. Det samlede ATP-bidrag af de enkelte ydelser opgøres kvartalsvis af Styrelsen for Arbejdsmarked og Rekruttering på grundlag af kvartalsvise indberetninger fra a-kasserne af tilbageholdte bidrag efter § 2, stk. 2, og § 8, stk. 2. Opgørelsen sker på særskilte SE-numre for 1) dagpenge, 2) dagpenge efter artikel 64 eller 65 i forordning (EF) nr. 883/04 om koordinering af de sociale sikringsordninger, 3) midlertidig arbejdsmarkedsydelse, 4) godtgørelse ved deltagelse i erhvervsrettet voksen- og efteruddannelse, og 5) efterløn.
Stk. 2. Bidragene forfalder til betaling den 1. maj, 1. august, 1. november og 1. februar.
Det samlede bidrag overføres af Styrelsen for Arbejdsmarked og Rekruttering til Arbejdsmarkedets Tillægspension senest den 7. i forfaldsmåneden.
Stk. 3. A-kassernes opgørelser skal være indberettet til Styrelsen for Arbejdsmarked og Rekruttering senest den 20. i måneden efter hvert kvartals udløb.
Hvis Styrelsen for Arbejdsmarked og Rekruttering på grund af for sen indberetning fra en a-kasse ikke kan overføre bidrag fra denne a-kasse rettidigt, ifalder a-kassen ansvaret for betaling af renter for forsinket indbetaling.
Renterne opkræves af Arbejdsmarkedets Tillægspension og udgør 1½ pct. af det samlede bidrag for hver påbegyndt måned regnet fra kvartalets udløb.
A-kassernes indberetning til ATP § 11. A-kasserne indberetter en gang om måneden det samlede ATP-bidrag, jf. §§ 1, 6 og 9, der skal indbetales til Arbejdsmarkedets Tillægspension for hver enkelt ydelsesmodtager.
Indberetningen sker til indkomstregisteret efter § 3, stk. 1, nr. 9, i lov om et indkomstregister og under de i § 10, stk. 1, nævnte SE-numre.
Tilbagebetaling af ATP-bidrag § 12. Hvis en ydelsesmodtager skal betale en ydelse tilbage til a-kassen, skal det indbetalte ATP-bidrag af denne ydelse betales tilbage af Arbejdsmarkedets Tillægspension til Styrelsen for Arbejdsmarked og Rekruttering.
Beløb, der er mindre end fuldt ATP-bidrag for en uge, tilbagebetales ikke.
 Stk. 2. Tilbagebetaling af ATP-bidrag, der vedrører indeværende regnskabsår, reguleres over de kvartalsvise indbetalinger.
 Stk. 3. ATP-bidrag, der vedrører tidligere år, tilbagebetales til Styrelsen for Arbejdsmarked og Rekrutterings konto i Statens KoncernBetalinger (SKB) på baggrund af a-kassernes indberetninger til indkomstregisteret.
 Stk. 4. Tilbagebetalte bidrag i relation til dagpenge og godtgørelse ved deltagelse i erhvervsrettet voksen- og efteruddannelse indgår i reguleringen efter § 3, stk. 6.
 Stk. 5. Et beløb svarende til medlemmets andel af det tilbagebetalte ATP-bidrag for tidligere år udbetales kvartalsvis af Styrelsen for Arbejdsmarked og Rekruttering til a-kasserne.
 Ikrafttræden mv.
 § 13. Bekendtgørelsen træder i kraft den 5. januar 2014.
 Stk. 2. Samtidig ophæves bekendtgørelse nr. 1670 af 27. december 2013 om indbetaling af ATP-bidrag for medlemmer af a-kasser m.fl.
