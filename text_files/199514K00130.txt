Nr BTL 130 Betænkning over Forslag til lov om teknologisk service   

 Nr L 130 1995-96, 1. samling Afgivet af Erhvervsudvalget Afgivet: 19960229 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Ingeniørforeningen i Danmark og Institutrådet.
 En del af henvendelsen fra Institutrådet og erhvervsministerens kommentar  

 hertil er optrykt som bilag til betænkningen.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de af erhvervsministeren stillede ændringsforslag.
Et flertal (udvalget med undtagelse af Enhedslistens medlem) mener, at den  

 stigende globalisering og ikke mindst realiseringen af det indre marked  

 betyder, at dansk erhvervsliv - og dermed dansk teknologisk service -  

 fremover skal ses i et internationalt perspektiv, hvis konkurrenceevnen skal  

 kunne fastholdes.
Derfor er det en vigtig ledelsesopgave at sikre, at de  

 enkelte institutter engagerer sig i samarbejde med udenlandske videncentre.
 Dette faktum stiller GTS-institutterne og deres ledelse over for en  

 vanskelig balanceakt, idet formålet med institutterne er, at de først og  

 fremmest skal være professionelle og gode til at levere viden til dansk  

 erhvervsliv og ikke være konkurrenter til disse.
 Såfremt et GTS-institut engagerer sig i større internationale aktiviteter  

 på rådgivningssiden, forudsættes det således, at disse aktiviteter bidrager  

 til at udvikle instituttets mulighed for som dansk almennyttig virksomhed  

 først og fremmest at arbejde til gavn for det danske erhvervsliv og dermed  

 det danske samfund.
Et mindretal (Socialistisk Folkepartis og Enhedslistens medlemmer af  

 udvalget) mener, at teknologisk service til det private erhvervsliv i sig  

 selv kan være positivt, dog fokuseres der for ensidigt på vækst og  

 teknologisk udvikling.
Rådet for teknologisk service burde forpligtes til at  

 inddrage hensyn til miljøet, ligesom der i rådet burde være repræsentanter  

 for miljøinteresser.
 ÆndringsforslagAf erhvervsministeren, tiltrådt af udvalget:
 Til § 5 1) Stk. 5 affattes således:
»Stk. 5. Erhvervsministeren kan fastsætte nærmere  

 bestemmelser om godkendelse af teknologiske serviceinstitutter og om rådets  

 tilsyn med godkendte teknologiske serviceinstitutters anvendelse af  

 offentlige tilskudsmidler samt om rådets indseende med disse institutters  

 samlede virksomhed.« Til § 8 2) Stk. 3 affattes således:
»Stk. 3. For overtrædelser, der begås af selskaber,  

 foreninger, selvejende institutioner, fonde eller lignende, kan der pålægges  

 den juridiske person som sådan bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab som sådant  

 bødeansvar.« Bemærkninger Til nr. 1 Ministeren kan fastsætte nærmere bestemmelser om det  

 regelkompleks, der vedrører godkendelse af teknologiske serviceinstitutter.  

 Der kan herunder fastsættes bestemmelser om institutternes adgang til  

 udøvelse af internationale aktiviteter.
 Det præciseres, at rådets tilsynsopgaver vedrører institutternes  

 anvendelse af de offentlige tilskudsmidler, og at rådet herudover skal have  

 mulighed for løbende at få informationer om institutternes samlede drift og  

 virke, herunder de oplysninger, som kræves af Rigsrevisionen.
 Til nr. 2 Der er alene tale om et teknisk ændringsforslag, som skal sikre,  

 at der er mulighed for at straffe overtrædelse af loven uanset, hvordan den  

 virksomhed, der måtte begå en lovovertrædelse, er organiseret.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
Bilag End del af henvendelsen fra Institutrådet og erhvervsministerens kommentar  

 hertil Institutrådet har i henvendelse af 29. januar 1996 udarbejdet  

 nedenstående forslag til formulering omkring balancehensyn i forbindelse med  

 GTS-institutternes internationale aktiviteter:
»Den stigende globalisering og ikke mindst realiseringen af det indre  

 marked betyder, at dansk erhvervsliv - og dermed dansk teknologisk service -  

 fremover skal ses i et internationalt perspektiv, hvis konkurrenceevnen skal  

 kunne fastholdes.
En øget internationalisering af GTS-systemet er derfor en  

 nødvendighed, hvis systemet også fremover skal kunne bidrage til at udvikle  

 det danske samfund og det danske erhvervslivs konkurrenceevne.
En bevidst  

 international strategi, der genspejler instituttets og dets målgruppers  

 professionelle og markedsmæssige situation, bliver følgelig en vigtig del af  

 ledelsesopgaven for det enkelte GTS-institut.
Såfremt et GTS-institut  

 engagerer sig i større internationale aktiviteter på rådgivningssiden,  

 forudsættes det dog, at disse aktiviteter bidrager til at udvikle  

 instituttets mulighed for som dansk almennyttig virksomhed at arbejde til  

 gavn for det danske samfund og erhvervsliv.« Erhvervsministeren har i svar af 7. februar kommenteret Institutrådets  

 formulering på følgende måde:
»Ud fra de høringssvar, der er afgivet i forbindelse med høringen  

 vedrørende Redegørelse om Teknologisk Service 1995, er det klart, at der er  

 bred enighed om, at institutternes internationale aktiviteter fremover vil  

 spille en stadig stigende rolle.
Internationaliseringen af GTS-systemets  

 aktiviteter finder sted ud fra to overordnede formål:
- for det første, fordi institutterne via kontakter med udenlandske  

 forsknings- og udviklingscentre kan medvirke til at »trække« ny  

 viden hjem til den danske teknologiske service, - for det andet, fordi det marked for teknologisk service, som  

 institutterne fungerer i, i stadig stigende grad globaliseres, og fordi en  

 internastionalisering dermed bliver en forretningsmæssig betingelse.
