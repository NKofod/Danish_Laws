Vejledning om betaling for sygebehandling,  

 optræning og hjælpemidler ved arbejdsskader Kapitel 1 Indledning 1.1. Reglerne om betaling af behandlingsudgifter mv.
 Efter en arbejdsskade giver § 30 i lov om sikring mod  

 følger af arbejdsskade den skadelidte ret til at få sine  

 udgifter til sygebehandling, optræning, proteser, briller og lignende  

 hjælpemidler betalt.
 Udgifterne betales af forsikringsselskabet,  

 Arbejdsmarkedets Erhvervssygdomssikring (AES) eller Arbejdsskadestyrelsen,  

 når visse betingelser er opfyldt.
Betingelserne er ikke udtømmende beskrevet i loven,  

 og vejledningen knytter sig nøje til bekendtgørelse nr. 834 af  

 26. september 1994 om dækning af udgifter til sygebehandling og  

 optræning samt proteser m.m. efter lov om sikring mod følger af  

 arbejdsskade.
Vejledningen beskriver den praksis, der har udviklet sig med  

 hensyn til administrationen af betalingsspørgsmål om behandling,  

 hjælpemidler mv.
Ud over regler om betaling af behandlingsudgifter mv.  

 indeholder lov om sikring mod følger af arbejdsskade andre regler om  

 dækning af skadelidtes udgifter.
Blandt de væsentligste er  

 skadelidtes udgifter til transport i forbindelse med behandling,  

 optræning og undersøgelser.
 Regler og praksis vedrørende disse udgifter er  

 ligeledes behandlet i denne vejledning.
1.2. Socialreformen 1998 Efter den 1. juli 1998 er den tidligere bistandslovs  

 § 58 om hjælpemidler m.v. afløst af lov om social service  

 § 97.
 Socialreformen medfører ikke ændringer af  

 arbejdsskade-lovgivningens regler vedrørende betaling for blandt andet  

 hjælpemidler ved arbejdsskader.
Som hidtil efter tidligere bistandslov er det kommunen,  

 der har forpligtelsen til at yde støtte til hjælpemidler, dog  

 bortset fra bevilling af støtte til optiske synshjælpemidler,  

 arm- og benproteser, høreapparater samt særlige  

 informationsteknologiske hjælpemidler.
Disse opgaver er fra 1. juli  

 1998 placeret hos amterne.
Forsikringsselskabernes betalingsforpligtelse efter  

 § 30, stk. 2, i lov om sikring mod følger af arbejdsskade om  

 hjælpemidler er som hidtil primær i forhold til andre loves  

 betalingsmuligheder.
Det betyder, at selskaberne skal betale, selv om  

 skadelidte eventuelt opfylder betingelserne for at få tildelt  

 hjælpemidler uden vederlag efter den øvrige  

 sociallovgivning.
1.3. Vejledningen Denne vejledning er først og fremmest udarbejdet  

 til brug for styrelsens medarbejdere, når de skal træffe  

 afgørelse efter § 30 m.fl.
Den er imidlertid søgt udformet  

 sådan, at den kan bruges med udbytte også af medarbejdere i  

 forsikringsselskaberne og andre med interesse for området.
Det er tanken, at vejledningen bruges som et  

 værktøj i det daglige arbejde.
Den skal ikke opfattes som en  

 facitliste, da der kan være momenter i den enkelte sag, der gør,  

 at vores afgørelse kan føre til et andet resultat end det, der  

 er beskrevet i vejledningen.
I kapitel 2 beskrives de fælles generelle regler,  

 der gælder for betaling efter lovens § 30. Kapitel 3 behandler  

 reglerne om sygebehandling og optræning, mens kapitel 4 omhandler  

 betaling af hjælpemidler.
Kapitel 5 handler om hjælpemidler,  

 herunder briller, som bliver beskadiget under arbejdet.
I kapitel 6  

 gøres rede for følgeudgifter til § 30, blandt andet  

 transportudgifter.
Sagsbehandlingen i forbindelse med lovens § 30 er  

 kortfattet beskrevet i kapitel 7. Kapitel 8 omhandler andre omkostninger ud  

 over § 30-udgifter i forbindelse med sagsbehandling (§ 19 og  

 § 22). Et stikordsregister skal fremme anvendelsen af vejledningen som  

 opslagsværk.
 Vejledningen er ajourført med  

 praksisændringer indtil januar 2000. Den afløser Vejledning om  

 betaling for sygebehandling, optræning og hjælpemidler ved  

 arbejdsskade fra april 1995.
 Styrelsens praksis vedrørende tandskader er  

 beskrevet i Vejledning om arbejdsbetingede tandskader fra juni 1994.
 Henvisninger:
 Når der i vejledningen alene henvises til »loven«, menes lov om sikring  

 mod følger af arbejdsskade, jf. lovbekendtgørelse nr. 1058 af  

 17. december 1998. De bestemmelser, som er omtalt i vejledningen, er medtaget  

 som bilag, se side 81.
Med henvisninger til »bekendtgørelsen om behandlingsudgifter mv.« menes Arbejdsskadestyrelsens bekendtgørelse nr.  

 834 af 26. september 1994, som er udstedt med hjemmel i den dagældende  

 lovs § 30, stk. 5, og er fortsat uændret gældende efter den  

 nye lov.
Bekendtgørelsen er optrykt som bilag, se side 87.
Der er i teksten desuden henvisninger til Sociale  

 Meddelelser fra Den Sociale Ankestyrelse.
Henvisningen består af  

 forkortelsen »SM«  

 efterfulgt af nummer og årstal.
Kapitel 2 Fælles generelle regler 2.1. Dækning under sagens første  

 behandling Udgifter efter § 30 kan kun betales, hvis skaden kan  

 anerkendes som en arbejdsskade.
Som udgangspunkt kan de desuden kun betales,  

 mens sagen er under behandling i Arbejdsskadestyrelsen.
 Sagen er under behandling fra den dag, anmeldelsen er  

 modtaget i Arbejdsskadestyrelsen eller forsikringsselskabet, og indtil der er  

 truffet førstegangsafgørelse om såvel varigt mén  

 som erhvervsevnetab.
 Der er særlige regler om betaling, hvis en sag  

 genoptages.
Bekendtgørelsen om behandlingsudgifter mv.  

 indeholder flere undtagelser med hensyn til betaling før anmeldelsen  

 og efter afgørelsen.
De er omtalt i dette og næste afsnit.
 Hvis en behandling er påbegyndt, inden en lidelse er  

 anerkendt som arbejdsskade, vil den kunne betales, hvis skaden siden  

 anerkendes.
Afgørelsen om betaling efter § 30 finder  

 først sted, når der er taget stilling til, om skaden kan  

 anerkendes.
Se dog kapitel 7 om sagsbehandling.
 Arbejdsulykker:
 Ved arbejdsulykker betales der efter praksis for  

 behandling helt tilbage til skadedatoen, hvis en  

 forhåndsansøgning ville have medført, at behandlingen var  

 blevet betalt.
 Erhvervssygdomme:
Ved erhvervssygdomme betales der normalt ikke for  

 udgifter, som er afholdt før skadedatoen.
Skadedatoen er efter lovens  

 § 11, stk. 2, den samme dag som anmeldedatoen.
Der betales dog for behandling før skadedatoen,  

 hvis det kan dokumenteres, at behandlingen er foretaget som følge af  

 den lidelse, der senere anerkendes som erhvervssygdom.
Det er typisk fx ved  

 tandskader.
 For sent anmeldte skader:
 Efter bestemmelsen i lovens § 20 kan  

 Arbejdsskadestyrelsen dispensere fra anmeldefristen på 1 år.
 For at der kan dispenseres fra fristen, skal særlige  

 betingelser være til stede, herunder at der skal være  

 påvist varigt mén, erhvervsevnetab eller udgifter, der kan  

 betales efter lovens § 30.
 Klage til Den Sociale Ankestyrelse:
Reglen om, at en sag ikke længere er under  

 behandling, når der er truffet afgørelse om varigt mén og  

 erhvervsevnetab i Arbejdsskadestyrelsen, gælder også, selv om  

 afgørelsen ankes til Den Sociale Ankestyrelse.
Den periode, hvor  

 Ankestyrelsen behandler klagen, sidestilles ikke med behandling i  

 Arbejdsskadestyrelsen, selv om Ankestyrelsen ændrer  

 Arbejdsskadestyrelsens afgørelse.
I de tilfælde, hvor Ankestyrelsen hjemviser sagen  

 til fornyet behandling i Arbejdsskadestyrelsen, betragtes sagen som  

 værende under behandling, indtil Arbejdsskadestyrelsen har truffet en  

 ny afgørelse.
Den periode, hvor klagen blev behandlet i Ankestyrelsen,  

 sidestilles i denne situation med sagsbehandling i Arbejdsskadestyrelsen.
2.2. Dækning efter sagens første  

 behandling Behandlingsforløb fortsætter efter afgørelsen:
Hvis der på forhånd er aftalt et  

 tidsmæssigt afgrænset antal fortløbende behandlinger, som  

 fortsætter efter, at sagen er behandlet færdig i  

 Arbejdsskadestyrelsen, kan hele behandlingsserien betales.
Det er en  

 forudsætning, at behandlingerne er bindende aftalt mellem skadelidte og  

 behandleren, og at de generelle betingelser for betaling er til stede.
 Ved »bindende aftalt« forstås, at der skal være en  

 lægehenvisning til behandlingen eller en dokumenterbar aftale med  

 behandleren fra tiden før sagens afgørelse.
Hjælpemidler bliver leveret efter afgørelsen Et hjælpemiddel kan betales, selv om leveringen  

 først sker efter sagens afgørelse.
Det er en  

 forudsætning, at skadelidte kan dokumentere, at hjælpemidlet er  

 indkøbt under sagens behandling, og at de generelle betingelser for  

 betaling er til stede.
 2.2.1. Dækning ved genoptagelse af andre  

 spørgsmål end behandlingsudgifter mv.
Sagen er under behandling, hvis spørgsmål om  

 anerkendelse, varigt mén eller erhvervsevnetab genoptages i  

 Arbejdsskadestyrelsen.
Det samme gælder ved revision, det vil sige,  

 når styrelsen genoptager sagen på eget initiativ på et  

 tidspunkt, som styrelsen har fastsat.
Det følger af lovens § 30,  

 stk. 3.
 Det er således uden betydning, om genoptagelsen sker  

 på styrelsens initiativ eller efter anmodning fra skadelidte.
 Hvis genoptagelsen vedrører  

 spørgsmålet, om en skade kan anerkendes som en arbejdsskade,  

 forudsætter betaling af udgifter dog, at skaden bliver anerkendt.
 Sagen regnes for genoptaget fra den dato,  

 Arbejdsskadestyrelsen meddeler, at sagen genoptages.
 Hvis sagen genoptages efter anmodning fra skadelidte,  

 regnes sagen for genoptaget allerede fra den dato, anmodningen om  

 genoptagelse er modtaget i Arbejdsskadestyrelsen.
 Har Arbejdsskadestyrelsen ved en tidligere  

 afgørelse meddelt skadelidte, at sagen genoptages til fornyet  

 behandling på en bestemt dato, regnes sagen som genoptaget fra denne  

 dato.
 2.2.2. Dækning uden genoptagelse af andre  

 spørgsmål end behandlingsudgifter mv.
I særlige tilfælde kan der ydes erstatning  

 efter § 30 for behandlingsbehov mv., selv om sagen ikke længere er  

 under behandling i Arbejdsskadestyrelsen.
Det forudsætter, at  

 behandlingsbehovet kunne forudses at ville opstå, jf.  

 bekendtgørelsen om behandlingsudgifter mv. § 3.
 Det drejer sig om følgende situationer:
 Hjælpemidler:
 Udgifter i forbindelse med proteser, briller og andre  

 hjælpemidler og sygevogne (der henvises til afsnit 4.2. om  

 kørestole), der anskaffes uden for den periode, hvor sagen er under  

 behandling, betales under tilsvarende betingelser, som er fastsat for  

 sygebehandlingen/optræningen, hvis betingelserne i øvrigt er  

 opfyldt.
 Det forudsættes, at anskaffelsen af  

 hjælpemidlet er nødvendig for at sikre sygebehandlingens eller  

 optræningens resultater, formindske arbejdsskadens følger eller  

 for nøjere at kunne bestemme omfanget af erhvervsevnetabet eller  

 graden af det varige mén.
 2.2.3. Genoptagelse af spørgsmål om  

 behandlingsudgifter mv.
 Afgjorte sager:
 Efter lovens § 34, stk. 1, kan en afgørelse  

 genoptages inden for 5 år fra sagens første afgørelse af  

 det pågældende spørgsmål, hvis der er sket  

 væsentlige ændringer af de forhold, der blev lagt til grund ved  

 afgørelsen.
 2.2.3.1. Genoptagelse af afgørelser om  

 behandlingsudgifter mv.
 For afgørelser efter § 30 gælder det, at  

 der skal være tale om sygebehandlinger mv., der ikke kunne forudses  

 under sagens behandling.
Genoptagelse af spørgsmål om betaling af  

 behandlingsudgifter efter § 34, stk. 1, forudsætter herefter,  

 at Punkt 1 og 2 omfatter således henholdsvis fejlagtig  

 og fejlslagen behandling.
 Eksempel:
Skadelidte havde behov for yderligere tandbehandling,  

 fordi et broarbejde var mangelfuldt udført.
Den Sociale Ankestyrelse  

 fandt, at udgiften til yderligere tandbehandling skulle betales af  

 forsikringsselskabet.
Ankestyrelsen lagde vægt på, at  

 arbejdsskaden var årsag til behovet for yderligere behandling, og  

 fandt, at skadelidte ikke selv skulle bære risikoen for, om arbejdet  

 blev udført optimalt.
Ankestyrelsen tog ikke stilling til, hvem der  

 endelig skulle betale udgiften som følge af mangelfuld behandling.
Der  

 henvises til SM U-3-95.
Punkt 3 omhandler situationen, hvor en skade ikke kunne  

 konstateres under sagens behandling.
Typiske eksempler på  

 væsentlige og utvivlsomme senfølger er de følger, der kan  

 optræde efter tandskader i form af nervedød (pulpanekrose) og  

 brud, der ikke umiddelbart kan diagnosticeres.
 Tilbagevendende behov for behandling mv.:
Udgifter til tilbagevendende behov for behandlinger m.v.  

 for eksempel fysioterapi og medicin kan ikke dækkes efter  

 sagsbehandlingens afslutning.
Det samme gælder for eksempel for  

 vedligeholdelse af tandbehandling.
Det er en forudsætning for dækning af  

 behandlingsudgifter mv. efter § 30, at der er tale om nødvendig  

 behandling, der kan afhjælpe skadefølger.
Behandling med  

 lindrende effekt vil ikke være omfattet af  

 arbejdsskadesikringsloven.
 Behov for tilbagevendende behandling på ubestemt tid  

 og livsvarig behandling falder principielt uden for lovens område som  

 sikringslov, og kan derfor ikke dækkes efter § 30.
2.2.3.2. Genoptagelse af spørgsmål om  

 behandlingsudgifter mv. i sager, som er afsluttet efter lovens § 27 Afsluttede sager Ifølge lovens § 27 kan Arbejdsskadestyrelsen  

 afslutte en sag uden at træffe formel afgørelse om varigt  

 mén og erhvervsevnetab, hvis styrelsen skønner, at skaden ikke  

 har medført følger, som berettiger til erstatning.
 Opstår der senere nye behandlingsudgifter mv. i en  

 sag, der er afsluttet efter § 27, kan sådanne udgifter betales i  

 op til 5 år fra sagens afslutning, hvis de almindelige betingelser  

 efter § 30, stk. 1, er til stede.
Jo længere tid, der er gået siden sagens  

 afslutning, jo større krav stilles til dokumentation for  

 årsagssammenhæng mellem skaden og behovet for nødvendig  

 behandling.
Tidsfaktoren indgår også i vurderingen af, om der  

 lægeligt set er behov for behandlingen.
 Reglerne i § 34, hvorefter der skal være sket  

 væsentlige ændringer af de forhold, der blev lagt til grund for  

 afgørelsen, gælder ikke i sager, som er afsluttet efter  

 § 27.
2.2.3.3. Dækning af behandlingsudgifter mv. i  

 sager, der er genoptaget efter almindelige forvaltningsretlige regler Styrelsen har mulighed for at genoptage en sag, hvis der  

 er sket en væsentlig fejl, eller der er indgået nye oplysninger i  

 sagen i forhold til det oplysningsgrundlag, man afgjorde sagen på.
Hvis  

 sagen herefter reelt behandles, vil den regnes for at være genoptaget  

 til behandling.
2.2.3.4. 20-årig forældelsesfrist Der kan normalt ikke betales for udgifter til behandling  

 mv., der iværksættes 20 år eller mere efter, at  

 arbejdsskaden er blevet anerkendt.
Der henvises til SM U-3-93.
2.3. Tilskud fra anden side Den udgift til behandling mv., som kan betales efter  

 § 30, er som udgangspunkt den faktiske udgift, skadelidte har haft.
Det vil sige, at den andel, den offentlige sygesikring  

 betaler, er trukket fra.
Det, der kan betales, er patientandelen af udgiften.  

 Se nærmere afsnit 3.1.
 Hvis skadelidte er medlem af Sygeforsikringen »danmark« eller har tegnet  

 anden privat syge- eller ulykkesforsikring, kan der blive tale om refusion  

 derfra til udgifter til behandling eller anskaffelse af et  

 hjælpemiddel, der er nødvendiggjort af en arbejdsskade.
 Det har betydning ved opgørelsen af betalingen  

 efter § 30, idet skadelidte ikke må få overkompensation.  

 Overkompensation betyder, at tilskud og betaling efter § 30 tilsammen  

 overstiger den faktiske udgift, skadelidte har haft.
 Dokumentation:
Arbejdsskadestyrelsen kræver originalkvitteringen  

 som dokumentation for behandling og udgift.
Tydelig kopi kan dog accepteres,  

 hvis skadelidte skal bruge originalregning for at få tilskud fra anden  

 side.
Det skal fremgå, hvor originalregningen er sendt til, og  

 størrelsen af tilskud fra anden side skal oplyses.
 Arbejdsskadestyrelsen stiller ikke krav om, at den  

 skadelidte inden sagsbehandlingen i forsikringsselskabet eller i styrelsen  

 søger at få tilskuddet fra anden side.
2.3.1. Tilskud til hjælpemidler I dette afsnit beskrives den fremgangsmåde, som  

 styrelsen benytter ved opgørelse af betaling for  

 hjælpemidler.
 Eksemplet vedrører betaling for udgifter til  

 ødelagte briller, men samme fremgangsmåde kan bruges ved  

 betaling af andre hjælpemidler.
2.3.1.1. Forudsætninger for eksemplet Hvis ikke andet er anført, er der i hele afsnit  

 2.3.1. taget udgangspunkt i følgende forudsætninger:
 Samlet pris for nye briller:
3.600 kr., Heraf udgør prisen på stel:
1.200 kr., og prisen på glas:
 2.400 kr.
Der ydes et tilskud fra Sygeforsikringen »danmark« til glas.
Pr. 1.  

 januar 1997 bortfaldt tilskud til brillestel.
Tilskuddet blev i stedet  

 overført til glas, hvor der er 2 tilskudsformer.
 For enkeltstyrkeglas er tilskuddet max 160 kr. pr. glas (2  

 x 160= 320 kr.) og for flerstyrkeglas er tilskuddet max 290 kr. pr. glas (2 x  

 290 =580 kr.).
Det tilføjes, at det tilskud, der ydes fra anden  

 side, ikke altid er specificeret ud på stel og glas.
Se nærmere  

 om dette i afsnit 2.3.1.4.
2.3.1.2. Når der ikke ydes tilskud Da skadelidte som nævnt ikke må opnå  

 overkompensation, skal Arbejdsskadestyrelsen først beregne  

 størrelsen af den betaling, der højst kan ydes, hvis der ikke  

 blev ydet tilskud fra anden side.
 Denne betaling er det højeste beløb, der kan  

 betales efter § 30 for det pågældende  

 hjælpemiddel.
 For briller gælder særlige regler, blandt  

 andet om maksimumbetaling for brillestel (stelmaksimum). Se afsnit 5.2.1.
 Størrelsen af betalingen opgøres på  

 følgende måde:
 Stel:
884 kr. (stelmaksimum pr.1. januar 2000) Glas:
2.400 kr. (det fulde beløb) I alt:
 3.284 kr.
 Under de nævnte forudsætninger kan der  

 altså højst betales 3.284 kr.
2.3.1.3. Når tilskud er delt op i flere poster Hvis tilskuddet fra anden side er delt op i flere poster,  

 trækker man tilskuddet fra for hver post for sig.
 I nedenstående eksempel med briller er der dog ikke  

 fratrukket tilskud for flere poster samtidig, men omfatter eksempler på  

 briller med tilskud til enkeltstyrkeglas og flerstyrkeglas.
 Eksempel 1:
Stel Glas
(enkeltstyrkeglas x 2) I alt Kr.
 kr.
 kr.
Samlet udgift 700 2.400 3.100 Tilskud 0 320 320 Maksimum med  

 tilskud 700 2.080 2.780 Maksimum uden  

 tilskud 884 2.400 3.284 Eksempel 2:
Stel Glas
(flerstyrkeglas x 2) I alt Kr.
 kr.
 kr.
Samlet udgift 1.200 2.400 3.600 Tilskud 0 580 580 Maksimum med  

 tilskud 884 1.820 2.704 Maksimum uden  

 tilskud 884 2.400 3.284 Det maksimale beløb, som kan ydes efter tilskud fra  

 anden side, er altså 2.780 kr. og 2.704 kr.
Da dette beløb ikke  

 overstiger det beløb, som arbejdsskadesikringen kunne betale, hvis der  

 ikke var ydet tilskud fra anden side, kan der altså i denne situation  

 betales 2.780 kr. og 2.704 kr. fra arbejdsskadesikringen.
 Når summen af udgiften til glas og vores  

 stelmaksimum ikke overstiger udgiften til nye briller, bliver der ikke noget  

 problem med overkompensation.
 Standardtilskud fra Sygeforsikringen »danmark«:
 Når Arbejdsskadestyrelsen ved, at der er ydet  

 tilskud fra »danmark«,  

 opgøres betalingen fra arbejdsskadesikringen på denne  

 måde, medmindre vi har fået oplyst, at der er tale om andet end  

 et standardtilskud.
 På samme måde beregner vi betalingen fra  

 arbejdsskadesikringen, når der er tale om tilskud fra andre end  

 Sygeforsikringen »danmark«.
2.3.1.4. Når tilskud ikke er delt op i flere  

 poster I adskillige sager forekommer den situation, at det er  

 oplyst, at der er ydet et tilskud fra anden side til brillerne, men det er  

 ikke oplyst, hvordan tilskuddet fordeler sig på henholdsvis stel og  

 glas.
 I den situation trækkes tilskuddet fra den samlede  

 udgift til nye briller.
Samlet udgift 3.600 kr.
Samlet tilskud 600 kr.
Faktisk udgift 3.000 kr.
 Maksimum uden tilskud 3.284 kr.
 Arbejdsskadesikringen betaler i denne situation hele den  

 faktiske udgift på 3.000 kr., da beløbet ikke overstiger det  

 beløb, som arbejdsskadesikringen højst kan betale.
 Overkompensation:
 Hvis tilskuddet fra anden side er lavere, kan skadelidtes  

 egen udgift overstige det maksimumbeløb, der kan betales af  

 arbejdsskadesikringen.
 I eksemplet er tilskuddet 300 kr.
Samlet udgift 3.600 kr.
Samlet tilskud 600 kr.
Faktisk udgift 3.000 kr.
 Maksimum uden tilskud 3.284 kr.
 Arbejdsskadesikringen betaler i denne situation kun 3.284  

 kr., da forsikringen højst kan betale summen af udgiften til glas og  

 det gældende maksimum for stel, pr. 1. januar 2000: 884 kr.
 Standardtilskud fra Sygeforsikringen »danmark«:
 Er der tale om tilskud fra Sygeforsikringen »danmark«, og fremgår  

 det af tilskuddet, at der er ydet et standardtilskud, selv om tilskuddet ikke  

 konkret er opdelt på stel og glas, benytter styrelsen den ovenfor  

 beskrevne fremgangsmåde.
2.4. Forudbestående eller konkurrerende  

 lidelser Arbejdsskadesikringens betaling af behandlingsudgifter mv.  

 kan nedsættes, hvis der er taget forbehold for en forudbestående  

 lidelse eller en konkurrerende skadeårsag.
Det bliver aktuelt, hvis  

 behovet for behandling delvis har andre årsager end arbejdsskaden.
Det er ikke afgørende, om der er taget forbehold  

 for forudbestående lidelse ved sagens anerkendelse.
Den Sociale  

 Ankestyrelse har i SM U-7-97 fastslået, at underretning om forbehold  

 alene er en ordensforskrift.
I lyset af seneste domspraksis om betydningen af  

 forudbestående lidelse, er kravene for at nedsætte  

 arbejdsskadesikringens betaling af behandlingsudgifter skærpet.  

 Østre Landsret har i dom af 3.september 1998, hvor Den Sociale  

 Ankestyrelse var part, tilkendegivet, at skadelidte havde ret til fuld  

 dækning af udgifter til tandbehandling, uanset at skadelidte ved den  

 anerkendte arbejdsskade kom til skade med en tand, som tidligere var fyldt og  

 rodbehandlet.
Af Retslægerådets udtalelse i sagen fremgår  

 det, at den oprindelige rodbehandling og isætning af stift opbygning  

 ikke havde været optimal, men at kronen sandsynligvis ville have  

 fungeret i endnu en årrække, hvis skaden ikke var sket.  

 Landsretten har herefter lagt vægt på, at tanden ikke var  

 behandlingskrævende før arbejdsskaden.
 I dette afsnit beskrives fremgangsmåden ved  

 nedsættelse af betalingen med eksempler på en tandskade.
Fremgangsmåden kan også anvendes ved betaling  

 af andre behandlingsudgifter.
Det er dog sjældent, at et forbehold  

 får betydning ved fastsættelsen af betalingen til behandling i  

 andre sager end sager om tandskader.
 Om betingelserne for anerkendelse af tandskader henvises  

 til Arbejdsskadestyrelsens vejledning om arbejdsbetingede tandskader.
2.4.1. Forudsætninger for eksemplet Af den samlede skade udgør en konkurrerende  

 skadeårsag 1/3 - det vil sige, at styrelsen anerkender, at 2/3 af  

 skaden er arbejdsbetinget.
 Den del af udgiften, som henføres til den  

 konkurrerende skadeårsag, benævnes i det følgende »fratræk«.
 Den samlede behandlingsudgift (patientandel) udgør:  

 90.000 kr.
 Hvis der ikke er ydet tilskud fra anden side, skal  

 arbejdsskadesikringen betale:
Behandlingsudgift 90.000 kr.
Fratræk 1/3 30.000 kr.
Der udbetales 60.000 kr.
 Hvis der er ydet tilskud fra anden side, skal  

 Arbejdsskadestyrelsen beregne, om der bliver tale om overkompensation.
2.4.2. Når der ikke bliver tale om  

 overkompensation Tilskuddet fra anden side, eksempelvis »danmark«, udgør i det  

 følgende eksempel 20.000 kr.
 Når der ikke bliver tale om overkompensation,  

 betaler arbejdsskadesikringen det fulde beløb, som det er opgjort  

 ovenfor.
 Den forskel, tilskuddet gør, kan vises på  

 følgende måde:
Udgift
(patientandel) Fradrag Tilskud Betales
efter § 30 Skadelidte
betaler Kr.
 kr.
 kr.
 kr.
Uden tilskud 90.000 1/3 0 60.000 30.000 Med tilskud 90.000 1/3 20.000 60.000 10.000 Som skemaet viser, beregnes fradraget og derved  

 forsikringens betaling - af den fulde behandlingsudgift (= patientandel).
 I dette eksempel bliver der ikke tale om overkompensation,  

 og der kan betales 60.000 kr. efter § 30. Skadelidte selv skal kun  

 betale 10.000 kr. og får derved det fulde udbytte af tilskuddet fra  

 anden side.
 Metoden sikrer på samme måde som i afsnit  

 2.3.2.1., at skadelidte får glæde af den private forsikring, som  

 han selv betaler.
2.4.3. Når der bliver tale om overkompensation I det følgende eksempel ændres tilskuddet fra  

 anden side til 35.000 kr.
De øvrige tal er uændrede.  

 Regnestykket ser som udgangspunkt sådan ud:
Behandlingsudgift 90.000 kr.
Fratræk 1/3 30.000 kr.
Der udbetales 60.000 kr.
 Herefter vil den samlede betaling dels fra anden side  

 (35.000 kr.) og dels fra arbejdsskadesikringen (60.000 kr.) overstige  

 skadelidtes faktiske udgift til behandling (90.000 kr.) med 5.000. kr.
 Da skadelidte ikke skal have overkompensation,  

 nedsætter styrelsen i denne situation betalingen efter § 30 med  

 5.000 kr.
 Følgende skema viser fremgangsmåden:
Udgift
(patientandel) Tilskud Efter § 30
kan højst betales Overkompenstaion Betales
Efter § 30 Skadelidte
betaler kr.
 kr.
 kr.
 kr.
 kr.
 kr.
Uden tilskud 90.000 0 60.000 0 60.000 30.000 Med tilskud 90.000 35.000 60.000 5.000 55.000 0 Fradraget som følge af forbeholdet beregnes af den  

 fulde udgift til behandling = patientandelen.
 Det er erstatningen efter § 30, der nedsættes  

 med det beløb, som skadelidte ellers ville få i  

 overkompensation.
Kapitel 3 Sygebehandling og optræning mv.
3.1. Generelle regler Det fremgår af § 30, stk. 1, at udgifter, der  

 kan betales efter sygesikringsloven eller som led i behandlingen på  

 offentligt sygehus, ikke kan dækkes efter bestemmelsen.
Bestemmelsen er altså subsidiær i forhold til  

 lov om offentlig sygesikring og lov om sygehusvæsenet.
Det betyder, at  

 kun hvis udgiften ikke kan betales efter disse love, kommer  

 arbejdsskadelovgivningen i betragtning.
 Hvis hele behandlingen ikke kan betales efter  

 sygesikringsloven eller sygehusloven, kan den del af udgiften, der ikke  

 dækkes heraf, betales efter lov om sikring mod følger af  

 arbejdsskade.
 Styrelsen kan anbefale, at der navnlig i  

 tvivlstilfælde indhentes forhåndstilsagn om betaling af udgiften.  

 Se kapitel 7 om sagsbehandling.
 Betingelser:
 En række betingelser skal være opfyldt, for at  

 en eventuel behandling/genoptræning kan blive betalt efter § 30,  

 stk. 1.
 Det er Arbejdsskadestyrelsen, der vurderer, om  

 betingelserne for betaling er til stede.
 Det drejer sig om følgende 4 betingelser:
3.1.1. Årsagssammenhæng Der skal være tale om nødvendig behandling af  

 arbejdsskadens følger.
Det vil sige, at der skal være  

 årsagsforbindelse mellem skaden og behandlingen.
Jo længere tid,  

 der er gået efter arbejdsskaden, desto større krav stilles der  

 til dokumentationen for årsagssammenhæng mellem skaden og  

 behandlingens nødvendighed.
 Eksempel:
Den Sociale Ankestyrelse fandt, at skadelidte ikke skulle  

 have sine udgifter til kronebehandling refunderet.
Ankestyrelsen lagde  

 vægt på, at den tidligere behandling af tanden havde været  

 fagligt korrekt og bragt tanden så nær som muligt på  

 tilstanden før arbejdsskaden.
Ankestyrelsen fandt, at den senere  

 reparation af tanden var nødvendig som følge af almindelig  

 slitage, og at der således ikke var dokumentation for en  

 årsagssammenhæng mellem arbejdsskaden og den senere reparation af  

 tanden.
Der henvises til SM U-3-93.
3.1.2. Lægelig indikation Behandlingen skal være lægeligt indiceret.
Det  

 vil sige, at behandlingen efter styrelsens vurdering skal være  

 nødvendig, for at skadelidte kan opnå bedst mulig helbredelse  

 for arbejdsskadens følger.
 Som udgangspunkt stilles der ikke krav om, at skadelidte  

 har fået en lægehenvisning til behandlingen.
Udover at behandlingen skal være relevant i forhold  

 til lidelsen, indebærer betingelsen om lægelig indikation, at  

 behandlingen må forventes at have en helbredende virkning.
Hvis  

 behandlingerne foretages længe efter skaden, eller der allerede er  

 givet mange behandlinger, kan det være styrelsens vurdering, at  

 (yderligere) behandlinger ikke kan anses for at have varig helbredende  

 virkning.
Sådanne behandlinger kan ikke betales.
Behandling, som alene har en midlertidig symptomlindrende  

 effekt, betales således ikke.
Ved mange skader vil behandling, som  

 foretages længere tid efter skaden, efter medicinsk erfaring alene have  

 en lindrende effekt.
Eksempel Den Sociale Ankestyrelse fandt, at tilstanden var  

 stationær 9 måneder efter arbejdsskaden var sket, og at der  

 således ikke var udsigt til yderligere bedring.
 Yderligere fysioterapibehandlinger efter dette tidspunkt  

 kunne ikke forventes at have en helbredende effekt, men kun lindrende effekt.  

 Skadelidte fik derfor ikke yderligere udgifter refunderet efter de 9  

 måneder.
Skadelidte fik en fibersprængning i ryggen i  

 forbindelse med løft af klient og modtog efterfølgende  

 behandling hos fysioterapeut og hos kiropraktor.
Arbejdsskadestyrelsen  

 fastsatte det varige mén til 5 procent og traf også  

 afgørelse om, at der kunne betales for kiropraktor- og  

 fysioterapibehandling op til 9 måneder efter skaden.
Herefter fandt  

 Arbejdsskadestyrelsen, at der ikke var udsigt til yderligere bedring.
 Ankestyrelsen tiltrådte afgørelsen.
3.1.3. Tilskudsberettiget behandling Behandlingen skal være nødvendig i lovens  

 forstand.
 Arbejdsskadesikringsloven stiller ikke krav til, hvilken  

 type behandling der skal være tale om, for at udgifterne kan afholdes  

 efter § 30, stk. 1.
Som udgangspunkt skal behandlingsformen være  

 tilskudsberettiget efter lov om offentlig sygesikring, da der dermed er sket  

 en form for offentlig godkendelse af behandlingsformen.
Det skyldes, at der  

 her i landet ikke altid stilles specielle krav for at nedsætte sig som  

 behandler.
 Som nævnt ovenfor kan behandling, der kan betales  

 efter sygesikringsloven, ikke betales efter § 30, stk. 1. Skadelidte  

 må altså udnytte sin ret efter sygesikringsloven til at få  

 behandlingen helt eller delvist betalt.
 Eksempel:
En sanglærer, som havde fået anerkendt »sangerknuder« som  

 arbejdsskade, fik afslag på betaling af udgifterne til  

 privatundervisning i sangteknik.
Han var blevet tilbudt gratis  

 stemmevejledning i offentligt regi, men valgte i stedet den private  

 undervisning.
Der henvises til SM U-2-94.
 En lille del af Danmarks befolkning er i sygesikringens  

 gruppe 2. Denne gruppe har ret til at få dækket den del af  

 udgiften, som vedkommende selv må betale efter fradrag af  

 sygesikringens tilskud.
3.1.4. Overenskomst med sygesikringen Hvis skadelidte opsøger en behandler, der ikke har  

 overenskomst med sygesikringen, kan der alene ydes refusion for den del, som  

 skadelidte skulle have betalt, hvis der var overenskomst med sygesikringen.  

 Refusion forudsætter dog, at selve behandlingsformen er  

 tilskudsberettiget.
 Den tidligere betingelse om lægehenvisning  

 gælder ikke længere.
3.2. De enkelte behandlingsformer Forsikringen skal som nævnt ikke betale, hvis  

 behandlingen fuldt ud kan betales efter lov om offentlig sygesikring eller  

 som led i behandlingen på offentligt sygehus.
 I øvrigt kan udgifter til visse behandlinger  

 betales, når de foranstående generelle betingelser er  

 opfyldt.
 For alle behandlingsformer gælder, at antallet af  

 behandlinger, der kan betales efter § 30, afhænger af, om  

 behandlingerne er lægeligt indiceret.
Behandlinger, som uden yderligere betingelser betales, er  

 behandlinger hos praktiserende læge og speciallæge.
For andre  

 behandlingsformer stilles der særlige krav, og nogle typer af  

 behandling betales ikke.
Nedenfor er de mest almindelige former for behandling og  

 genoptræning, der kan betales, omtalt.
Nødvendig  

 optræning, som ikke er nævnt, kan betales, men forpligtelsen er  

 som ved sygebehandling subsidiær.
Optræningen kan kun betales,  

 hvis den finder sted som efterbehandling under lægelig kontrol i  

 umiddelbar tilknytning til sygebehandlingen.
3.2.1. Afspænding Behandlingen er normalt ikke tilskudsberettiget efter  

 sygesikringsloven og kan ikke anses for at have helbredende effekt på  

 arbejdsskadens følger.
Afspænding betales derfor normalt  

 ikke.
 Afspænding kan dog betales i helt særlige  

 tilfælde.
 Den behandlende speciallæge skal have foretaget en  

 undersøgelse og konkret vurderet, at afspændingen er et  

 nødvendigt supplement til den læge eller psykologbehandling, der  

 i øvrigt er iværksat.
 Der vil normalt være tale om lægehenvisning  

 til en klinik for fysioterapi, hvor afspænding indgår som en del  

 af klinikkens behandlingstilbud.
Der henvises til Sundhedsministeriets  

 bekendtgørelse nr. 782 af 21. september 1995 om tilskud efter  

 sygesikringsloven til fysioterapeutisk behandling.
Efter  

 bekendtgørelsens § 4 kan der blandt andet ydes tilskud til  

 afspænding.
3.2.2. Akupunktur Behandlingen betales kun, hvis den udføres af en  

 læge; supervision af en læge er ikke tilstrækkeligt til at  

 betale behandling.
 Behandlinger ud over det antal, hvortil sygesikringen yder  

 tilskud, betales fuldt ud, hvis styrelsen mener, at yderligere behandling har  

 helbredende effekt.
3.2.3. Alternativ behandling Der kan ikke efter § 30 betales for såkaldt  

»alternativ behandling«  

 i form af zoneterapi, kinesiologi, naturmedicin mv.
 Der foreligger ikke fornøden lægelig  

 dokumentation for, at sådanne behandlingsformer har en varig  

 helbredende virkning.
3.2.4. Andet Betaling af køkkenredskab kan undtagelsesvis komme  

 på tale efter § 30, idet det kan være nødvendigt for  

 at sikre resultatet af sygebehandlingen.
 Eksempel:
På grund af en arbejdsskade var skadelidte  

 nødt til i en periode at indtage flydende kost.
Derfor fandt  

 Ankestyrelsen, at udgiften til en blender var nødvendig for at sikre  

 resultatet af sygebehandlingen.
Blenderen blev kun betalt delvist, fordi den  

 også kunne anvendes til andet end at sikre behandlingen af den  

 skadelidte.
3.2.5. Bideskinner Behandling med bideskinner kan komme på tale i  

 forbindelse med en diagnostisk udredning og behandling af senskader i form af  

 myogen hovedpine og eventuel dysfunktion af kæberne.
Bideskinnen skal  

 være anbefalet af en tandlæge, for at den kan betales.
3.2.6. Genoptræning af hjerneskadede Selve behandlingen på centrene kan ikke betales  

 allerede af den grund, at centrene er omfattet af den offentlige  

 sygehuslovgivning.
 Det er en betingelse for at betale, at udgifter til  

 sygebehandling eller genoptræning ikke dækkes efter  

 sygesikringsloven eller som led i behandlingen på et offentligt  

 sygehus.
 På nuværende tidspunkt er der ikke  

 lægevidenskabelig dokumentation for, at genoptræning af  

 hjerneskadede har en varig helbredende effekt, men vi overvejer  

 spørgsmålet.
 Der kan derfor heller ikke for tiden betales for  

 følgeudgifter til behandlingen.
3.2.7. Fysioterapi Behandlinger ud over det antal, hvortil sygesikringen yder  

 tilskud, betales fuldt ud, hvis styrelsen mener, at behandlingen har en  

 helbredende effekt.
 Massage og gymnastik, som i almindelighed ikke er  

 dækket efter § 30, betales kun, når de indgår som led  

 i behandling hos fysioterapeut.
 Efter en konkret vurdering kan der i enkelte  

 tilfælde betales for fysioterapibehandling ved psykiske skader.
 Eksempel:
 Ankestyrelsen traf afgørelse om, at der skulle  

 betales for fysioterapi i tilfælde, hvor skadelidte havde været  

 udsat for røveri.
 3.2.8. Gymnastik, styrketræning mv.
 Gymnastik og styrketræning, herunder  

 mensendieck-gymnastik og sekvenstræning, kan normalt ikke betales, da  

 de generelle betingelser ikke anses for at være opfyldt ved  

 sådanne behandlingsformer.
 Gymnastik betales dog, når den indgår i  

 behandlingsformer, som generelt er omfattet af § 30, for eksempel  

 fysioterapi.
3.2.9. Kiropraktorbehandling Behandlinger og røntgenundersøgelser ud over  

 det antal, hvortil sygesikringen yder tilskud, betales fuldt ud, hvis  

 Arbejdsskadestyrelsen finder, at fortsat behandling har en helbredende effekt  

 på arbejdsskadens følger.
Pr. 1. januar 1992 blev det udelukkende autoriserede  

 kiropraktorer, der har ret til at udøve kiropraktisk virksomhed og  

 kalde sig kiropraktor.
Autorisationen meddeles af Sundhedsstyrelsen.
3.2.10. Laserbehandling De seneste lægevidenskabelige erfaringer har vist,  

 at »blød«  

 laserbehandling ikke isoleret set har nogen varig helbredende virkning. » Blød«  

 laserbehandling betales derfor kun, hvis det indgår i et samlet  

 forløb hos fysioterapeut, for eksempel sammen med massage eller anden  

 fysioterapibehandling.
» 3.2.11. Manuel medicin Denne behandling kan betales, hvis behandlingen  

 udføres af speciallæger i reumatologi/fysiurgi og  

 anæstesiologi.
Disse speciallæger har fået anerkendt  

 behandlingen som tilskudsberettiget efter lov om offentlig sygesikring.
 Hvis behandlingen ydes af en af de nævnte  

 speciallæger, og denne ikke har overenskomst med sygesikringen, kan der  

 alene ydes refusion for den del af udgiften, som skadelidte skulle have  

 betalt, hvis speciallægen havde haft overenskomst.
3.2.12. Massage Der kan ikke betales for massage, medmindre den er led i  

 øvrig behandling hos en fysioterapeut.
3.2.13. Medicin Medicin skal efter sygesikringsloven betales helt eller  

 delvist af den enkelte bruger.
 Medicinudgifter kan betales, hvis medicinen er af en art,  

 der forhandles på landets apoteker, men det er ikke en betingelse, at  

 medicinen er tilskudsberettiget eller receptpligtig.
 Der stilles ikke krav om, at medicinen skal være  

 ordineret af en læge, men det forudsættes, at indtagelse af  

 medicin er lægeligt indiceret som led i en nødvendig behandling  

 af arbejdsskadens følger.
 Det er uden betydning i forhold til lov om sikring mod  

 følger af arbejdsskade, at den skadelidte ikke i den konkrete  

 situation opfylder betingelserne for at modtage tilskud efter  

 sygesikringsloven.
 Smertestillende medicin kan betales efter lov om sikring  

 mod følger af arbejdsskade, da smerter kan vanskeliggøre  

 helbredelse.
Det følger af en afgørelse fra Den Sociale  

 Ankestyrelse omtalt i SM U394. Afgørelsen slår fast, at der kan  

 ydes hjælp til dækning af udgifter til smertestillende medicin  

 efter arbejdsskadesikringsloven, når det ud fra en lægelig  

 vurdering er indiceret at indtage smertestillende medicin som led i en  

 nødvendig behandling af arbejdsskadens følger.
I tilfælde  

 af tvivl herom må forsikringsselskabet eller Arbejdsskadestyrelsen  

 indhente lægeerklæring fra behandlende læge.
Beroligende medicin kan kun betales, hvis medicinen  

 samtidig er smertestillende, jf.
SM U31994 og SM U-8-1989.
Skadelidte skal kunne dokumentere, hvornår  

 anskaffelsen og betalingen af medicinen er sket og beløbets  

 størrelse.
Dette sker ved kvittering fra apotek eller ved  

 bekræftelse fra apotek og ordinerende læge så vidt muligt  

 om kvantum, anskaffelsespris og datoerne for indkøbene.
Det er kun det  

 kvantum medicin, der står i rimeligt forhold til arbejds-skadens  

 følger, der kan betales.
3.2.14. Optræningscentret i Karlslunde (Teddy  

 Øfeldt) Ved muskellidelser lokaliseret til ryg, skulder eller  

 nakke kan der i visse tilfælde betales for behandling hos Teddy  

 Øfeldt.
Der skal som ved de øvrige behandlingsformer  

 være lægelig indikation for behandlingen i det konkrete  

 tilfælde, og det forudsættes, at skadelidte er blevet henvist til  

 behandlingen af en læge.
Behandlingen skal som altovervejende  

 hovedregel være godkendt af Arbejdsskadestyrelsen, inden den  

 iværksættes.
 Teddy Øfeldt har indgået overenskomst med  

 sygesikringen, og der ydes et tilskud på 40 procent af det honorar, som  

 er aftalt i overenskomsten.
 Det er en betingelse for at opnå tilskud efter  

 sygesikringsloven, at der foreligger en lægehenvisning til centret, men  

 det er ikke efter lov om sikring mod følger af arbejdsskade en  

 betingelse, at den skadelidte i den konkrete situation opfylder betingelserne  

 for at modtage tilskud efter sygesikringsloven.
 Ikke alle amter har tiltrådt overenskomsten, og  

 tilskud efter sygesikringsloven er således geografisk bestemt.  

 Uafhængigt af, om skadelidtes amt yder tilskud, kan udgifter til  

 behandling hos Teddy Øfeldt betales.
 Der kan alene ydes refusion for den del af udgiften, som  

 skadelidte skulle have betalt, hvis der havde været overenskomst med  

 sygesikringen, jf. afsnit 3.1.
3.2.15. Plastre og forbindinger Plastre og forbindinger kan betales, selv om der er tale  

 om et fabrikat, der ikke forhandles på landets apoteker.
 I særlige tilfælde, hvor tøj ved en  

 sårskade erstatter en forbinding, kan udgiften til tøj  

 dækkes.
 Eksempel:
 En skadelidt med betydelige brandsår fik betalt en  

 bomuldstrøje.
3.2.16. Psykologbehandling Der skal være tale om en skade, der er anerkendt  

 eller kan anerkendes som arbejdsskade.
 Hvis skadelidtes liv eller helbred således har  

 været i alvorlig fare, eller skadelidte dog har haft rimelig grund til  

 at føle sig udsat for sådan fare, vil psykisk skade kunne  

 anerkendes som arbejdsskade.
 Det samme gælder, hvis skadelidte har været  

 udsat for en helt usædvanlig chokerende begivenhed eller forløb  

 gennem længere tid, eller der er tale om situationer, hvor skadelidte  

 føler sig ansvarlig for den alvorlige fare, som andres liv er blevet  

 bragt i.
 I vurderingen af anerkendelsesspørgsmålet  

 indgår også, i hvilken udstrækning voldsomme belastninger  

 må kunne påregnes inden for vedkommendes erhverv.
 Anerkendes herefter en psykisk skade som arbejdsskade,  

 betales psykologbehandling i den udstrækning, styrelsen finder det  

 nødvendigt for at opnå bedst mulig helbredelse af arbejdsskadens  

 følger.
 I visse tilfælde er behovet for psykologbehandling  

 akut, og behandlingen kan derfor ikke udsættes, til sagen er anmeldt  

 til forsikringsselskabet eller anerkendt som en arbejdsskade i  

 Arbejdsskadestyrelsen.
 Der kan for eksempel være behov for behandling af  

 chok hos lokomotivførere, der påkører selvmordsofre,  

 eller hos post eller bankpersonale, der har været udsat for  

 væbnet røveri.
 Udgifter til psykologbehandling kan i sådanne akutte  

 tilfælde betales i op til en måned uden  

 forhåndsgodkendelse.
 Er der behov for yderligere behandlinger, betales disse,  

 hvis den almindelige betingelse om lægelig indikation er til stede.
 Efter en konkret vurdering kan der betales for  

 psykologbehandlinger efter fysiske skader efter særlig belastende  

 hændelser.
 Eksempel:
 Ankestyrelsen traf afgørelse om, at der skulle  

 betales for psykologbehandling efter et fald på ca. 3-4-m. fra stige,  

 hvor skadelidte slog hovedet.
Især i situationer, hvor der er tale om en  

 omfattende psykologbehandling, bør der indhentes  

 forhåndsgodkendelse, inden behandlingen påbegyndes.
Dette  

 anbefales alene for at undgå, at skadelidte eller andre får  

 betydelige udgifter, der ikke siden kan refunderes.
Det er ikke et krav, at den behandlende psykolog har  

 overenskomst med sygesikringen.
Derimod skal psykologen have meddelt  

 autorisation af Psykolognævnet.
3.2.17. Behandling på private hospitaler og  

 klinikker Behandling, herunder operation, på private  

 hospitaler og klinikker kan ikke betales, medmindre der er tale om en  

 behandling, der ikke kan foretages på et af landets offentlige  

 sygehuse.
I enkelte tilfælde vil behandlingen dog kunne  

 betales, hvis det offentlige sygehus ikke selv kan tilbyde behandlingen, for  

 eksempel ved livstruende sygdom.
Det gælder for eksempel hvis et  

 offentligt sygehus tilbyder behandling på privathospital på grund  

 af ventelister.
 Eventuel ventetid på offentlige sygehuse er ikke  

 tilstrækkelig grund til, at forsikringen skal betale behandlingen  

 på private hospitaler.
3.2.18. Svømning Udgifter til svømning kan kun betales, når  

 der er tale om svømning i særligt opvarmet vand, og når  

 svømning er lægeligt ordineret som et nødvendigt led i en  

 behandling.
3.2.19. TNS-apparat (Transkutan Nerve Stimulation) Udgifter til leje eller køb af TNSapparat kan  

 refunderes, hvis der foreligger en dokumenteret nervebeskadigelse, og  

 TNSapparatet i det konkrete tilfælde skønnes lægeligt  

 nødvendigt.
 Apparatet skal være ordineret af en  

 speciallæge efter at have været afprøvet på den  

 skadelidte med sikker effekt.
3.3. Sygebehandling i udlandet Sygebehandling i udlandet betales kun, hvis den er  

 nødvendig for at opnå bedst mulig helbredelse af arbejdsskadens  

 følger.
 Det kan være tilfældet, hvis en medarbejder,  

 der er udsendt af et dansk firma, eller en sømand, der har taget hyre  

 på et dansk skib, kommer til skade under arbejdet og derfor må  

 søge behandling i udlandet.
3.3.1. EØS-lande (EU-lande, Island, Lichtenstein  

 og Norge) EU-reglerne anvendes inden for hele  

 EØS-området.
Efter forordning 1408/72, artikel 55, litra li, har en  

 arbejdstager, der har pådraget sig en arbejdsskade, ret til  

 naturalydelser efter reglerne i bopæls eller opholdslandet.
Ved  

 naturalydelser forstås blandt andet sygebehandling og  

 hjælpemidler.
Udgiften til denne behandling eller til hjælpemidlet  

 betales af den kompetente institution, det vil sige den myndighed, der i  

 øvrigt skal afholde udgifterne ved arbejdsskaden.
Der er ikke hjemmel  

 til at nedsætte betalingen til det beløb, der skulle være  

 betalt efter den lovgivning, der gælder for den kompetente  

 institution.
 Eksempel:
En tysk skuespiller får ansættelse på et  

 dansk teater.
Under denne ansættelse kommer hun til skade.
Efter skaden  

 flytter hun tilbage til Tyskland.
Skaden er omfattet af teatrets  

 arbejdsskadeforsikring.
I Tyskland har hun mulighed for at blive behandlet  

 for arbejdsskadens følger, som om skaden var sket i Tyskland.
Det vil  

 sige, at hun har ret til betaling for behandlingstyper mv. (for eksempel  

 naturmedicin) og behandlingsmåder (for eksempel privathospital), som  

 ikke betales efter dansk lovgivning, hvis disse behandlingstyper og  

 behandlingsmåder normalt betales efter tysk arbejdsskadeforsikring.
Det  

 påhviler derfor teatrets arbejdsskadeforsikring at betale for  

 behandlingerne.
Bestemmelsen i artikel 55 indeholder dog den  

 begrænsning, at betalingen for behandlingen tidsmæssigt kan  

 begrænses efter reglerne i den kompetente stats lovgivning.
For dansk  

 arbejdsskadesikring indebærer det, at der kun kan betales for  

 behandlinger mv., der ydes »under sagens  

 behandling«, jf. afsnit 2.1.
3.3.2. Behandling i øvrige udland Betalingen for behandling i udlandet kan i visse  

 tilfælde være aftalt ved konvention mellem Danmark og den  

 fremmede stat.
 Danmark har indgået konventioner om social sikring  

 med følgende lande:
 Israel, Jugoslavien (Slovenien, Kroatien og Makedonien er  

 indtrådt istedet), Marokko, Pakistan, Quebec, Schweiz og Tyrkiet.
Hvis det af lægelige grunde er nødvendigt at  

 lade en særlig behandling foretage i udlandet, kan behandlingen betales  

 efter en konkret vurdering.
I enkelte tilfælde kan det være  

 rimeligt at betale behandling i udlandet for en udlænding, der er  

 kommet til skade her i landet.
Kapitel 4 Betaling af hjælpemidler 4.1. Generelle regler Efter bestemmelsen i § 30, stk. 2, kan anskaffelsen  

 af proteser, briller og lignende hjælpemidler samt sygevogne  

 (kørestole) betales, hvis anskaffelsen er nødvendiggjort af  

 skaden og opstår Det er således en betingelse, at hjælpemidlet  

 er anskaffet som følge af en skade, der er eller vil kunne anerkendes  

 som en arbejdsskade.
» Ud over proteser og briller kan der efter en konkret  

 vurdering betales for »lignende« hjælpemidler.
 Det vil sige, at der kan betales for hjælpemidler,  

 der i art og omfang alene kan anses for at være anskaffet for at  

 erstatte tabet eller bedre funktionen af en legemsdel, der er blevet  

 beskadiget ved en arbejdsskade.
 Proteser skal i størst muligt omfang være til  

 nytte i skadelidtes erhvervsmæssige arbejde og/eller i den daglige  

 tilværelse i øvrigt, og hjælpemidlet skal som udgangspunkt  

 være individuelt fremstillet eller tilpasset.
 Forholdet til anden lovgivning:
 I modsætning til § 30, stk. 1, er bestemmelsen  

 i stk. 2 primær i forhold til anden lovgivning.
 Det betyder, at forsikringsselskabet eller  

 Arbejdsskadestyrelsen har pligt til at dække udgiften, selv om den  

 skadelidte ville være berettiget til at få udgiften dækket  

 efter anden lovgivning.
 Se nærmere om socialreformen i 1998 i kapitel 1.
 Forhåndstilsagn:
Styrelsen kan anbefale, at der navnlig i  

 tvivlstilfælde indhentes forhåndstilsagn om betaling for  

 hjælpemidlet.
Se nærmere i kapitlet om sagsbehandling.
 Refusion:
 Hvis kommunen har betalt for anskaffelsen af et  

 hjælpemiddel, der er nødvendigt under behandlingen af en  

 arbejdsskadesag, kan kommunen søge refusion fra  

 forsikringsselskabet.
 Er staten arbejdsgiver, kan kommunen søge refusion  

 fra den statslige forsikringsenhed, hvis skaden er sket 1. januar 1997 eller  

 senere (for erhvervssygdomme gælder anmeldelsen som skadedato). Er  

 skadedatoen før 1. januar 1997, rettes henvendelse til  

 Arbejdsskadestyrelsen.
 Kommunen kan ikke anke et afslag på refusion, da  

 kommunen ikke er ankeberettiget i arbejdsskadesager, jf. lovens § 55.  

 Kommunen kan dog indbringe spørgsmålet om refusion for  

 Arbejdsskadestyrelsen, men kan ikke anke styrelsens afgørelse.
 Slitage:
 At betaling for protesen eller hjælpemidlet kun kan  

 ydes, hvis den er nødvendig under sagens behandling, betyder, at en  

 fornyelse eller eventuel reparation af protesen eller af hjælpemidlet  

 ikke kan betales efter § 30, stk. 2.
 Senere anskaffelser:
 Hvis det efter sagens behandling findes nødvendigt  

 at anskaffe en protese eller et hjælpemiddel, kan udgiften hertil  

 heller ikke betales efter bestemmelsen, jf. bekendtgørelsen om  

 behandlingsudgifter mv.
 Fejl ved hjælpemidlet:
Da udgiften til protesen eller hjælpemidlet kun kan  

 ydes under sagens behandling, har forsikringen ikke pligt til at betale  

 senere fornyelse eller reparation.
Forsikringen skal dog betale, hvis  

 fornyelsen eller reparationen skyldes fejl ved den oprindelige protese eller  

 det oprindelige hjælpemiddel.
 Luksusbetonede hjælpemidler:
Efter styrelsens praksis betales hjælpemidler i god  

 kvalitet til normal fuld afhjælpning af skadefølgerne.
Derimod  

 betales ikke for hjælpemidler af en standard herudover.
 Drejer det sig om luksusbetonede hjælpemidler, for  

 eksempel dyre modesolbriller, betales kun for den del, der svarer til, hvad  

 et ikke-luksusbetonet hjælpemiddel skønnes at koste.
 Antal:
 Normalt kan der kun ydes betaling for den første  

 anskaffelse af hjælpemidlet, men hvis skadens art medfører, at  

 skadelidte først må anvende en foreløbig model for senere  

 at blive forsynet med den endelige model, betales der for begge  

 anskaffelser.
 Reservedelshjælpemidler vil som hovedregel ikke  

 kunne betales.
Ifølge Socialministeriets vejledning af 5. marts  

 1998 om støtte til hjælpemidler, biler, boligindretning m.v.  

 efter serviceloven vil der normalt ikke være behov for  

 reservehjælpemidler.
Dog vil et reservehjælpemiddel efter  

 § 79 i lov om social service blive bevilget, hvis hjælpemidlet er  

 vanskeligt at transportere.
 Særligt om DSB:
I et antal gamle sager, der behandles efter  

 ulykkesforsikringsloven, og hvor den pågældende er kommet til  

 skade under arbejde for DSB, kan udgifterne til anskaffelse af nye proteser  

 også betales, hvis de gamle er nedslidte.
Dette følger af Kgl.  

 anordning af 2. oktober 1933.
4.2. Hvilke hjælpemidler kan betales Der vil kunne betales for Opremsningen er ikke udtømmende, idet der kan  

 forekomme andre hjælpemidler, der kan betales efter bestemmelsen.
 Eksempel:
Den skadelidte var blevet impotent efter en arbejdsulykke,  

 og Den Sociale Ankestyrelse fandt, at udgiften til en vakuumpumpe skulle  

 betales af forsikringsselskabet.
Ankestyrelsen lagde vægt på, at  

 det var godtgjort, at pumpen efter en lægelig vurdering virkede, og at  

 anskaffelsen var nødvendig for at formindske arbejdsskadens  

 følger.
Desuden blev der lagt vægt på, at det fra  

 lægelig side var anbefalet at anskaffe pumpen efter en mislykket  

 medicinsk behandling.
 Se også afsnit 3.2.5 og 4.3. om betaling for  

 køkkenmaskiner.
 Briller:
 Anskaffes briller eller kontaktlinser som  

 nødvendige for at sikre sygebehandlingens resultater efter en  

 arbejdsskade, betales udgiften normalt fuldt ud, det vil sige uden  

 hensyntagen til det særlige stelmaksimum, jf. afsnit 5.
 Arbejdsbriller:
 Arbejdsbriller vil kunne betales, når særlige  

 betingelser er til stede.
 Eksempel:
En brandmand måtte bruge briller på grund af  

 en arbejdsskade.
På grund af arbejdets særlige art skulle  

 skadelidte bruge robuste arbejdsbriller.
Den Sociale Ankestyrelse vurderede,  

 at udgifter til arbejdsbrillerne skulle refunderes.
Ankestyrelsen lagde  

 vægt på, at arbejdsgiveren ikke stillede arbejdsbriller til  

 rådighed, men kun beskyttelsesbriller, som ikke kunne anvendes ved alle  

 opgaver.
 Solbriller:
 Solbriller med styrke kan betales, da de afhjælper  

 en synsdefekt svarende til almindelige briller.
 Solbriller uden styrke vil også kunne betales, hvis  

 brugen af dem er nødvendig på grund af en arbejdsskade.
 Kontaktlinser:
 Kontaktlinser kan betales under sagens behandling, hvis  

 det efter en lægelig vurdering findes, at skadelidte ikke tåler  

 at gå med briller for eksempel på grund af en defekt ved  

 næsen efter en arbejdsskade.
 For så vidt angår betaling for kontaktlinser,  

 reservebriller, brilleglas og synsprøve henvises også til afsnit  

 5.
 Kørestole:
Ifølge bestemmelsen i § 30, stk. 2, kan der  

 betales for anskaffelse af »sygevogne«.
Hermed forstås egentlige kørestole, men  

 ikke andre former for stole, der er specielt indrettet for handicappede.
 Ortopædisk fodtøj:
Mere end et par sko eller støvler vil normalt ikke  

 kunne betales.
Hvis det på grund af skadens art er nødvendigt at  

 bruge ortopædisk fodtøj hele tiden, det vil sige både  

 på arbejde og i fritiden, vil der kunne betales for yderligere et par  

 sko.
 Sikkerhedsfodtøj:
 Sikkerhedsfodtøj kan som altovervejende regel ikke  

 betales.
I særlige tilfælde kan der dog betales.
Det  

 gælder, hvis fodtøjet erstatter ortopædisk fodtøj,  

 når det ikke er et krav, at de ansatte skal bære  

 sikkerhedsfodtøj.
 Almindelige sko:
Almindelige sko kan som altovervejende hovedregel ikke  

 betales, medmindre skadelidte for eksempel er nødt til at anvende et  

 større skonummer på den skadede fod på grund af  

 hævelse eller bandage.
I disse tilfælde kan udgiften dækkes  

 efter de retningslinier, der gælder for ortopædisk  

 fodtøj.
 Hypoallergisk fodtøj:
 Hvis det på grund af overfølsomhed er  

 nødvendigt at anskaffe hypoallergisk fodtøj, kan ekstraudgifter  

 hertil betales.
4.3. Hvilke hjælpemidler kan ikke betales Et hjælpemiddel skal, for at kunne blive betalt, som  

 udgangspunkt være individuelt fremstillet eller tilpasset.
Det skal  

 også alene være anskaffet for at erstatte tabet eller bedre  

 funktionen af en legemsdel, der er blevet beskadiget ved en arbejdsskade.
Se  

 også under afsnit 4.1.
Der kan for eksempel ikke betales for Eksempel:
En skadelidt kørestolsbruger var ikke berettiget  

 til at få dækket udgifter til boligændringer, herunder  

 ændringer af kondirum, som hjælpemidler.
Skadelidte kunne heller  

 ikke få dækket udgifter til en bil, der var tilkendt som  

 hjælpemiddel i henhold til den tidligere bistandslovs § 58, stk.  

 3. Der henvises til SM U-2-96.
Helt undtagelsesvis vil et almindeligt  

 køkkenredskab kunne betales.
Der henvises til SM U-15-87 og til  

 afsnittet under sygebehandling afsnit 3.2.4.
Kapitel 5 Hjælpemidler beskadiget under arbejde Efter lov om sikring mod følger af arbejdsskade  

 ydes der generelt ikke erstatning for tingsskader.
Bestemmelsen i § 30,  

 stk. 4, er en undtagelse fra dette princip.
 Efter bestemmelsen kan arbejdsskadesikringen betale for  

 reparation, eventuelt fornyelse, af de hjælpemidler, der er nævnt  

 i § 30, stk. 2, hvis den pågældende har anvendt et  

 sådant hjælpemiddel under arbejdet, og det er blevet beskadiget  

 som følge heraf.
 Det er således ikke muligt at udbetale værdien  

 af et ødelagt hjælpemiddel, hvis den pågældende ikke  

 ønsker hjælpemidlet repareret eller fornyet.
 Desuden er det kun de hjælpemidler, der er  

 nævnt i § 30, stk. 2, der kan erstattes efter stk. 4.
 Bestemmelsen giver altså ikke adgang til at erstatte  

 for eksempel ødelagt arbejdstøj, arbejdsredskaber eller private  

 effekter.
5.1. Betingelser for betaling De betingelser, der skal være opfyldt, for at der  

 kan ydes erstatning efter bestemmelsen, er at:
5.1.1. Nævnt i § 30, stk. 2 De hjælpemidler, som er nævnt i § 30,  

 stk. 2, er sygevogne (det vil sige kørestole), proteser, briller og  

 lignende hjælpemidler.
 For afgrænsning af området for »lignende hjælpemidler«, se afsnit 4.
Ankestyrelsen har vurderet, at selvsiddende brystproteser  

 må anses for at være omfattet af lovens § 30, stk. 2, om  

 hjælpemidler.
Styrelsen har lagt vægt på, at sådanne  

 brystproteser i væsentlig grad kan afhjælpe varige følger  

 af en nedsat funktionsevne, og at brystproteser tilpasses individuelt.
5.1.2. Anvendt under arbejdet Afhængig af hjælpemidlets art kan det variere,  

 hvor ofte det er i brug i forbindelse med arbejdet.
Afsnittet er derfor  

 opdelt i fire punkter: Altid, eller næsten altid i brug, normalt i brug  

 og jævnligt i brug samt tyveri.
 Altid, eller næsten altid, i brug ved beskadigelsen:
 Betingelsen om, at hjælpemidlet skal være  

 anvendt under arbejdet, er naturligvis opfyldt, når  

 pågældende bruger hjælpemidlet på det tidspunkt, det  

 bliver beskadiget.
 Eksempler:
 Normalt i brug, men ikke ved beskadigelsen:
Hvis den ansatte efterlader et hjælpemiddel - for  

 eksempel et par briller - på sin arbejdsplads, og det bliver  

 beskadiget, vil der normalt ikke kunne ydes erstatning.
Der kan kun ydes  

 erstatning, hvis det sandsynliggøres, at hjælpemidlet faktisk er  

 beskadiget eller bortkommet som følge af arbejdet.
 Eksempel:
En medarbejder lægger sine briller fra sig for at  

 gå til frokost.
Efter frokost er det ene glas knust, fordi en kunde  

 havde skubbet dem på gulvet.
Brillerne er beskadiget som følge  

 af arbejdet og kan erstattes.
 Eksempel:
En landbrugsmedhjælper taber som følge af  

 arbejdet brillerne i en høstak.
Brillerne kan ikke findes.
Brillerne  

 må anses for bortkommet og kan betales.
 Har hjælpemidlet været efterladt i  

 længere tid på arbejdspladsen, er betingelsen normalt ikke  

 opfyldt.
 Jævnligt i brug:
 For visse hjælpemidler, for eksempel  

 læsebriller, gælder, at hjælpemidlet skal være  

 nødvendigt for arbejdet, uanset at det ikke anvendes konstant under  

 arbejdet.
 Bliver sådanne hjælpemidler beskadiget, eller  

 bortkommer de som følge af arbejdet eller de forhold, hvorunder det  

 foregår, kan de erstattes.
 Det er ikke afgørende, om skadelidte for et kortere  

 eller længere tidsrum ikke har brugt hjælpemidlet, hvis det  

 jævnligt anvendes under arbejdet.
 Opbevaring:
Der stilles ikke krav til den måde,  

 hjælpemidlet er opbevaret på.
Det kræves således  

 ikke, at brillerne opbevares i stødsikkert etui.
 Eksempel:
 Et par briller, der opbevares i en brystlomme, kan  

 erstattes, hvis arbejdsforholdene er årsag til, at de bliver klemt  

 eller falder ud af lommen og derved beskadiges.
Der stilles ikke krav om, at skadelidte opbevarer  

 hjælpemidlet på sig.
Der vil således ikke være noget  

 til hinder for, at et par læsebriller, der har været opbevaret i  

 en taske, kan erstattes, hvis de er beskadiget eller bortkommet som  

 følge af arbejdet eller de forhold, hvorunder det foregår.
 Eksempel:
En gartner, der anvender læsebriller til ugesedler  

 og arbejdsplaner, havde lagt brillerne i en taske, der blev ramt af et stykke  

 træ, mens gartneren stablede brænde.
Brillerne blev  

 erstattet.
5.1.3. Beskadigelsen skyldes arbejdet eller  

 arbejdsforholdene Normalt volder det ikke problemer at fastslå, om en  

 skade på et hjælpemiddel er en følge af arbejdet eller de  

 forhold, hvorunder det foregår.
 Eksempel:
Et postbud, der bærer briller, får beskadiget  

 dem, da han falder.
I denne situation kan brillerne erstattes.
 Eksempel:
 En par briller, der bliver brugt under arbejde, falder af  

 på grund af en løs skrue i brillestangen og går i stykker.  

 I denne situation kan brillerne ikke erstattes, da den løse skrue ikke  

 skyldes arbejdet eller arbejdsforholdene.
 Er der tale om ganske særlige arbejdsforhold, kan et  

 hjælpemiddel erstattes, hvis det beskadiges eller bortkommer på  

 grund af arbejdsstedets indretning.
 Eksempel:
Et par briller tabes ned på et betongulv.
Der kan  

 ydes erstatning, da beskadigelsen skyldes arbejdspladsens indretning,  

 altså de forhold, som arbejdet foregår under.
 Eksempel:
En tandprotese tabes i vandet fra en fiskekutter.
Protesen  

 bortkommer på grund af de forhold, som arbejdet foregår under, og  

 erstattes.
 En tandprotese tabes ved et nyseanfald under arbejde med  

 at slå kanter langs en bæk for tidsler og andre vækster.  

 Der gives erstatning for tab af protesen, idet tabet må anses for at  

 være en følge af de forhold, hvorunder arbejdet foregår.  

 Der henvises til SM U-1-80.
 Eksempel:
Under pudsning af briller går brillen i stykker.  

 Pudsningen er en følge af arbejdsforholdene.
For eksempel mel på  

 bagerens briller og olie på mekanikerens briller.
 Eksempel:
Hvis en medarbejder hver dag efter arbejdstid lægger  

 sine private arbejdsbriller fra sig i en skuffe.
En dag er de beskadiget  

 eller forsvundet.
De kan ikke erstattes.
 Gradvis nedslidning:
 Gradvis nedslidning af hjælpemidlet som følge  

 af arbejdets særlige art kan også berettige til erstatning.
 Eksempel:
Den ansattes briller er blevet ødelagt, fordi de  

 har været udsat for svejsegløder.
Der henvises til SM  

 U-7-80.
 Egen håndtering af genstanden:
 Det kan i enkelte situationer være vanskeligt at  

 vurdere, hvornår en skade er en følge af arbejdet eller de  

 forhold, hvorunder det foregår, og hvornår skaden skyldes den  

 ansattes egen håndtering af hjælpemidlet.
 Skader på hjælpemidler kan ikke erstattes,  

 når de alene skyldes den ansattes egen omgang med  

 hjælpemidlet.
 Eksempel:
Et par briller beskadiges, mens brugeren pudser dem.  

 Skaden skyldes ikke arbejdet eller de forhold, hvorunder det foregår,  

 og brillerne kan ikke erstattes.
Der henvises til SM U-14-91.
 Tyveri:
 Bortkommer et hjælpemiddel ved tyveri, kan det ikke  

 erstattes efter lov om sikring mod følger af arbejdsskade.
 Eksempel:
En medarbejder lægger sine læsebriller fra sig  

 i en taske for at gå til frokost.
Efter frokost er tasken forsvundet.  

 Brillerne kan ikke erstattes.
5.2. Specielt om betaling for briller og  

 kontaktlinser Dette afsnit gennemgår de særlige regler for  

 betaling af briller og kontaktlinser.
 Se afsnit 2 om beregning af, om hele udgiften til briller  

 kan betales af arbejdsskadesikringen.
5.2.1. Briller Maksimum for stel:
 Der er stor forskel på prisen på brillestel.  

 Efter bestemmelsen i § 30, stk. 5, fastsætter  

 Arbejdsskadestyrelsen derfor en gang om året et maksimumbeløb  

 for betaling af brillestel svarende til, hvad et brillestel af almindelig god  

 kvalitet koster.
 Den aktuelle sats fremgår af Arbejdsskadestyrelsens  

 årlige bekendtgørelse om regulering af ydelser mv., senest  

 bekendtgørelse nr. 788 af 19. oktober 1999. Beløbet  

 udgør pr. 1. januar 2000 ialt 884 kroner.
 Til brug for fastsættelse af taksten indhenter  

 Arbejdsskadestyrelsen hvert år en udtalelse fra Danmarks  

 Optikerforening.
 Det er regningens dato, og ikke skadens dato, der er  

 afgørende for, med hvilket maksimumbeløb stellet kan  

 betales.
 Fravigelser fra maksimumbeløb:
 Det fastsatte maksimumbeløb kan i særlige  

 tilfælde fraviges, for eksempel hvis pågældende er  

 nødt til at købe et dyrere stel på grund af allergi,  

 eller hvis der er behov for letvægtsbriller.
Er de ødelagte eller beskadigede briller helt nye,  

 erstattes brillestellet altid med et beløb svarende til prisen  

 på det beskadigede, uanset at denne overstiger maksimum.
Efter  

 Arbejdsskadestyrelsens praksis betragtes briller, som er under et år  

 gamle, som nye.
 Det skal dokumenteres, at brillerne er under et år  

 gamle ved indsendelse af kvittering eller lignende for de beskadigede  

 briller.
 Glas:
 Udgiften til nye glas, af samme kvalitet som de  

 beskadigede, erstattes fuldt ud, inklusive en eventuel ændret styrke.  

 Dog betales der ikke for merudgiften til dobbeltslebne glas, hvis de  

 beskadigede glas var med enkelt styrke.
Hvis kun et glas er beskadiget, betales for to nye glas,  

 hvis optikeren vurderer, at det er nødvendigt for at opnå et  

 tilfredsstillende resultat.
Det kan være tilfældet på grund  

 af ændret styrke, eller fordi der er forudbestående  

 antirefleksbehandling eller toning i det ubeskadigede glas.
 Solbriller:
 Solbriller med styrke betragtes som et hjælpemiddel  

 og kan derfor erstattes, hvis de bliver beskadiget under arbejdet.
Solbriller uden styrke betales ikke, medmindre de er  

 nødvendige som følge af en øjenlidelse.
Som hovedregel  

 betragtes solbriller uden styrke som private effekter.
 Arbejdsbriller og beskyttelsesbriller:
 Arbejdsbriller og beskyttelsesbriller som svejsebriller og  

 skærmbriller kan ikke betales, da der typisk er tale om briller som  

 arbejdsredskaber, som arbejdsgiveren har betalt.
 Er sådanne briller anskaffet af den ansatte, og er  

 brillerne nødvendige som følge af en øjenlidelse, kan  

 brillerne dog betales af arbejdsskadesikringen.
 Reservebriller:
 Erstatning for ødelagte reservebriller kan ydes,  

 hvis der på grund af arbejdets særlige art stilles krav om  

 reservebriller.
 Det kan for eksempel være tilfældet for  

 togførere, skibsførere og andre, som ikke kan afbryde  

 arbejdet.
 Reservebriller er typisk en kopi af den almindelige  

 brille, men kan være med en enkelt styrke eller være solbriller  

 med styrke til udendørs brug.
5.2.2. Kontaktlinser Kontaktlinser, som bliver beskadiget eller falder ud som  

 følge af arbejdet betales.
Der betales dog kun for et sæt  

 kontaktlinser.
Hvis der anskaffes kontaktlinser i stedet for briller, betales  

 ligeledes for et sæt kontaktlinser.
 Hvis den ansatte skifter til briller i stedet for  

 kontaktlinser, betales for et par briller efter gældende  

 retningslinier.
 Hvis kontaktlinser, som betales hver måned,  

 beskadiges eller tabes, betales det beløb, et sæt linser koster  

 i en måned.
5.2.3. Synsprøve Skal den skadelidte betale for en ny synsprøve i  

 forbindelse med anskaffelse af de nye briller eller kontaktlinser, bliver  

 denne udgift også betalt efter § 30.
Kapitel 6 Følgeudgifter 6.1. Generelt om følgeudgifter Når skadelidte efter en arbejdsskade skal  

 gennemgå en behandling eller skal genoptrænes, kan der blive tale  

 om visse følgeudgifter til behandlingen.
 Når Arbejdsskadestyrelsen skønner, at en  

 behandling er nødvendig til afhjælpning af arbejdsskadens  

 følger, omfatter beslutningen om betaling af udgifterne til behandling  

 også nødvendige følgeudgifter.
 Betalingen af følgeudgifterne er ikke omtalt i  

 § 30, men udgifterne betragtes som afledt af den egentlige  

 behandling.
 En udgift kan betales som følgeudgift til  

 behandling efter § 30, selv om selve behandlingen ikke betales efter  

 § 30. Det betyder, at hvis skadelidte får en behandling, der fuldt  

 ud betales efter sygesikringsloven eller sygehusloven, er der intet til  

 hinder for, at transportudgifter betales som følgeudgift efter  

 § 30, hvis transportudgifter i øvrigt ikke kan betales efter  

 sygesikringsloven eller sygehusloven.
 Forhåndstilsagn:
Styrelsen kan anbefale, at der navnlig i  

 tvivlstilfælde og ved længerevarende behandlingsforløb  

 indhentes forhåndstilsagn om betaling af udgifterne.
Se kapitel 7 om  

 sagsbehandling.
 Anden lovgivning:
 På samme måde, som det i øvrigt er  

 hovedreglen ved § 30, stk. 1, er betaling af følgeudgifterne  

 subsidiær i forhold til anden lovgivning.
Det vil sige, at skadelidte, når det er muligt,  

 først skal søge at få dækket følgeudgiften  

 efter anden lovgivning.
Når det er forsøgt, og skadelidte  

 fortsat står tilbage med en udgift, er det denne udgift, der eventuelt  

 kan betales efter § 30.
6.2. Udgifter i forbindelse med sygebehandling 6.2.1. Hjælpemidler, forbindinger mv.
Forudsætter den rigtige behandling, at der stilles  

 hjælpemidler til rådighed for skadelidte, vil disse kunne betales  

 som følgeudgift til behandlingen efter § 30. Som typiske  

 eksempler på et hjælpemiddel i forbindelse med en behandling er  

 krykker (krykkestokke) og kørestole.
Se også kapitel 4 om  

 hjælpemidler anskaffet på grund af skaden.
 Forbindinger mv.:
 Bandager, forbindinger, plastre mv., som er  

 nødvendige for behandlingen, betales efter en konkret vurdering.
 Lægeregninger:
 Lægeregninger i forbindelse med ansøgning til  

 Sundhedsstyrelsen om medicintilskud kan betales, hvis den ansøgte  

 medicin er nødvendig for at opnå bedst mulig helbredelse af den  

 foreliggende skade.
 Hjemmehjælp:
 Hjemmehjælp og hjemmesygepleje er ikke  

 nødvendig for selve behandlingen, og udgiften hertil betales derfor  

 ikke heller ikke som en følgeudgift til behandlingen.
6.2.2. Transport Hvis de generelle betingelser for betaling af behandling  

 eller genoptræning er opfyldt, kan skadelidte også få  

 nødvendige udgifter til transport betalt af arbejdsskadesikringen.
 Der betales også for transport i forbindelse med  

 anskaffelse af hjælpemidler, uanset om behandling mv. betales efter lov  

 om sikring mod følger af arbejdsskade.
Der kan også betales for nødvendige  

 transportudgifter som følge af behandlinger og anskaffelse af  

 hjælpemidler, selv om den pågældende behandling mv. er uden  

 udgift for skadelidte.
Det er dog også i denne situation en  

 forudsætning, at de øvrige almindelige betingelser for betaling  

 efter § 30 er til stede.
6.2.2.1. Transport i forskellige situationer Betaling af transportudgifter efter § 30 i lov om  

 sikring mod følger af arbejdsskade kan blive aktuel i følgende  

 situationer:
 Det er nedenfor beskrevet, i hvilket omfang transporten  

 kan betales i de enkelte situationer.
 Ad 1. Behandling på offentligt sygehus:
 Når de generelle betingelser for betaling af  

 behandling er opfyldt, har skadelidte krav på at få betalt  

 transportudgifterne til og fra behandlingsstedet, i det omfang disse ikke kan  

 blive betalt af bopælsamtet.
Det er ikke et krav, at behandlingen gennemføres  

 på det offentlige sygehus, der ligger tættest på  

 skadelidtes bopæl.
Skadelidte kan udnytte det frie sygehusvalg, jf.
SM  

 U-1-96.
 Eksempel:
Skadelidte, der boede i Slagelse, fik betalt udgifterne  

 til transport til Aabenraa Sygehus i det omfang, de ikke kunne betales af  

 amtskommunen.
Den Sociale Ankestyrelse lagde vægt på, at  

 operationen var lægeligt indiceret, og at reglerne om frit sygehusvalg  

 gav skadelidte ret til at blive behandlet på Aabenraa Sygehus.
Der  

 henvises til SM U-1-96.
 Ad 2. Behandling på privathospital eller privatklinik:
 Behandlingen på privathospital eller privatklinik  

 kan som altovervejende hovedregel ikke betales efter loven, og udgifter til  

 transport betales derfor heller ikke, se tidligere afsnit om  

 privathospitaler.
I særlige tilfælde kan transporten til og fra  

 behandling på privathospitaler betales, hvis den ikke betales efter  

 andre regler om betaling af transport.
Det gælder for eksempel, hvis et  

 offentlig sygehus tilbyder operation på privathospital på grund  

 af ventelister.
 Betaling for transport forudsætter, at de  

 øvrige generelle betingelser for betaling er opfyldt.
 Ad 3. Behandling hos læge eller speciallæge:
 Hvis der er tale om egentlig behandling, og de generelle  

 betingelser for betaling er opfyldt, skal udgifterne til transport til og fra  

 behandlingsstedet betales i det omfang, de ikke kan betales af andre, for  

 eksempel amtet eller kommunen.
Man skal være opmærksom på, at reglerne  

 i § 30, stk. 1, alene gælder for egentlig behandling og  

 undersøgelser som led heri.
For undersøgelser som led i sagens  

 behandling i Arbejdsskadestyrelsen gælder reglerne i lovens § 22,  

 stk. 2.
 Ad 4. Behandling hos andre private behandlere:
 En stor del af behandlingerne foregår hos private  

 behandlere, for eksempel fysioterapeuter, kiropraktorer og psykologer.
 Hvis der er tale om en lægeligt indiceret  

 behandling, skal udgifterne til transport til og fra behandlingsstedet  

 betales i det omfang, den ikke kan betales af kommunen eller amtet.
 Der kan ikke stilles krav om, at den skadelidte  

 vælger den behandler, der har klinik nærmest den skadelidtes  

 bopæl.
 Ad 5. Behandling på visse centre:
Der kan ikke betales for transport til private centre  

 omfattet af sygehusloven eller sygesikringsloven.
Det gælder for  

 eksempel ved genoptræning af hjerneskadede på særlige  

 centre.
Baggrunden er, at selve behandlingen på centrene  

 ikke kan betales.
Se nærmere under afsnit om genoptræning af  

 hjerneskadede.
 Transport til og fra behandling på  

 Optræningscentret i Karlslunde kan dog betales, da behandlingen  

 betales.
 Ad 6. Anskaffelse af hjælpemidler:
 Udgifter til transport i forbindelse med anskaffelse af  

 hjælpemidler kan betales, uanset om selve hjælpemidlet bliver  

 betalt efter § 30 eller efter anden lovgivning.
 Ad 7. Transport fra skadestedet:
 Udgiften til transport mellem skadestedet og 1.  

 behandlingssted umiddelbart efter skaden (skadestue, læge eller  

 lignende) kan betales, hvis skadelidte selv har haft udgifter til denne  

 transport.
6.2.2.2. De enkelte transportmidler Kørsel i egen bil:
Hvis skadelidte bruger egen bil, ydes betaling pr.  

 kilometer efter statens takster.
Taksten udgør pr. 1. januar 2000:  

 1,44 kr. pr. kilometer.
 Brug af offentlige transportmidler:
 Udgifter til offentlig transport betales mod dokumentation  

 i form af tog/busbilletter og færgebilletter.
 Taxi:
 Kun i særlige tilfælde kan der betales for  

 taxi, og skadelidte skal kunne dokumentere, at det har været  

 nødvendigt at køre med taxi.
 Taxi kan betales:
 Taxiudgifterne betales mod dokumentation.
 Særlig transport:
 Er særlig transport nødvendiggjort af  

 arbejdsskaden, kan sådan transport betales som følgeudgift til  

 andre § 30-udgifter.
Særlig transport kan for eksempel være fly-  

 eller helikoptertransport fra ulykkesstedet til hospital.
En sådan  

 transport kan betales efter § 30, hvis skaden har nødvendiggjort  

 den særlige og omkostningskrævende transportform, og skadelidte  

 har haft udgifter til transporten.
 Flytransport kan også betales, hvis det ud fra en  

 samlet vurdering er besparende i forhold til anden transportform.
 Hjemtransport fra udlandet:
 Er skadelidte kommet til skade i udlandet, og kræver  

 skaden behandling i Danmark, kan hjemtransporten (med bil, fly eller på  

 anden måde) også betales som følgeudgift til  

 § 30-udgift.
 Ledsagers udgifter:
 Hvis det på grund af skaden eller anden sygdom er  

 nødvendigt, at skadelidte har en ledsager med til behandling, betales  

 ledsagerens transportudgifter.
 Behovet for ledsager kan også skyldes andre  

 årsager, for eksempel at der er tale om et barn, der ikke kan rejse  

 alene.
6.3. Udgifter, der ikke kan betales efter § 30 Udgifter betalt af skadelidte:
 Hvis skadelidte har haft ekstra omkostninger til transport  

 mellem bopæl og arbejdsplads for at passe sit normale arbejde i en  

 periode efter arbejdsskaden (for eksempel til taxi), kan disse ikke  

 betales.
Ekstra udgifter til vask eller rensning af tøj mv.  

 i forbindelse med sygepleje og øgede udgifter til rumopvarmning  

 betales ikke.
Det samme gælder for almindelige  

 husholdningsartikler.
 Udgifter betalt af arbejdsgiver:
 Udgifter, som arbejdsgiver påføres i  

 anledning af arbejdsskaden, kan ikke betales efter § 30. Det  

 gælder for eksempel ødelagte arbejdsredskaber eller udgifter til  

 vikar for skadelidte under dennes fravær på grund af skaden.
 Skibsdeviationer:
Udgifter, der følger af, at et skib må afvige  

 fra den fastlagte rute som følge af en sømands arbejdsskade,  

 hvortil hurtig behandling er nødvendig, kan heller ikke afholdes efter  

 bestemmelsen.
Denne udgift kan ikke sidestilles med transportudgifter til  

 sygebehandling.
Kapitel 7 Sagsbehandling Sagsbehandling i forsikringsselskaber mv.:
 Forsikringsselskaber, forsikringsenheder i staten og i  

 selvforsikrede kommuner samt AES (Arbejdsmarkedets Erhvervssygdomssikring)  

 kan i første omgang selv tage stilling til spørgsmål  

 efter lovens § 30, jf. bekendtgørelse nr. 922 af 10. december  

 1998.
 Det betyder, at mange sager om behandling,  

 hjælpemidler mv. alene behandles i selskaber og enheder.
Hvis skadelidte er uenig i selskabets/enhedens beslutning  

 om betaling af behandling og hjælpemidler, kan skadelidte kræve  

 spørgsmålet forelagt for Arbejdsskadestyrelsen til egentlig  

 afgørelse.
Selskabet/enheden skal skriftligt orientere skadelidte om  

 denne mulighed.
Tilsvarende gælder ved selskabets/enhedens beslutning  

 om henlæggelse af anmeldelsen.
 Sagsbehandling i Arbejdsskadestyrelsen:
Når Arbejdsskadestyrelsen tager stilling til, om der  

 kan betales ydelser efter § 30, er der tale om en afgørelse i  

 forvaltningsretlig forstand.
Det betyder blandt andet, at styrelsens  

 afgørelse kan ankes til Den Sociale Ankestyrelse.
 Hvis arbejdsskaden ikke allerede er anerkendt af  

 Arbejdsskadestyrelsen, skal styrelsen i første omgang tage stilling  

 til, om skaden kan anerkendes som en arbejdsskade, se afsnit 2.
Bliver skaden anerkendt, kan der betales udgifter til  

 behandling mv. med tilbagevirkende kraft.
Se nærmere afsnit 2.1.
Hvis skaden afvises, kan der ikke betales for  

 behandlingsudgifter mv.
Hvis forsikringen allerede har betalt skadelidtes  

 udgifter, kan forsikringen ikke kræve, at den skadelidte betaler  

 pengene tilbage.
 Forhåndstilsagn:
 Da ikke alle behandlinger kan betales eller fortsat  

 betales efter § 30, kan det anbefales, at man beder om  

 forhåndstilsagn.
 Det gælder for eksempel forud for  

 længerevarende behandlingsforløb, eller hvis skadelidte vil  

 søge behandling på et privathospital.
Forhåndstilsagn skal i første omgang  

 søges hos det forsikringsselskab, AES eller den forsikringsenhed, som  

 skal betale ydelsen.
Et afslag herfra kan forelægges for  

 Arbejdsskadestyrelsen, som så træffer afgørelse om  

 spørgsmålet.
 Stop for yderligere betaling:
 Ved behandling af udgifter efter § 30 skal skadelidte  

 efter behov gøres opmærksom på, at yderligere betaling  

 ikke vil finde sted eller ikke vil finde sted uden forhåndsgodkendelse  

 i selskabet, i forsikringsenheden eller i Arbejdsskadestyrelsen.
 Eksempel:
 Den Sociale Ankestyrelse fandt, at skadelidte skulle have  

 refunderet behandlingsudgifter til yderligere fysioterapibehandling.  

 Ankestyrelsen lagde vægt på, at forsikringsselskabet havde  

 skrevet til skadelidte, at hvis sagen var omfattet af  

 arbejdsskadesikringsloven, havde skadelidte mulighed for at få  

 dækket udgifter til blandt andet fysioterapi.
 Ankestyrelsen lagde desuden vægt på, at  

 skadelidte i en senere afgørelse fra Arbejdsskadestyrelsen ikke var  

 blevet orienteret om, at yderligere udgifter til fysioterapi ikke ville kunne  

 dækkes.
 Ankestyrelsen fandt således, at skadelidte var i god  

 tro om, at udgifter til yderligere behandlinger hos fysioterapeut ville kunne  

 dækkes af forsikringsselskabet.
Kapitel 8 Tillæg Andre omkostninger ud over § 30 udgifter i forbindelse  

 med sagsbehandling (§ 19 og § 22) I forbindelse med en anmeldt arbejdsskade kan der  

 være andre omkostninger uden sammenhæng med lovens § 30 om  

 sygebehandling og hjælpemidler.
 Disse omkostninger kan være mangeartede, og det vil  

 ikke være muligt at give en udtømmende opregning.
8.1. Følgende omkostninger ved sagsbehandlingen  

 betales af forsikringen Lægeerklæringer:
 Udgifter til lægeerklæringer og  

 speciallægeerklæringer, som styrelsen har krævet, betales  

 af forsikringsselskabet som omkostninger ved sagsbehandlingen (§ 19,  

 stk. 4, og § 22).
 Indlæggelse til observation:
 Udgifterne hertil med henblik på klarlæggelse  

 af lidelsens art og eventuelle sammenhæng med den anmeldte skade  

 dækkes (§ 22).
 Visse behandlingsudgifter:
 For eksempel udgifter til arbejdsprøvning mv.,  

 krævet af Arbejdsskadestyrelsen betales (§ 22).
 Rejseudgifter:
 Rejseudgifter til undersøgelser foranlediget af  

 styrelsen betales (§ 22).
 Erstatning for tabt arbejdsfortjeneste:
 Erstatning for tabt arbejdsfortjeneste ved  

 undersøgelser mv. krævet af styrelsen betales under  

 nærmere betingelser, når arbejdsfraværet har varet over 2  

 timer (§ 22).
 Hvis styrelsen har bedt om, at skadelidte bliver  

 undersøgt af en læge med henblik på en erklæring til  

 brug for sagens behandling, vil skadelidtes fravær fra arbejde i mere  

 end 2 timer udløse tabt arbejdsfortjeneste efter lovens § 22.
 Det samme gælder, hvis Arbejdsskadestyrelsen har  

 fundet det nødvendigt, at skadelidte indlægges til observation  

 på sygehus, bliver arbejdsprøvet på styrelsens initiativ  

 eller bliver bedt om at afgive mundtlig forklaring til  

 Arbejdsskadestyrelsen.
 Skadelidte skal dokumentere den tabte  

 arbejdsfortjeneste.
 Erstatningen for tabt arbejdsfortjeneste kan pr. 1. januar  

 2000 højst udgøre 176,47 kr. pr. time.
 Der kan ikke ydes erstatning for tabt arbejdsfortjeneste,  

 fordi skadelidtes indtægt er nedsat midlertidigt på grund af  

 arbejdsskaden, for eksempel fordi skadelidte ikke får fuld løn  

 under sygdom.
 Time - og dagpenge:
 Time- og dagpenge ydes ved undersøgelser mv. uden  

 for bopælskommunen (§ 22).
 Time- og dagpenge kan udbetales, hvis skadelidte på  

 initiativ af Arbejdsskadestyrelsen har været til undersøgelse  

 uden for sin hjemkommune.
 Det samme gælder, hvis Arbejdsskadestyrelsen har  

 fundet det nødvendigt, at skadelidte indlægges til observation  

 på sygehus, bliver arbejdsprøvet på styrelsens initiativ  

 eller bliver bedt om at afgive mundtlig forklaring til  

 Arbejdsskadestyrelsen.
Time- og dagpenge udgør pr. 1. januar 2000  

 henholdsvis 11,30 kr. og 271 kr.
Dagpenge udbetales først efter  

 udløbet af det første døgn.
 Afholdelse af obduktioner:
 Afholdelse af obduktioner og obduktionserklæringer  

 betales (§ 19).
 Visse udtalelser og dokumentationer i øvrigt (§ 19):
 Visse udtalelser og dokumentationer i øvrigt  

 (§ 19), herunder nødvendige revisionsopgørelser, betales,  

 hvis de alene er udarbejdet til brug for sagens behandling.
 Oversættelser og tolkebistand:
 Oversættelser, for eksempel nødvendige  

 oversættelser af erklæringer og tolkeudgifter ved  

 lægeundersøgelser, betales efter konkret vurdering.
 Ovennævnte omkostninger betales af  

 forsikringsselskabet/forsikringsenheden, hvis det drejer sig om  

 ulykkestilfælde eller skadelige påvirkninger, og af  

 Arbejdsmarkedets Erhvervssygdomssikring, hvis det drejer sig om pludselige  

 løfteskader eller erhvervssygdomme.
 Ovennævnte omkostninger betales på tilsvarende  

 måde, hvis Den Sociale Ankestyrelse har krævet de  

 pågældende erklæringer, undersøgelser mv.
 Transport:
Transportudgifter i forbindelse med undersøgelse  

 eller behandling som led i sagens behandling, kan dækkes i  

 medfør af lovens § 22. Selve undersøgelsen behøver  

 ikke at være forlangt af Arbejdsskadestyrelsen, men den skal efter  

 styrelsens vurdering have været nødvendig for at få belyst  

 selve arbejdsskaden og dens følger, så styrelsen kan  

 træffe afgørelse i sagen.
Som udgangspunkt kræver  

 styrelsen, at skadelidte er henvist til undersøgelsen af en  

 læge.
 Er skadelidte afgået ved døden som  

 følge af en arbejdsskade, kan udgifterne til transport fra et sygehus  

 til begravelsesstedet ikke betales efter § 30.
 Ledsager ved undersøgelser mv.:
 Hvis skadelidte på grund af skadens art eller omfang  

 skal have en ledsager med til en undersøgelse mv., betales dennes  

 transportudgifter også, jf. ovenfor.
 Der kan også udbetales tabt arbejdsfortjeneste og  

 time- og dagpenge til ledsageren.
8.2. Følgende omkostninger betales ikke efter  

 loven om sikring mod følger af arbejdsskade Advokatbistand mv.:
 Henvender skadelidte sig til en advokat eller en forening  

 for at få dennes hjælp under styrelsens behandling af  

 arbejdsskadesagen, kan udgiften til denne bistand ikke betales efter  

 loven.
 Følgende udgifter betales heller ikke:
Arbejdsskadestyrelsen, den 31. juli  

 2000 Anne Lind Madsen /Mette Thiesen Bilag Indholdsfortegnelse Kapitel 1  

  

 1. Indledning  

 1.1. Reglerne om betaling af behandlingsudgifter mv.  

 1.2. Socialreformen 1998  

 1.3. Vejledningen Kapitel 2  

 2. Fælles generelle regler  

 2.1. Dækning under sagens første behandling  

 2.2. Dækning efter sagens første behandling  

 2.2.1. Dækning ved genoptagelse af andre spørgsmål end  

 behandlingsudgifter mv.  

 2.2.2. Dækning uden genoptagelse af andre spørgsmål end  

 behandlingsudgifter mv.  

 2.2.3. Genoptagelse af spørgsmål om behandlingsudgifter mv.  

 2.2.3.1. Genoptagelse af afgørelser om behandlingsudgifter mv.  

 2.2.3.2. Genoptagelse af spørgsmål om behandlingsudgifter mv. i  

 sager, som er afsluttet efter lovens § 27  

 2.2.3.3. Dækning af behandlingsudgifter mv. i sager, der er genoptaget  

 efter almindelige forvaltningsretlige regler  

 2.2.3.4. 20årig forældelsesfrist  

 2.3. Tilskud fra anden side  

 2.3.1. Tilskud til hjælpemidler  

 2.3.1.1. Forudsætninger for eksemplet  

 2.3.1.2. Når der ikke ydes tilskud  

 2.3.1.3. Når tilskud er delt op i flere poster  

 2.3.1.4. Når tilskud ikke er delt op i flere poster  

 2.4. Forudbestående eller konkurrerende lidelser  

 2.4.1. Forudsætninger for eksemplet  

 2.4.2. Når der ikke bliver tale om overkompensation  

 2.4.3. Når der bliver tale om overkompensation Kapitel 3  

 3. Sygebehandling og optræning mv.  

 3.1. Generelle regler  

 3.1.1. Årsagssammenhæng  

 3.1.2. Lægelig indikation  

 3.1.3. Tilskudsberettiget behandling  

 3.1.4. Overenskomst med sygesikringen  

 3.2. De enkelte behandlingsformer  

 3.2.1. Afspænding  

 3.2.2. Akupunktur  

 3.2.3. Alternativ behandling  

 3.2.4. Andet  

 3.2.5. Bideskinner  

 3.2.6. Genoptræning af hjerneskadede  

 3.2.7. Fysioterapi  

 3.2.8. Gymnastik, styrketræning mv.  

 3.2.9. Kiropraktorbehandling  

 3.2.10. Laserbehandling  

 3.2.11. Manuel medicin  

 3.2.12. Massage  

 3.2.13. Medicin  

 3.2.14. Optræningscentret i Karlslunde (Teddy Øfeldt)  

 3.2.15. Plastre og forbindinger  

 3.2.16. Psykologbehandling  

 3.2.17. Behandling på private hospitaler og klinikker  

 3.2.18. Svømning  

 3.2.19. TNS-apparat (Transkutan Nerve Stimulation)  

 3.3. Sygebehandling i udlandet  

 3.3.1. EØS-lande (EU-lande, Island, Lichtenstein og Norge)  

 3.3.2. Behandling i øvrige udland Kapitel 3  

 4. Betaling af hjælpemidler  

 4.1. Generelle regler  

 4.2. Hvilke hjælpemidler kan betales  

 4.3. Hvilke hjælpemidler kan ikke betales Kapitel 5  

 5. Hjælpemidler beskadiget under  

 5.1. Betingelser for betaling  

 5.1.1. Nævnt i § 30, stk. 2  

 5.1.2. Anvendt under arbejdet  

 5.1.3. Beskadigelsen skyldes arbejdet eller arbejdsforholdene  

 5.2. Specielt om betaling for briller og kontaktlinser  

 5.2.1. Briller  

 5.2.2. Kontaktlinser  

 5.2.3. Synsprøve Kapitel 6  

 6. Følgeudgifter  

 6.1. Generelt om følgeudgifter  

 6.2. Udgifter i forbindelse med sygebehandling  

 6.2.1. Hjælpemidler, forbindinger mv.  

 6.2.2. Transport  

 6.2.2.1. Transport i forskellige situationer  

 6.2.2.2. De enkelte transportmidler  

 6.3. Udgifter, der ikke kan betales efter § 30 Kapitel 7  

 7. Sagsbehandling Kapitel 8  

 8. Tillæg  

 8.1. Følgende omkostninger ved sagsbehandlingen betales af  

 forsikringen  

 8.2. Følgende omkostninger betales ikke efter loven om sikring mod  

 følger af arbejdsskade 9. Bilag Uddrag af arbejdsskadelovbekendtgørelse og  

 bekendtgørelse nr. 834 af 26. September 19941) 1)   Uddrag af  

 arbejdsskadelovbekendtgørelsen og bekendtgørelse nr. 834 af 26.  

 september 1994 udelades her, da begge findes i Lovtidende og i  

 Retsinformation.
