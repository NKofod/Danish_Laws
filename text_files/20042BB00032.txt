Fremsat den 29. marts 2005 af Ole Sohn (SF),  

 Anne Baastrup (SF), Poul Henrik Hedeboe (SF) og Villy Søvndal (SF) Forslag til folketingsbeslutning om  

 etablering af en maritim styrelse Med henblik på at sikre en bedre og mere koordineret indsats  

 vedrørende sikkerheden i og kontrollen med de danske farvande opfordrer  

 Folketinget regeringen til at fremsætte forslag til samling af kystrednings-  

 og  

 kontrolressourcerne for de danske farvande samt isbrydertjenesten i en særlig  

 kystvagtenhed under en ny maritim styrelse.
Bemærkninger til forslaget Beslutningsforslaget er en genfremsættelse af B 106 fra  

 folketingsåret 2004-05, 1. samling, der blev fremsat den 17. december 2004,  

 jf.  

 Folketingstidende 2004-05, 1. samling, tillæg A side 4765.
En række tragiske hændelser gennem de senere år med  

 skibskollisioner, brokollisioner, grundstødninger og havmiljøforurening m.v.  

 har tydeliggjort behovet for en bedre og mere koordineret indsats i  

 forbindelse  

 med sikkerheden i og kontrollen med de danske farvande.
Desuden er der behov  

 for en koordinering med de opgaver, som varetages af politiet,  

 toldmyndighederne og fiskerikontrolmyndighederne.
Samfundet kunne udnytte  

 ressourcerne bedre, hvis disse opgaver blev samlet i en ny administrativ  

 enhed.
 I dag løses kystbevogtnings-, sikkerheds- og kontrolopgaverne af  

 henholdsvis Økonomi- og Erhvervsministeriet, Forsvarsministeriet,  

 Trafikministeriet, Justitsministeriet, Skatteministeriet, Miljøministeriet og  

 Fødevareministeriet, som igen har fordelt opgaverne til forskellige  

 styrelser.  

 Dette besværliggør selvsagt en samlet planlægning og koordinering af  

 aktiviteter og ressourcer.
 Hvis de søfartspolitiske og de beredskabs- og  

 bevogtningsmæssige, herunder kystbevogtningsmæssige, opgaver blev samlet i ét  

 ressort med én operativ driftsenhed, ville man opnå en mere rationel drift,  

 en  

 entydig ansvarsplacering af driften og en bedre koordinering og derved  

 frigøre  

 ressourcer til at forbedre den samlede indsats inden for:
- miljøovervågning  

 og -kontrol - farvandsovervågning - bekæmpelse  

 af havmiljøforurening - fiskerikontrol - toldkontrol - politikontrol - bekæmpelse  

 af brand i skibe - skibsulykker  

 ved kaj - bjærgning  

 af skibe - kystredning - afmærkning - isbrydning.
 Derudover kunne det overvejes, om lodstjenesten skulle indgå i  

 en sådan styrelse.
 Samling af maritime opgaver i én operativ driftsenhed giver  

 mulighed for at lade skibene have en fast grundbesætning og så supplere  

 besætningen med specialister, alt efter hvilken type opgave der skal løses.  

 Ligeledes bør marinehjemmeværnet indgå i den nye civile kystvagt, hvor dets  

 skibe kan indgå i patruljering, overvågning, miljøbekæmpelse m.v.
En organisationsplan for en kystvagt kunne være, at den samles  

 under en fælles maritim styrelse, som strategisk er underlagt Søværnets  

 Operative Kommando (SOK). Skibe og personel fra Økonomi- og  

 Erhvervsministeriet, Fødevareministeriet, Miljøministeriet,  

 Forsvarsministeriet, Justitsministeriet og Skatteministeriet overføres til  

 den  

 nye driftsenhed.
Den nye driftsenhed vil med det eksisterende personel og  

 antal  

 skibe komme til at bestå af ca. 200 medarbejdere plus 39 skibe.
En sådan organisationsform vil give mulighed for, at nye skibe  

 bygges på en sådan måde, at de kan løse alle relevante opgaver under den  

 maritime styrelse.
Den ene dag kan de foretage fiskeriinspektion, den næste  

 toldkontrolopgaver og den tredje deltage i havforureningsbekæmpelse.
 Samtidig vil det skabe et større og bedre fagligt miljø og  

 større fleksibilitet i løsningen af opgaverne, og ikke mindst vil der  

 fremover  

 kunne ske en væsentligt bedre koordinering i løsningen af de maritime  

 opgaver.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af en maritim styrelse.
(Beslutningsforslag nr.
B 32).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
