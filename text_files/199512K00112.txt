Nr LSF 112 Forslag til Lov om ændring af personskatteloven (Afvikling af  

 formueskatten) Fremsat af skatteministeren (Carsten Koch) den 6. december 1995 Vedtaget ved tredjebehandling den 15. december 1995 Lov nr. 1105 af 20/12/1995 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som ændret ved lov nr.  

 826 af 27. oktober 1995, foretages følgende ændringer:
 1. § 18, stk. 3, affattes således:
»Stk. 3. Formueskatten udgør for indkomståret 1996 0,7 pct.  

 af den del af den skattepligtige formue, der overstiger bundfradragene i stk.  

 4 og 5. Fra og med indkomståret 1997 udgør formueskatten 0 pct.« 2. I § 18, stk. 4, ændres »et grundbeløb på 1.278.700  

 kr.« til: »2.400.000 kr.« 3. § 18, stk. 5, 1. pkt., affattes således:
»For gifte personer, der er samlevende i hele indkomståret, og dette  

 omfatter en periode af et helt år, samt for ægtefæller, der omfattes af 3.  

 pkt., udgør bundfradraget for hver af ægtefællerne for indkomståret 1996  

 2.400.000 kr.« 4. I § 18, stk. 5, 3. pkt., udgår »og for de  

 efterfølgende 4 indkomstår«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med indkomståret 1996.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som ændret ved lov nr.  

 826 af 27. oktober 1995, foretages følgende ændringer:
 1. § 18, stk. 3 , affattes således:
 » Stk. 3. Formueskatten udgør for indkomståret 1996 0,7 pct.  

 af den del af den skattepligtige formue, der overstiger bundfradragene i stk.  

 4 og 5. Fra og med indkomståret 1997 udgør formueskatten 0 pct.«.
 2. I § 18, stk. 4 , ændres »et grundbeløb på 1.278.700  

 kr.« til: »2.400.000 kr.«.
 3. § 18, stk. 5, 1. pkt. , affattes således:
 »For gifte personer, der er samlevende i hele indkomståret, og dette  

 omfatter en periode af et helt år, samt for ægtefæller, der omfattes af 3.  

 pkt., udgør bundfradraget for hver af ægtefællerne for indkomståret 1996  

 2.400.000 kr.«.
 4. I § 18, stk. 5, 3. pkt. , udgår: »og for de  

 efterfølgende 4 indkomstår«.
§ 2 Loven træder i kraft dagen efter bekendtgørelse i Lovtidende.
Loven har  

 virkning fra og med indkomståret 1996.
Bemærkninger til lovforslaget Mellem Socialdemokratiet, Det Radikale Venstre, CentrumDemokraterne og Det  

 konservative Folkeparti er det som et led i finanslovsforliget om finansloven  

 for 1996 aftalt, at formueskatten aftrappes i 1996 for helt at blive  

 afskaffet med virkning fra og med 1997.
Med gennemførelsen af den seneste skattereform er der gennemført en  

 konsekvent beskatning af alle former for indkomster, uanset hvilken kilde de  

 udspringer af.
Det betyder, at der ikke er det samme behov for formueskatten  

 nu som tidligere, hvor formueskatten fungerede som en slags residualskat, der  

 løbende skulle opsamle en række former for lavt eller helt ubeskattede  

 avancer.
Det kunne være skattefri kursgevinster på aktier og skattefri  

 ejendomsavancer.
Med skattereformens gennemførelse af beskatning af  

 aktieavancer, ejendomsavancer, goodwill m.v. er der skabt et grundlag for  

 afskaffelse af formueskatten, da fremtidig formueopsparing hovedsageligt vil  

 ske på grundlag af beskattede midler.
Med denne sammenhæng og konsekvens i  

 skattesystemet kan regeringen gå ind for en afskaffelse af formueskatten.
 Afskaffelse af formueskatten betyder en forenkling af  

 skatteberegningsreglerne, idet de komplicerede regler for beregning af  

 formueskatteloftet forsvinder.
Gældende regler Formueskatten udgør 1 pct. af den del af den skattepligtige formue, der  

 overstiger bundfradraget, jf. personskattelovens § 18. For indkomståret 1996  

 er bundfradraget 1.635.500 kr.
Gifte personer, der er samlevende i hele indkomståret, og hvor dette  

 omfatter en periode af et helt år, har begge et fuldt bundfradrag.
Uudnyttede  

 bundfradrag kan overføres fra den ene ægtefælle til den anden ægtefælle.
Forslaget Det foreslås, at formueskatteprocenten for indkomståret 1996 nedsættes fra  

 1 pct. til 0,7 pct. samtidig med, at bundfradraget forhøjes fra 1.635.500 kr.  

 til 2.400.000 kr.
 Med virkning fra og med indkomståret 1997 afskaffes formueskatten helt.  

 For indkomståret 1997 og senere indkomstår udgør formueskatteprocenten 0.
Konsekvensændringer Grundlaget for opgørelsen af formueskatten, opgørelsen af den  

 skattepligtige formue, benyttes i en række forskellige sammenhænge i bl.a.  

 skattelovgivningen.
Som følge heraf skal der foretages en række konsekvensændringer med  

 virkning fra og med indkomståret 1997. Der vil være tale om såvel  

 redaktionelle som materielle konsekvensændringer, som forudsætter en  

 gennemgang af skattelovgivningens bestemmelser om formueopgørelser m.v.
For  

 indkomståret 1996 skal der foretages opgørelse af den skattepligtige formue  

 som hidtil.
Der vil fortsat være behov for oplysninger om formuens størrelse og  

 sammensætning og dermed for selvangivelse heraf.
Behovet skyldes dels hensyn  

 til kontrol af indkomstopgørelsen, herunder muligheden for opgørelse af  

 privatforbrug, dels hensyn til kontrol med avancebeskatning af f.eks. aktier.  

 Endvidere kan visse formueoplysninger være hensigtsmæssige af hensyn til  

 dannelsen af grundlaget for indkomstafhængige ydelser, ligesom den årlige  

 opgørelse af likvide midler har betydning for inddrivelsen af offentlige  

 fordringer.
Omfanget af dette behov for årlige formueopgørelser vil blive  

 overvejet nærmere.
 Inden 1997 er det hensigten at fremsætte lovforslag om de nævnte  

 konsekvensændringer.
Provenumæssige konsekvenser Efter gældende regler skønnes formueskatten i 1996 at ville indbringe et  

 provenu på ca. 800 mill. kr.
Nedslagsreglerne efter formueskatteloftet  

 medfører et nedslag i statsindkomstskatten, der skønnes til ca. 40 mill. kr.,  

 således at nettoprovenuet af formueskatten i 1996 reelt udgør ca. 760 mill.  

 kr.
 Formueskatten skønnes at omfatte ca. 35.000 familier (enlige og ægtepar),  

 og den opkræves med 1 pct. af den del af den skattepligtige formue, der for  

 enlige overstiger 1.635.500 kr. og for ægtepar overstiger 3.271.000 kr.
Efter forslaget sænkes formueskatten til 0,7 pct. i 1996 og beløbsgrænsen  

 forhøjes til 2,4 mill. kr. for enlige og 4,8 mill. kr. for ægtepar.
Fra og  

 med 1997 foreslås formueskatten helt ophævet.
 I tabel 1 er vist de provenumæssige konsekvenser af forslaget.
 Tabel 1. Provenuvirkning for afvikling af formueskatten.  

 (1996-niveau).
1) Nettoprovenutab for formueskatten inkl. nedslag i statsindkomstskatten  

 i henhold til formueskatteloftet.
I 1996 skønnes provenutabet at udgøre ca.  

 360 mill. kr. og fra og med 1997 udgør det årlige provenutab ca. 760 mill.  

 kr.
Hele provenuvirkningen vedrører staten.
 For finansåret 1996 skønnes provenutabet til ca. 250 mill. kr., mens det  

 resterende provenutab vedrørende 1996 skønnes at falde i 1997 i forbindelse  

 med slutopgørelserne.
Erhvervsøkonomiske konsekvenser Ophævelse af formueskatten har længe været et ønske fra erhvervslivet, der  

 har fremført, at formueskatten har været en belastning for en række små og  

 mellemstore virksomheder.
Virksomhederne er blevet belastet af ejerens udtræk  

 til betaling af formueskatten, - udtræk der har været væsentlig højere end  

 formueskatten, idet formueskat såvel som andre skatter skal betales af  

 beskattede midler.
Bortfaldet af formueskatten kan forventes at fremme  

 virksomhedernes vækstmuligheder gennem styrkelse af kapitalgrundlaget til  

 gavn for beskæftigelse og konkurrenceevne.
 Af den samlede lettelse på ca. 760 mill. kr. skønnes ca. 450 mill. kr. at  

 være lettelse for selvstændigt erhvervsdrivende og personer med  

 hovedaktionærstatus, jf. tabel 2.
 Tabel 2. Provenutab ved fuld ophævelse af formueskatten fra og med  

 1997 fordelt på socioøkonomiske grupper. (1996-niveau).
 1) Ekskl. selvstændigt erhvervsdrivende der er hovedaktionærer.
Miljømæssige konsekvenser Forslaget har ikke miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Administrative konsekvenser Lovforslaget skønnes at medføre engangsudgifter i ToldSkat på 0,3 mill.  

 kr. i 1996 og 0,4 mill. kr. i 1997.
 For kommunerne vil der blive et vist merarbejde og øgede omkostninger til  

 udsendelse af ændrede skattekort.
Bemærkninger til de enkelte bestemmelser Til § 1 Til nr. 1 Formueskatteprocenten foreslås med virkning for indkomståret 1996 at  

 udgøre 0,7 pct.
Fra og med indkomståret 1997 er formueskatten helt afskaffet.
Til nr. 2-4 Aftrapningen af formueskatten i 1996 sker i to led.
For det første ved en  

 nedsættelse af procenten, jf. ovenfor, og for det andet ved en forhøjelse af  

 bundfradraget fra 1.635.500 kr. til 2.400.000 kr.
For indkomståret 1996  

 beskattes skattepligtig formue således med 0,7 pct. af den del af formuen,  

 der overstiger 2.400.000 kr.
Til § 2 Det foreslås, at lovforslaget har virkning fra og med indkomståret 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om indkomstskat og formueskat for personer m.v., jf.  

 lovbekendtgørelse nr. 742 af 9. september 1995, som ændret ved lov nr. 826 af  

 27. oktober 1995, foretages følgende ændringer:
 1. § 18, stk. 3 , affattes således:
 » Stk. 3. Formueskatten udgør for indkomståret 1996 0,7 pct.  

 af den del af den skattepligtige formue, der overstiger bundfradragene i stk.  

 4 og 5. Fra og med indkomståret 1997 udgør formueskatten 0 pct.«.
 2. I § 18, stk. 4 , ændres »et grundbeløb på 1.278.700  

 kr.« til: »2.400.000 kr.«.
 3. § 18, stk. 5, 1. pkt. , affattes således:
 »For gifte personer, der er samlevende i hele indkomståret, og dette  

 omfatter en periode af et helt år, samt for ægtefæller, der omfattes af 3.  

 pkt., udgør bundfradraget for hver af ægtefællerne for indkomståret 1996  

 2.400.000 kr.«.
 4. I § 18, stk. 5, 3. pkt. , udgår: »og for de  

 efterfølgende 4 indkomstår«.
 § 18. For personer og dødsboer, der er skattepligtige efter  

 kildeskattelovens § 1 eller § 2, stk. 1, litra d og e, beregnes formueskat  

 efter reglerne i stk. 2-5. Formueskatten beregnes på grundlag af den  

 skattepligtige formue.
 Stk. 2. Har formueskattepligt kun foreligget i en del af et år,  

 betales formueskat alene med så stor en del af helårsskatten, som  

 forholdsmæssigt svarer til det antal dage, hvori skattepligten har bestået.
 Stk. 3. Formueskatten udgør for indkomståret 1989 1,5 pct., for  

 indkomståret 1990 1,2 pct. og fra og med indkomståret 1991 1 pct. af den del  

 af den skattepligtige formue, der overstiger bundfradragene i stk. 4 og 5.  

 Bundfradragene reguleres efter § 20.
 Stk. 4. Bundfradraget udgør et grundbeløb på 1.278.700 kr.
Stk. 5. For gifte personer, der er samlevende i hele indkomståret,  

 og dette omfatter en periode af et helt år, samt for ægtefæller, der omfattes  

 af 3. pkt., udgør bundfradragets grundbeløb for hver af ægtefællerne for  

 indkomståret 1989 750.000 kr., for indkomståret 1990 900.000 kr., for  

 indkomståret 1991 1.100.000 kr. og fra og med indkomståret 1992 1.278.700 kr.  

 Har den ene ægtefælle et uudnyttet bundfradrag, kan den uudnyttede del  

 overføres til den anden ægtefælle, ligesom den ene ægtefælles negative formue  

 kan fratrækkes i den anden ægtefælles positive formue.
Dør en gift person,  

 der ikke var separeret fra sin ægtefælle ved dødsfaldet, overføres den afdøde  

 ægtefælles bundfradrag til den længstlevende ved beregningen af formueskatten  

 for dødsåret og for de efterfølgende 4 indkomstår.
Bundfradrag kan dog ikke  

 overføres fra og med det indkomstår, hvori længstlevende indgår et nyt  

 ægteskab.
