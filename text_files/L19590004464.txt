OVERENSKOMST mellem den danske regering og den japanske regering vedrørende afvikling  

 af visse danske krav.
Den danske regering og den japanske regering, der nærer ønske om at foretage en endelig afvikling af visse danske krav, Er blevet enige om følgende:
Artikel I Den japanske regering skal betale den danske regering et beløb på  

 1.175.000 amerikanske dollars til udligning af alle krav om erstatning for  

 skader og lidelser, der under den anden verdenskrig er tilføjet danske  

 statsorganer og danske fysiske og juridiske personer af japanske  

 statsorganer, og for hvilke den japanske regering holdes ansvarlig i henhold  

 til folkeretten.
 I nærværende overenskomst skal ved danske fysiske og juridiske personer  

 forstås de, der var af dansk nationalitet, såvel som de juridiske personer,  

 der var af dansk karakter, på tidspunktet for de pågældende japanske  

 handlinger.
Artikel II Betalingen af det i artikel I nævnte beløb skal remitteres i amerikanske  

 dollars til det danske finansministerium i København, der fungerer på den  

 danske regerings vegne, inden for det kortest mulige tidsrum og senest inden  

 tre måneder fra nærværende overenskomsts ikrafttræden.
Artikel III Betalingen af det i artikel I nævnte beløb frigør den japanske regering  

 fuldstændigt og endeligt for enhver forpligtelse med hensyn til alle krav om  

 erstatning for skade og lidelser, der af japanske statsorganer er tilføjet  

 danske statsorganer og danske fysiske og juridiske personer under den anden  

 verdenskrig, herunder fjendtlighederne i Kina fra den 7. juli 1937.
Artikel IV Beføjelsen til og ansvar for fordelingen af det i artikel I nævnte beløb  

 blandt fordringshaverne tilkommer udelukkende den danske regering.
Artikel V Nærværende overenskomst træder i kraft ved undertegnelsen.
 TIL BEKRÆFTELSE HERAF har undertegnede, der er behørigt bemyndigede af  

 deres respektive regeringer, underskrevet nærværende overenskomst.
 UDFÆRDIGET i to eksemplarer på engelsk i Tokio den 25. maj 1959.
 For den danske regering:
 Torben Busck-Nielsen.
 For den japanske regering:
 Aiichiro Fujiyama.
 Udenrigsministeriet, den 24. september  

 1959.
H.
C.
Hansen.
