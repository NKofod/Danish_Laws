Vejledning om mærkning af  

 fødevarer med indhold af allergene stoffer  

  

 januar 2006 Kapitel 1 Indledning I  

 bekendtgørelse nr. 1308 af 14. december 2005 om  

 mærkning m.v. af fødevarer  

 (mærkningsbekendtgørelsen) er der i  

 afsnit III indarbejdet regler om mærkning af fødevarer med indhold af  

 allergene  

 stoffer.
Reglerne er en gennemførelse af  

  

 Europa-Parlamentets og Rådets  

 direktiv 2003/89/EF af 10. november 2003 om ændring af direktiv 2000/13/EF  

 for  

 så vidt angår angivelse af ingredienser i fødevarer, samt Kommissionens  

 direktiv 2005/26/EF af 21. marts 2005 om fastsættelse af en liste over  

 levnedsmiddelingredienser og stoffer, der foreløbigt slettes af bilag IIIa  

 til  

 Europaparlamentets og Rådets direktiv 2000/13/EF.
 Denne vejledning om  

 allergimærkning vil på et senere tidspunkt blive indarbejdet i den generelle  

 vejledning om mærkning af fødevarer nr. 9217 af 1. maj 2004 (  

 mærkningsvejledningen  

 ).
 Denne vejledning er opbygget  

 således, at de paragraffer, der er relevante for allergimærkningen gengives  

 efterfulgt af kommentarer til paragraffen, og alle paragraf- og  

 kapitelhenvisninger i denne vejledning henviser til mærkningsbekendtgørelsen,  

 med mindre andet er angivet.
Som bilag 1 er i denne  

 vejledning givet en generel orientering om allergenmærkningsreglerne.
Bilaget  

 afsluttes med et emneregister.
 Den udgave af »Vejledning om  

 mærkning af fødevarer med indhold af allergene stoffer«, der er indlagt i  

 Retsinformations database, er uden sidenummerering, indholdsfortegnelse og  

 forside, men er ellers enslydende med udgaven skrevet i Word, der ligger på  

 Fødevarestyrelsens hjemmeside.
Kapitel 2 Generel beskrivelse af reglerne Emballagen på en  

 færdigpakket fødevare skal indeholde oplysninger om alle ingredienser i  

 fødevaren.  

 Der er dog enkelte undtagelser fra denne hovedregel  f.eks. kræves der  

 ikke  

 ingrediensfortegnelse for drikkevarer, der indeholder mere end 1,2  

 volumenprocent alkohol.
Men da det er vigtigt for forbrugere, der lider af  

 fødevareoverfølsomhed, at vide, hvis fødevaren indeholder allergene  

 ingredienser, gælder undtagelserne for ingrediensmærkning ikke for de  

 allergene  

 ingredienser, der fremgår af bekendtgørelsens bilag 5.
Når en ingrediens fra listen  

 i bekendtgørelsens bilag 5 eller et produkt afledt heraf indgår i en  

 færdigpakket  

 fødevare, skal det fremgå af ingredienslisten, af varens navn, eller oplyses  

 særskilt.
Hvis ingrediensen angives ved sit specifikke navn, der ikke kan  

 formodes at være kendt, bør arten tillige angives.
Eventuelle grænseværdier  

 og  

 undtagelser fremgår af bekendtgørelsens bilag 5. Det er vigtigt for en  

 forbrugervenlig gennemførelse af allergenmærkningen, at denne sker med en  

 klar  

 henvisning til det navn, som den allergene ingrediens er kendt under.
Hvis et allergen er tilstede  

 i det færdige produkt, skal dette mærkes uanset mængde, og uanset hvorledes  

 eller hvor mange forarbejdninger en allergen ingrediens har gennemgået.
Hvis  

 der er tale om et produkt, der er afledt fra en af ingredienserne i  

 bekendtgørelsens bilag 5, skal det fremgå af mærkningen både med sin egen  

 betegnelse og med en henvisning til hvilken ingrediens i bekendtgørelsens  

 bilag 5, produktet er afledt fra.
Herudover er kravene til  

 ingrediensmærkning generelt skærpet, idet 25% reglen er ophævet.
Efter 25%  

 reglen var der ikke pligt til at oplyse delingredienser i sammensatte  

 fødevarer, der udgjorde under 25% af den samlede fødevare.
Reglerne om mærkning med  

 allergene ingredienser gælder kun for færdigpakkede fødevarer.
Reglerne  

 gælder kun tilsatte ingredienser og ikke for kontaminering eller anden  

 utilsigtet forekomst af allergene stoffer, jf. bilaget til denne vejledning.
 Vedrørende reglernes  

 ikrafttræden m.v. se bilaget til denne vejledning, der indeholder en generel  

 beskrivelse  

 af allergimærkningsreglerne.
Afsnit II De enkelte paragraffer Kapitel 3 Hvilke fødevarer skal mærkes § 10.  

  

 Færdigpakkede fødevarer skal mærkes med  

 følgende oplysninger:  

  

 1) Producentens navn m.v. og oprindelsessted, jf. kapitel 4,  

  

 2) varebetegnelse, jf. kapitel 5,  

  

 3) angivelse af ingredienser, jf. kapitel 6, herunder mærkning med oplysning  

 om indhold af de allergene ingredienser, der er angivet i bilag 5,  

  

 4) mængdeangivelse af ingredienser, jf. kapitel 7,  

  

 5) alkoholindhold, jf. kapitel 8,  

  

 6) nettoindhold, jf. kapitel 9,  

  

 7) holdbarhedsangivelser samt særlige opbevarings- og anvendelsesforskrifter,  

 jf. kapitel 10,  

  

 8) evt. supplerende bestemmelser for dybfrosne fødevarer, jf. kapitel 11,  

  

 9) evt. supplerende bestemmelser for kød og kødvarer, jf. kapitel 12,  

  

 10) evt. supplerende bestemmelser for fisk og fiskevarer, jf. kapitel 13 og  

  

 11) coffeinindhold, jf. kapitel 14.  


  

 Stk. 2.  

  

 Det er tilstrækkeligt at anføre oplysninger om allergene  

 ingredienser jf. stk. 1, nr. 3, samt varebetegnelse, nettoindhold og  

 holdbarhed for:  

  

 1) Færdigpakkede fødevarer, hvis største overflade er mindre end 10  

 cm2,  

 og  

  

 2) glasflasker beregnet til genbrug, som har en uudslettelig mærkning, og  

 derfor hverken er forsynet med etiket, halsetiket eller krave.  


  

 Stk. 3.  

  

 Ud over mærkningsreglerne i dette afsnit er der fastsat  

 supplerende og erstattende regler i andre afsnit i denne bekendtgørelse, og  

 der kan være fastsat supplerende eller erstattende regler i anden lovgivning.
 Det angives i stk.1, nr. 3,  

 at færdigpakkede fødevarer skal mærkes med de allergene ingredienser, der er  

 angivet i bekendtgørelsens bilag 5. Bilag 5 indeholder listen over stoffer  

 med  

 allergene virkninger, og indeholder også en nærmere angivelse af  

 grænseværdier  

 og relevante undtagelser.
Ved efterfølgende  

 henvisninger til allergene ingredienser i denne vejledning  

 henvises der til  

 stoffer eller ingredienser i bekendtgørelsens bilag 5 og produkter afledt  

 heraf.
Ingredienser i bekendtgørelsens bilag 5, der er under grænseværdierne  

 i  

 bilaget, eller ingredienser, der er undtaget i bilaget, er ikke omfattet af  

 de  

 særlige allergenmærkningsregler.
For disse gælder alene de generelle  

 mærkningsregler.
 Hvis ingrediensen ikke er  

 omfattet af bekendtgørelsens bilag 5, eller ingredienser afledt heraf, er det  

 således de generelle mærkningsregler, der gælder.
 Reglerne om mærkning med  

 allergene ingredienser omhandler kun færdigpakkede fødevarer.
I § 10, stk. 2, stilles der  

 krav om, at færdigpakkede fødevarer, hvis største overflade er mindre end 10  

 cm2  

 og glasflasker med fast mærkning, skal mærkes med indhold af allergene  

 ingredienser.
Kravet fremgår ikke af direktivet, men på Kommissionens forslag  

 vil alle medlemsstater stille dette krav.
Mærkningen skal oplyse om indhold  

 af  

 allergene ingredienser, men der er ingen formkrav for færdigpakkede  

 fødevarer,  

 hvis største overflade er mindre end 10 cm2  

 og glasflasker med fast  

 mærkning.
Se dog bemærkningerne til § 19.
 Eksempel:  

  

 Indeholder: nødder og mælk.
§ 17.  

  

 Færdigpakkede fødevarer skal i en  

 ingrediensliste være mærket med oplysning om samtlige ingredienser, som  

 indgår i fødevaren på fremstillingstidspunktet.  


  

 Stk. 2.  

  

 Ved ingrediens forstås ethvert stof, herunder  

 tilsætningsstoffer, jf. for begrebets definition bekendtgørelse om  

 tilsætningsstoffer til fødevarer, som anvendes ved fremstilling eller  

 tilberedning af en fødevare, og som stadig findes i den færdige vare,  

 eventuelt i ændret form.
Hvis en ingrediens i en fødevare selv er fremstillet  

 af flere ingredienser, anses disse som ingredienser i den pågældende  

 fødevare.  


  

 Stk. 3.  

  

 Som ingredienser betragtes ikke  

  

 1) Bestanddele i en ingrediens, som under fremstillingsprocessen midlertidigt  

 adskilles for derefter atter at tilsættes i en mængde, der ikke overstiger  

 den oprindelige.  

  

 2) Stoffer, der anvendes i nødvendige doser som opløsningsmiddel eller  

 bærestof for tilsætningsstoffer og aromagivende bestanddele.  

  

 3) Tilsætningsstoffer, der udelukkende er til stede, fordi stoffet  

 forefandtes i én eller flere ingredienser, der medgår ved fremstillingen af  

 den pågældende fødevare, og stoffet ikke har nogen teknologisk funktion  

 eller ernæringsmæssig værdi i den færdige fødevare.  

  

 4) Tilsætningsstoffer, der anvendes som tekniske hjælpestoffer, jf. for  

 begrebets definition bekendtgørelse om tilsætningsstoffer til fødevarer.  

  

 5) Emballagegasser i fødevarer, hvis holdbarheden er forlænget ved brug af  

 disse stoffer.
Færdigpakningen skal forsynes med oplysningen »Pakket i  

 beskyttende atmosfære«.  

  

 6) Farvestoffer anvendt til kontrolmærkning og anden obligatorisk mærkning.  

  

 7) Stoffer, der ikke er tilsætningsstoffer, men som anvendes på samme måde og  

 med samme formål som tekniske hjælpestoffer, og som stadig findes i  

 færdigvaren, eventuelt i ændret form.  


  

 Stk. 4.  

  

 Uanset stk.1, nr. 2, 3, 4 og nr. 7, betragtes ethvert stof,  

 der er anvendt ved fremstillingen af en fødevare, og som stadig findes i  

 færdigvaren, eventuelt i ændret form, og som hidrører fra ingredienser, der  

 er anført i bilag 5, som en ingrediens, og skal angives på mærkningen med en  

 klar henvisning til navnet på den ingrediens, som det hidrører fra.
I bestemmelsen i stk. 4  

 fastsættes, at undtagelserne i stk. 3 ikke gælder for allergene ingredienser.  

 Der skal derfor mærkes med indhold af allergene tekniske hjælpestoffer,  

 allergene opløsningsstoffer eller allergene bærestoffer m.v., selv om de ikke  

 har nogen funktion eller næringsværdi i det færdige produkt, forudsat de  

 stadig er tilstede, men uanset om de er tilstede i en ændret form.
Hvis  

 ingrediensen  

 er tilstede i en ændret form, skal den angives med en klar henvisning til  

 navnet på den ingrediens, den stammer fra (kilden), uanset hvorledes kilden  

 er  

 blevet forarbejdet, og hvor mange processer ingrediensen har været igennem.
 Kilden kan f.eks. være æg og  

 den ændrede form Lecitiner og kan eksempelvis angives som:  


  

 Lecitiner (af æg).
 Mærkningspligten gælder,  

 uanset om det allergene produkt er en komponent i en af de anvendte  

 ingredienser,  

 eller om det allergene produkt tilsættes som en separat ingrediens.
Hvis en råvare ikke fremgår  

 af bekendtgørelsens bilag 5, uanset råvaren har et naturligt indhold af  

 allergene  

 stoffer, er det de generelle mærkningsregler, der gælder.
Det vil sige, når  

 den  

 uforarbejdede råvare benyttes i andre fødevarer, skal der ikke mærkes separat  

 med råvarens naturlige indhold af den allergene ingrediens.
F.eks. skal der  

 ikke oplyses om, at et løg indeholder sulfit, men er løget behandlet med  

 sulfit  

1)  

  ,  

 skal det oplyses - uanset naturligt indhold  

2) .
I bekendtgørelsens stk. 3,  

 nr. 3 bestemmes det, at hvis stoffet forefindes i én eller flere  

 ingredienser,  

 der medgår ved fremstillingen af den pågældende fødevare, og stoffet ikke har  

 nogen teknologisk funktion eller ernæringsmæssig værdi i den færdige  

 fødevare,  

 skal der ikke mærkes (carry over). Denne undtagelse gælder ikke  

 for allergene  

 stoffer.
Hvis stoffet stadig er i den færdige fødevare skal det fremgå af  

 mærkningen, uanset om det har nogen funktion i den færdige fødevare.
I tilfælde, hvor  

 mikroorganismer har vokset på substrater med et allergent indhold, er  

 spørgsmålet, om mikroorganismerne kan siges at hidrøre fra  

 substratet? Som  

 udgangspunkt kan mikroorganismerne ikke siges at hidrøre fra substratet, men  

 hvis der sker en overførsel af det allergene substrat, skal der mærkes.
Hvis  

 der kun er en risiko for overførsel af allergene stoffer, er det op til  

 producentens risiko-vurdering at afgøre, om der er behov for mærkning, jf.  

 afsnittet om mærkning med »spor af« i bilaget til denne vejledning.
 Bemærk at angivelsen af  

 tekniske hjælpestoffer m.v. jf. § 17, stk.4,  

  

 ikke  

 kan opfyldes ved, at  

 ingrediensens navn klart fremgår af varebetegnelsen.
Kapitel 4 Hvordan skal ingredienslisten udformes ? § 18.  

  

 Der stilles følgende krav til ingredienslisten:  

  

 1) Oplysningerne skal indledes med en angivelse, hvori ordet »ingredienser«  

 indgår,  

  

 2) de enkelte ingredienser skal angives i rækkefølge efter faldende vægt  

 beregnet som indgående vægt, og  

  

 3) ingredienserne skal angives ved deres specifikke betegnelse i  

 overensstemmelse med reglerne i §§ 15 og 16.  


  

 Stk. 2.  

  

 I stedet for den specifikke betegnelse, jf. stk. 1, nr. 3, kan  

 én af de i bilag 1, nævnte kategorier anvendes.
Enhver ingrediens, der er  

 anvendt ved fremstillingen af en fødevare og stadig findes i færdigvaren,  

 eventuelt i ændret form, og som er anført i bilag 5, eller hidrører fra en  

 ingrediens, der er anført i bilag 5, skal dog angives på mærkningen med en  

 klar henvisning til denne ingrediens navn, medmindre varebetegnelsen klart  

 henviser til ingrediensens navn.  


  

 Stk. 3.  

  

 Tilsat vand og flygtige ingredienser skal anføres i  

 opstillingen efter deres vægt i den færdige vare.
Den mængde vand, der er  

 tilsat som ingrediens, bestemmes ved fra den færdige vares samlede  

 nettoindhold at fradrage den samlede mængde af de øvrige anvendte  

 ingredienser.
Hvis mængden af tilsat vand ikke overstiger 5 vægtprocent af  

 færdigvaren, kan angivelse af dette vand udelades.
I bekendtgørelsens stk. 2  

 fastsættes det, at enhver allergen ingrediens, som findes i den færdige  

 fødevare,  

 skal angives specifikt, og kategoribetegnelsen derfor ikke kan benyttes  

 alene.  

 Hvis den allergene ingrediens forefindes i ændret form, skal den angives på  

 mærkningen med en klar henvisning til navnet på den ingrediens, som den  

 hidrører fra.
Oplysningerne kan fremgå af ingredienslisten, af varens navn,  

 eller oplyses særskilt.
Dette betyder dog ikke, at  

 referencen til kilden skal angives lige så mange gange, som den forekommer.  

 Præsentationer,  

 der utvivlsomt gør det klart, at ingredienserne eller produkterne stammer fra  

 en ingrediens i bekendtgørelsens bilag 5, er acceptable.
Selve ingredienserne  

 skal angives ved deres specifikke navn eller art, men deres kilde kan f.eks.  

 angives ved en fælles fodnote.
 Tekniske hjælpestoffer,  

 opløsningsmidler eller bærestoffer for tilsætningsstoffer og aromagivende  

 bestanddele m.v. jf. § 17, kan eksempelvis angives som følger:
Navnet på  

 tilsætningsstof(1)
  

 Navnet på bærestof(1)
  

 Navnet på teknisk hjælpestof(1)
  

 (1) Fra hvede Det skal angives i  

 mærkningen, hvis der i en fødevare både indgår en allergen ingrediens samt en  

 afledt ingrediens fra denne ingrediens.
F.eks. i et produkt med krebsdyr,  

 hvor  

 der også er et teknisk hjælpestof produceret af krebsdyr.
Se dog under § 21  

 og  

 § 17 stk. 4, i tilfælde af, at varebetegnelsen klart henviser til  

 ingrediensens  

 navn.
For andre ingredienser end tekniske hjælpestoffer som nævnt i 17, stk.  

 4,  

 vil det ikke være et problem om ingrediensen skal angives flere gange.
Enten  

 angives den samlede mængde af den enkelte ingrediens i faldende vægt eller  

 også  

 er der tale om sammensatte ingredienser hvor de enkelte dele skal efterfølges  

 af en opregning af de ingredienser, der indgår jf. § 23 stk.1. For angivelse  

 af  

 små mængder se bemærkninger til § 23.
Det er selve ingrediensen,  

 der skal angives.
Hvis der for eksempel er anvendt en glutenholdig kornart i  

 en  

 fødevare, er det navnet på kornarten, der skal angives i mærkningen.
Det er  

 ikke nødvendigt også at skrive, at det er en »glutenholdig kornart.« Ifølge bekendtgørelsens §  

 18, stk. 2 kan kategoribetegnelserne i bekendtgørelsens bilag 1 kun benyttes,  

 hvis de efterfølges af den allergene ingrediens specifikke navn  

3) .  

 Der kan f.eks. ikke benyttes kategorier som »vegetabilsk olie« for  

 hasselnøddeolie, idet kilden skal angives.
Det vil her være rigtigt at mærke  

 med: »Hasselnøddeolie« eller vegetabilsk olie (indeholder  

 hasselnødder). De  

 allergene ingredienser kan således angives ud for kategoribetegnelsen i en  

 samlet  

 parentes.
I følgende eksempel er kategoribetegnelsen rasp benyttet:
Eksempel:  

  

 Svineskank  


  

 Rasp (med hvede, æg og soja)  


  

 Salt § 19.  

  

 Færdigpakkede fødevarer, hvori der er anvendt tilsætningsstoffer, skal  

 mærkes med følgende oplysninger i nævnte rækkefølge:  

  

 1) Tilsætningsstoffets kategori.  

  

 	  

 a)  

 	  

 Ved  

 angivelse af kategori skal de kategorier, som er anført i bilag 2, anvendes.  

  

 	  

 b)  

 	  

 Hvis  

 et tilsætningsstof henhører under flere kategorier, angives den kategori, der  

 svarer til stoffets hovedfunktion i fødevaren.  

  

 	  

 c)  

 	  

 Hvis  

 et tilsætningsstof ikke opfylder nogen af de kategorier, som er anført i  

 bilag 2, skal det alene angives ved den specifikke betegnelse eller  

 EØF-nummeret, jf. dog § 13, stk. 5, i bekendtgørelse nr. 282 af 19. april  

 2000 om tilsætningsstoffer til fødevarer.  

  

 2) Tilsætningsstoffets specifikke betegnelse eller EØF-nummer, jf.  

 Positivlisten.  

  

 3) Næringsstoffer kan angives ved næringsstofbetegnelsen i stedet for den  

 betegnelse, som er nævnt i nr. 2, jf.
Positivlisten.
For fødevarer med indhold af  

 allergene ingredienser betyder det, at der skal indledes med ordet  

 »ingrediensliste« og derefter angives kategori jf. § 19, stk.1, nr.1,  

 efterfulgt af tilsætningsstoffets specifikke betegnelse samt dets allergene  

 kilde.
Som det fremgår af § 21, stk. 1, nr. 5, skal alle drikkevarer mærkes  

 med  

 indhold af allergene ingredienser, uanset alkoholindhold.
Det fremgår  

 endvidere  

 af § 21, stk. 1, nr. 5, at ordet "indeholder", benyttes som  

 indledning til ingredienslisten for drikkevarer, der indeholder mere end 1,2  

 volumenprocent  

 alkohol, hvis ingredienslisten er komplet.
Indledningen  

 "ingrediensliste" jr. § 18, stk. 1, må kun benyttes, hvis  

 ingredienslisten ikke er komplet.
Eksempel:  

  

 Ingrediensliste:  

  

 Ost  

  

 Æg  

  

 Rasp (med hvede, æg og soja)  

  

 Vegetabilsk olie (fra soja)  

  

 Ketchup  

  

 Konserveringsstof  

  

 E 1105, Lysozym(1) (1) af æg Der skal være en klar  

 henvisning til navnet på den allergene ingrediens, som det hidrører fra, se i  

 øvrigt bemærkningerne til § 17, stk.4.
§ 20.  

  

 Bestemmelsen i § 18, stk. 1, nr. 2, om  

 angivelse i rækkefølge efter faldende vægt kan fraviges for følgende  

 ingredienser:  

  

 1) Ingredienser, som anvendes i koncentreret eller tørret form, og som  

 rekonstitueres under fremstillingen.
Disse ingredienser kan angives i listen  

 efter deres vægt før koncentreringen eller tørringen.  

  

 2) Ingredienserne i koncentrerede eller tørrede fødevarer, som skal tilsættes  

 vand.
Disse kan angives efter det mængdeforhold, hvori de findes i det  

 rekonstituerede produkt, forudsat at ingredienslisten ledsages af en  

 oplysning som »ingredienser i det rekonstituerede produkt« eller  

 »ingredienser i det forbrugsklare produkt«.  

  

 3) Frugter, grønsager eller svampe, hvoraf ingen vægtmæssigt udgør en  

 hovedbestanddel, og hvis mængdeforhold kan variere, når de anvendes blandet  

 som ingredienser i en fødevare, kan i ingredienslisten grupperes under  

 betegnelsen »frugt«, »grønsager« eller »svampe« efterfulgt af angivelsen »i  

 variabelt mængdeforhold« umiddelbart efterfulgt af en opregning af de  

 pågældende frugter, grønsager eller svampe.
Blandingen indplaceres i  

 ingredienslisten efter de anvendte frugters, grønsagers eller svampes samlede  

 vægt.  

  

 4) Ingredienserne i krydderi- og krydderurteblandinger, hvoraf ingen del  

 vægtmæssigt udgør en hovedbestanddel.
Disse kan anføres i en anden  

 rækkefølge,  

 forudsat at ingredienslisten ledsages af oplysningen »i variabelt  

 mængdeforhold«.  

  

 5) Ingredienser, der udgør mindre end 2% af færdigvaren, kan anføres i en  

 anden rækkefølge efter de øvrige ingredienser.  

  

 6) Ingredienser, der svarer til hinanden eller kan erstatte hinanden, og som  

 kan anvendes til fremstilling eller tilberedning af en fødevare uden at ændre  

 sammensætning, art eller opfattet værdi, og som udgør mindre end 2% af  

 færdigvaren, kan angives i ingredienslisten med angivelsen »indeholder  

 og/eller «, hvis mindst en af højst to ingredienser forekommer i færdigvaren.  

 Denne bestemmelse finder ikke anvendelse på tilsætningsstoffer og de  

 allergene ingredienser, der er anført i bilag 5.
 I bestemmelsen i stk. 1, nr.  

 6, bestemmes det, at to ingredienser, der svarer til hinanden eller som kan  

 erstatte hinanden, og som udgør mindre end 2% af færdigvaren kan angives med  

 indeholder og/eller ., forudsat at en af dem indgår i varen.  

 Denne  

 substitutionsmulighed gælder ikke for allergene ingredienser, hvor den  

 allergene ingrediens skal angives ved sin specifikke betegnelse og med kilde,  

 hvis der er tale om en ingrediens afledt af en allergen ingrediens.
Kapitel 5 Undtagelser § 21.  

  

 Der kræves ingen ingrediensangivelse for  

 følgende fødevarer:  

  

 1) Frisk frugt og friske grønsager, som ikke er skrællet, snittet eller  

 behandlet på lignende måde.  

  

 2) Vand, hvortil der alene er tilsat carbondioxid, og hvor tilsætningen af  

 carbondioxid fremgår af varebetegnelsen.  

  

 3) Eddike fremstillet ved gæring, hvis den udelukkende hidrører fra et enkelt  

 basisprodukt, og der ikke er tilsat nogen anden ingrediens.  

  

 4) Ost, smør, fermenteret mælk eller fløde, hvis der ikke er tilsat andre  

 ingredienser end mælkeprodukter, enzymer og kulturer af mikroorganismer, der  

 er nødvendige for fremstillingen, og det salt, som er nødvendigt til  

 fremstilling af anden ost end frisk ost og smelteost.  

  

 5) Drikkevarer, der indeholder mere end 1,2 volumenprocent alkohol.
Denne  

 undtagelse gælder ikke for tilsætningsstoffer og de oplysninger om indhold af  

 allergene ingredienser, der kræves i henhold til § 10, stk.1, nr. 3.  

 Mærkningen med allergene ingredienser skal omfatte ordet »indeholder«  

 efterfulgt af navnet på den eller de pågældende allergene ingredienser.  

 Angivelsen er dog ikke nødvendig, når ingrediensens specifikke navn allerede  

 indgår i ingredienslisten eller i betegnelsen for drikkevaren.  

  

 6) Varer, der består af en enkelt ingrediens, hvis varebetegnelsen er  

 identisk med ingrediensbetegnelsen, eller ingrediensens art klart kan udledes  

 af varebetegnelsen.  


  

 Stk. 2.  

  

 Uanset stk.1, nr. 1-4 og stk.1, nr.6, angives enhver  

 ingrediens, der er anvendt ved fremstillingen af en fødevare, og som stadig  

 findes i færdigvaren, eventuelt i ændret form, og som er anført i bilag 5,  

 eller hidrører fra en ingrediens, der er anført i bilag 5, på mærkningen med  

 en klar henvisning til denne ingrediens navn, med mindre varebetegnelsen  

 klart henviser til denne ingrediens.  


  

 Stk. 3.  

  

 Der kræves ingen ingrediensangivelse for:  

  

 1) Vand, der under fremstillingsprocessen udelukkende benyttes til at  

 rekonstituere  

 en koncentreret eller tørret ingrediens.  

  

 2) Vand i en lage, der sædvanligvis ikke fortæres.
Som det fremgår af stk. 1,  

 nr. 5, skal alle drikkevarer mærkes med indhold af allergene ingredienser,  

 uanset alkoholindhold.
Det fremgår endvidere af stk. 1, nr. 5, at ordet  

 "indeholder", benyttes som indledning til ingredienslisten for  

 drikkevarer, der indeholder mere end 1,2 volumenprocent alkohol, hvis  

 ingredienslisten ikke er komplet.
Indledningen "ingrediensliste"  

 jf.  

 § 18, stk. 1, må kun benyttes, hvis ingredienslisten er komplet.
 I stk. 2, bestemmes det, at  

 allergene ingredienser skal oplyses - uanset undtagelserne i § 21, stk.1,  

 medmindre varebetegnelsen klart henviser til denne ingrediens.
 Hvis varebetegnelsen klart  

 henviser til ingrediensens navn, og de alm. mærkningsregler ikke kræver  

 ingrediensen oplyst, kræver allergenmærkningsreglerne den heller ikke oplyst  

 i  

 ingredienslisten, medmindre der er tale om en af de undtagelser, der fremgår  

 af § 17, stk. 4. Det er ikke tilstrækkeligt, at en allergen ingrediens  

 angives  

 grafisk eller ved billeder eller lignende.
Eksempel:  

  

 Kaffekage med mandelaroma.
Her kan kategoribetegnelsen »aroma« benyttes.
Navnet på mejeriprodukter,  

 der opfylder betingelserne i § 21, stk.1, nr. 4, (det vil sige, at  

 produkterne  

 kun indeholder de ingredienser, der nævnes i stk. 1, nr. 4) henviser så klart  

 til, at produktet indeholder mælk, at mælk ikke behøver at angives.
Det er  

 således ikke nødvendigt at angive, at ost, smør eller fløde indeholder mælk,  

 da  

 det klart fremgår af varebetegnelsen.
Dette gælder kun mejeriprodukter, der  

 opfylder betingelserne i § 21, stk. 1 nr. 4. Hvis eksempelvis ost er  

 produceret  

 med lysozym fra æg, opfyldes betingelserne i § 21, stk. 1 nr. 4, ikke, og  

 lysozym skal derfor angives med æg som kilde.
Hvis mejeriprodukter jf. §  

 21, stk. 1, nr. 4, benyttes i sammensatte produkter, kan mælk stadig  

 udelades.  

 Dette forudsætter dog, at varebetegnelsen tydeligt angives, f.eks.  

 ost og  

 ikke alene handelsnavnet på bestemte produkter eksempelvis  

 emmentaler,  

 medmindre der er tale om et produktnavn, hvor forbrugerne er klar over, at  

 der  

 er tale om en ost.
Det er den erhvervsdrivendes ansvar, uanset om det er  

 producent eller detail, at anvendelsen af produktnavn i stedet for  

 varebetegnelse ikke medfører risiko for overfølsomhedsreaktioner hos  

 forbrugerne.
 Hvis navnet kan give  

 anledning til tvivl om indholdet af allergene ingredienser, skal disse  

 angives.
 Hvis der f.eks. er tale om  

 et rugbrød, henviser varebetegnelsen til, at der er tale om rug, men da der  

 ofte vil være andre mel-arter i, skal det oplyses hvilken slags mel, der er  

 anvendt.
 Hvis det afledte produkts  

 navn adskiller sig fra navnet på den allergene ingrediens, det stammer fra,  

 skal der mærkes med produktets navn, selv om fødevarens navn henviser til den  

 allergene kilde.
 § 22.  

  

 Der kræves ingen ingrediensangivelse for  

 fødevarer, der både fremstilles, pakkes og udbydes til salg i samme  

 detailforretning, hvis  

  

 1) forretningen på forlangende oplyser hvilke ingredienser, der er anvendt i  

 fødevaren,  

  

 2) færdigpakningen for fødevarer, hvor der er anvendt tilsætningsstoffer,  

 forsynes med oplysningen »Tilsætningsstoffer anvendt«, og  

  

 3) forretningen på forlangende udleverer en fortegnelse over de  

 tilsætningsstoffer, der er anvendt i fødevaren.
Ved salg af varer, der  

 fremstilles, pakkes og udbydes til salg i samme butik, jf. § 22, skal  

 ingredienserne  

 kunne oplyses af ekspedienten.
De skærpelser for ingrediensmærkning, der i  

 øvrigt gælder for ingrediensmærkning af allergene ingredienser, gælder også i  

 dette tilfælde, blot med mundtlig oplysningspligt.
§ 23.  

  

 En sammensat ingrediens kan anføres i  

 ingredienslisten ved sin betegnelse, hvis denne er fastsat ved lov eller ved  

 sædvane, og placeres i ingredienslisten efter sin samlede vægt i produktet  

 forudsat, at angivelsen umiddelbart efterfølges af en opregning af de  

 ingredienser, der indgår i den sammensatte ingrediens.  


  

 Stk. 2.  

  

 Den i stk. 1 omtalte opregning af indgående ingredienser kan  

 dog udelades,  

  

 1) når sammensætningen af en sammensat ingrediens er fastsat i gældende  

 fællesskabsregler, og den sammensatte ingrediens udgør mindre end 2 % af  

 færdigvaren.
Denne undtagelse gælder dog ikke for tilsætningsstoffer,  

  

 2) når den sammensatte ingrediens er en fødevare, der ikke kræves en  

 ingrediensangivelse for og  

  

 3) for sammensatte ingredienser, der består af krydderi- og/eller  

 krydderurteblandinger, der udgør mindre end 2 % af færdigvaren.
Denne  

 undtagelse gælder dog ikke for tilsætningsstoffer.  


  

 Stk. 3.  

  

 Uanset stk. 2, nr. 1, 2 og 3, angives enhver ingrediens, der  

 er anvendt ved fremstillingen af en fødevare og stadig findes i færdigvaren,  

 eventuelt i ændret form, og som er anført i bilag 5, eller hidrører fra en  

 ingrediens, der er anført i bilag 5, på mærkningen med en klar henvisning til  

 ingrediensens navn, medmindre varebetegnelsen klart henviser til denne  

 ingrediens.
Ifølge bestemmelsen i § 23  

 stk. 3, gælder mærkningspligten for allergene ingredienser, uanset om  

 ingrediensen er en komponent i en af de anvendte ingredienser, eller om de  

 anvendes separat i den konkrete fødevare og uanset mængde.
Se også § 17  

 vedrørende overførsel af stoffer og komponenter.
Reglerne om mærkning af  

 tilsætningsstoffer kan medføre uoverskuelige deklarationer, for så vidt angår  

 sammensatte fødevarer, som f.eks. en del færdige middagsretter og kager med  

 creme og overtræk.
Følges de sædvanlige regler her, vil man nemlig kunne  

 risikere, at det samme tilsætningsstof nævnes flere gange og så spredt i  

 ingredienslisten, at det kan være vanskeligt for forbrugerne at danne sig et  

 samlet overblik over hvilke tilsætningsstoffer, der er anvendt i fødevaren.  

 Hvis en fødevare består af sammensatte ingredienser, kan der foretages en  

 samlet deklaration af alle anvendte tilsætningsstoffer sidst i  

 ingredienslisten  

 efter ordet »tilsat«.
For allergene ingredienser, der forefindes i  

 tilsvarende  

 små mængder, kan samme princip anvendes.
Kapitel 6 Mængdeangivelse § 28.  

  

 Færdigpakkede fødevarer skal være mærket med  

 oplysning om mængden af en ingrediens eller en kategori af ingredienser, hvis  

 den pågældende ingrediens eller kategori af ingredienser  

  

 1) indgår i varebetegnelsen eller sædvanligvis af forbrugeren forbindes med  

 varebetegnelsen,  

  

 2) fremhæves i mærkningen ved ord, billeder eller anden grafisk fremstilling  

 eller  

  

 3) er væsentlig for at karakterisere en fødevare og adskille den fra varer,  

 som den ellers kan forveksles med på grund af sin varebetegnelse eller sit  

 udseende.  


  

 Stk. 2.  

  

 Mængden angives ved den procentdel, ingrediensen eller  

 ingredienserne udgjorde på fremstillingstidspunktet.
Denne angivelse anføres  

 enten i varebetegnelsen, i umiddelbar nærhed af denne eller i forbindelse med  

 den pågældende ingrediens.
 Det er de generelle regler  

 for mængdeangivelse (QUID), der gælder for allergene ingredienser uden  

 specielle tilføjelser eller undtagelser.
Kapitel 7 Liste over allergene ingredienser -  

 bekendtgørelsens bilag 5 Bilag 5, Allergene ingredienser, jf. § 10, stk.  

 1, nr. 3 1) Glutenholdige  

 kornprodukter (dvs. hvede, rug, byg, havre, spelt, kamut eller hybridserede  

 stammer heraf) og produkter på basis heraf.(1) Følgende produkter af  

 glutenholdige kornprodukter betragtes dog ikke som en allergen ingrediens:  

 Glukosesirup på basis af hvede, herunder dextrose.(2)  

 Maltodextriner på basis af hvede(2). Glukosesirup på basis af byg.  

 Kornprodukter, der anvendes i destillater til spiritus.
2) Krebsdyr og  

 produkter på basis af krebsdyr(3) 3) Æg og produkter på  

 basis af æg.
Følgende produkter på  

 basis af æg betragtes dog ikke som en allergen ingrediens: Lysozym  

 (fremstillet af æg), der anvendes i vin.
Albumin (fremstillet af æg), der  

 anvendes som klareringsmiddel i vin og cider.
 4) Fisk og produkter  

 på basis af fisk.
Følgende produkter af  

 fisk og produkter på basis af fisk betragtes dog ikke som en allergen  

 ingrediens: Fiskegelatine, der anvendes som bærestof for vitaminer og  

 aromaer.
Fiskegelatine eller ægte husblas, der anvendes som klareringsmiddel  

 i øl, cider og vin.
 5) Jordnødder og  

 produkter på basis af jordnødder.
 6) Soja og produkter  

 på basis af soja.
Følgende produkter på  

 basis af soja betragtes dog ikke som en allergen ingrediens: Fuldstændig  

 raffineret sojaolie og fedt.(2)  

 Naturlige blandede tocopheroler  

 (E 306). Naturligt D-alpha-tocopherol.
Naturligt D-alpha-tocopherylacetat.  

 Naturligt D-alpha-tocopherylsuccinat hidrørende fra soja.
Phytosteroler og  

 phytosterolestere fremstillet af vegetabilske olier hidrørende fra soja.  

 Phytostanolestere fremstillet af vegetabilske steroler hidrørende fra soja.
7) Mælk og produkter  

 på basis af mælk (herunder laktose)(4) Følgende produkter på  

 basis af mælk betragtes dog ikke som en allergen ingrediens: Valle, der  

 anvendes som destillater til spiritus.
Lactitol.
Mejeriprodukter (kasein),  

 der anvendes som klareringsmiddel i cider og vin.
8) Nødder, dvs. mandel  

 (Amygdalus communis L.), hasselnød (Corylus avellana), valnød (Juglans  

 regia), akajonnød(5)  

 (Anacardium occidentale), pekannød (Carya  

 illinoiesis (Wangenh.) K.
Koch), paranød (Bertholletia excelsa), pistacienød  

 (Pistacia vera), queenslandnød (Macadamia ternifolia) og produkter på basis  

 heraf.(1) Følgende produkter af  

 nødder betragtes dog ikke som en allergen ingrediens: Nødder, der anvendes i  

 destillater til spiritus.
Nødder (mandler, valnødder), der anvendes (som  

 aroma) i spiritus.
 9) Selleri og  

 produkter på basis af selleri.
 Følgende produkter på  

 basis af selleri betragtes dog ikke som en allergen ingrediens: Olie af  

 selleriblade og olie af sellerifrø. Oleoresin af sellerifrø.
 10) Sennep og  

 produkter på basis af sennep.
 Følgende produkter på  

 basis af sennep betragtes dog ikke som en allergen ingrediens: Sennepsolie.  

 Olie af sennepsfrø. Oleoresin af sennepsfrø.
 11) Sesamfrø og  

 produkter på basis af sesamfrø.
12) Svovldioxid og  

 sulfitter i koncentrationer på over 10 mg/kg eller 10 mg/liter udtrykt som  

 SO2.(6) Fodnote 1  6, se  

 efter Generelle noter til listen. Generelle noter til  

 listen De undtagelser, der fremgår  

 af listen, bygger på ansøgninger, der har været forelagt Den Europæiske  

 Fødevaresikkerheds Autoritet (EFSA), og som EFSA er fremkommet med  

 videnskabelige udtalelser om.
Det er kun de produkter, der  

 udtrykkeligt er nævnt i parenteserne, der er undtaget.
Det er endvidere kun  

 for  

 den nævnte specifikke brug, undtagelserne gælder.
For de produkter, der er  

 mærket med fodnote (2) gælder undtagelsen dog også ved videreforarbejdning  

 under de forudsætninger, der nævnes i fodnote (2). Eksempel: Under nødder er  

 det kun  

 mandel (Amygdalus communis L.) og valnød (Juglans  

 regia), der er undtaget, og kun når de anvendes som aroma i spiritus.
Ved  

 mælk  

 er det kun kasein, og kun når kasein anvendes som klareringsmiddel i cider og  

 vin.
Fodnoter til listen (1) Dette er en udtømmende  

 liste.
Det vil sige, at andre arter ikke skal angives.
(2) Det gælder også  

 produkter på basis heraf, forudsat forarbejdningen ikke kan tænkes at have  

 øget  

 allergeniciteten i forhold til den allergenicitet, EFSA skønsmæssigt har  

 ansat  

 for det produkt, de hidrører fra.
At allergeniciteten ikke kan tænkes at være  

 øget ved forarbejdningen, betyder, at producenten skal opfylde EFSAs  

 forudsætninger, herunder de produktionsbeskrivelser, der er anført i  

 ansøgningerne.
Produkter fra  

 undtagelseslisten, der ikke er mærket med fodnote 2, må ikke selvstændigt  

 forarbejdes  

 til nye produkter og derefter anvendes i fødevarer uden mærkning som en  

 allergen ingrediens.
Det vil sige, at de ingredienser, som ikke er mærket med  

 fodnote to, gerne må blandes i andre ting og forarbejdes, men de må ikke i  

 sig  

 selv forarbejdes til en ny ingrediens.
Fodnoten betyder således, at  

 de 3 ingredienser, der er omfattet af fodnoten, i sig selv kan underkastes en  

 forarbejdning, og at det heraf følgende produkt kan benyttes som eller i  

 fødevarer,  

 uden det skal mærkes særskilt som en allergen ingrediens, dog forudsat  

 forarbejdningen ikke har forøget den af EFSA skønsmæssigt fastsatte  

 allergenicitet.
For de øvrige ingredienser, der er undtaget fra listen over  

 allergene ingredienser, gælder derimod, at de ikke selvstændigt må  

 forarbejdes  

 til nye produkter og derefter anvendes i fødevarer uden mærkning som en  

 allergen ingrediens.
Fødevarer, der indeholder eller tilsættes ingredienser,  

 der er undtaget fra listen over allergene ingredienser, kan forarbejdes uden  

 fødevaren omfattes af allergenmærkningsreglerne.
 Ved fuldstændig raffineret  

 forstås, at producenten skal opfylde EFSAs forudsætninger herunder den  

 produktionsbeskrivelse,  

 der er anført i ansøgningen for fuldstændig raffineret sojaolie.
(3) Mærkningskravet omfatter  

 i princippet alle krebsdyr, der normalt deles i tre klasser: Gællefødder  

 (Branchiopoda), Rankefødder (Cirripedia) og Storkrebs (Malacostraca), hvor  

 det  

 dog vil være den sidste gruppe, der bl.a. omfatter krabber, krebs, hummer og  

 rejer, der er relevant.
Krebsdyr er leddyr uden indvendigt skelet, men med en  

 udvendig skal, og kaldes derfor også for skaldyr.
En- og to-skallede bløddyr,  

 som f.eks. muslinger, er indtil videre ikke omfattet af listen.
(4) Mælk omfatter animalsk  

 mælk, således også mælk fra får, geder, bøfler m.v.
Da produktet skal angives  

 specifikt, skal det angives, hvilket dyr mælken er fra, hvis det ikke er mælk  

 fra en ko.
Kokosmælk er ikke mælk i denne forbindelse.
(5) Cashewnød og Akajonnød  

 er den samme nød.
Det er valgfrit, hvilket af navnene, der anvendes.
(6) Grænsen på 10 mg/kg  

 eller 10 mg/l for sulfitter gælder for indholdet i færdigvaren (klar til  

 konsum). Dette gælder også for fødevarer, der skal rekonstitueres før konsum,  

 forudsat produktet ikke kan anvendes separat eller ufortyndet.
Se § 17, hvis  

 der benyttes ingredienser med et naturligt indhold af sulfit.
Det er ikke tilstrækkeligt  

 at skrive SO2, idet der skal være en klar henvisning til navnet på  

 ingrediensen.
Det vil sige, at der skal stå , natriumsulfit,  

 calciumhydrogensulfit m.v.
 For vin og frugtvin, der  

 omsættes på det danske marked, gælder der en dispensation af 21. juni 1985  

 fra  

 det daværende Statens Levnedsmiddelinstitut, hvorefter  

 konserveringsstoffer  

 med E-numrerne E 220, 221, 222, 223, 224, 226 og 227 under et kan mærkes med  

 samlebetegnelsen sulfitter.
 For vin er der fastsat detaljerede bestemmelser i Kommissionens forordning  

 1991/2004.  

4)  

    

 Se i øvrigt bemærkningerne til § 19.
Bilag 1 Generelt om mærkningskrav ved allergene  

 ingredienser Forskellige  

 begreber og definitioner i vejledningen (Alle paragraf- og  

 kapitelhenvisninger i denne vejledning henviser til mærkningsbekendtgørelsen,  

 med mindre andet er angivet) Ved allergene ingredienser  

 forstås i denne vejledning stoffer eller ingredienser, der fremgår af  

 mærkningsbekendtgørelsens bilag 5 og produkter afledt heraf.  


  

 Ingredienser i bekendtgørelsens bilag 5, der er under grænseværdierne i  

 bilaget, eller ingredienser, der er undtaget i bilaget, er ikke omfattet af  

 de  

 særlige allergenmærkningsregler.
For disse gælder alene de generelle  

 mærkningsregler.  


  

 EFSA, Den Europæiske Fødevaresikkerhedsautoritets hovedopgave består i  

 at  

 formidle videnskabelig rådgivning om alle spørgsmål med direkte eller  

 indirekte  

 relation til fødevaresikkerhed.
En at autoritetens vigtigste opgaver består i  

 at kommunikere direkte med offentligheden inden for dens ansvarsområder.  

 Autoriteten gennemfører risikovurderinger for fødevarekæden og kan gennemføre  

 videnskabelige  

 vurderinger af et hvilket som helst spørgsmål, der har direkte eller  

 indirekte  

 indflydelse på fødevareforsyningssikkerheden, herunder spørgsmål med relation  

 til dyrs sundhed og velfærd og planters sundhed.
For videre oplysning se:  

 www.efsa.eu.int.
Allergene  

 ingredienser i forhold til de generelle reglers undtagelser fra mærkningskrav I de generelle  

 mærkningsregler er udgangspunktet, at emballagen på en færdigpakket fødevare  

 skal indeholde oplysninger om alle ingredienser i fødevaren.
Der er dog  

 undtagelser, hvor ingredienser i en fødevare ikke skal oplyses.
Det er  

 vigtigt  

 for forbrugere, der lider af fødevareoverfølsomhed, at vide, hvis fødevaren  

 indeholder allergene ingredienser.
Derfor fastlægger  

 allergenmærknings-reglerne  

 skærpede mærkningskrav for færdigpakkede fødevarer, der sikrer, at allergene  

 ingredienser, som indeholdes i det færdige produkt, fremgår af mærkningen.  

 Der  

 skal således altid oplyses om allergene ingredienser, men det kan imidlertid  

 i  

 en række tilfælde være tilstrækkeligt, hvis oplysningen fremgår af  

 varebetegnelsen.  


  

 Følgende undtagelser gælder derfor stadig,  

  

 hvis varens navn klart henviser  

 til den allergene ingrediens.
Ingredienser, hvor der i stedet for den  

 specifikke betegnelse kan anvendes en kategoribetegnelse, jf. § 18.  

 Fødevarer,  

 hvor der ifølge de generelle mærkningsregler ikke kræves ingrediensangivelse,  

 jf. § 21. For drikkevarer, der indeholder mere end 1,2 volumenprocent  

 alkohol,  

 skal det være ingrediensens specifikke navn, der fremgår af varebetegnelsen.  

 Hvor sammensatte ingredienser udgør mindre end 2 procent og ikke behøver at  

 opgives, jf. § 23. Ingredienser, der udgør mindre end 2 % af færdigvaren og  

 kan  

 angives med »indeholder og / eller«, jf. § 23. Små pakninger og glasflasker  

 med  

 fast krave jf. § 10.  


  

 Følgende undtagelser gælder ikke, uanset om varens navn klart henviser til  

 den  

 allergene ingrediens: Bestanddele af en fødevare, der ikke betragtes som en  

 ingrediens, jf. § 17.
Generelt om  

 allergenmærkningsreglerne For fødevarer, der  

 fremstilles, pakkes og udbydes til salg i samme forretning, se § 22, gælder  

 de  

 øvrige allergenmærkningsregler blot således, at oplysningen kan gives  

 mundtligt.  


  

 Der skal mærkes uanset mængde og uanset hvorledes eller hvor mange  

 forarbejdninger, en allergen ingrediens har gennemgået.
Hvis der er tale om  

 et  

 produkt, der er afledt fra en ingredienserne i bekendtgørelsens bilag 5, skal  

 det fremgå af mærkningen, både med sin egen betegnelse og med en henvisning  

 til  

 hvilken ingrediens i bekendtgørelsens bilag 5, som produktet er afledt fra.  

 Et  

 vigtigt formål med allergenmærkningsreglerne er, at mærkningen sker med en  

 klar  

 henvisning til det navn, som den allergene ingrediens i almindelighed er  

 kendt  

 under.  


  

 Herudover er kravene til ingrediensmærkning generelt skærpet, idet 25% reglen  

 er ophævet.
Efter 25% reglen var der ikke pligt til at oplyse delingredienser  

 i  

 sammensatte fødevarer, der udgjorde under 25% af den samlede fødevare.  


  

 Reglerne om mærkning med allergene ingredienser gælder kun for færdigpakkede  

 fødevarer.
Reglerne gælder kun tilsatte ingredienser og ikke for  

 kontaminering  

 eller anden forurening af fødevarer, jf. nedenfor.
Anprisninger af at  

 et produkt ikke indeholder allergene ingredienser Man kan oplyse, at et  

 produkt ikke indeholder en allergen ingrediens, hvis produktet derved  

 adskiller  

 sig fra lignende produkter.
Ellers kan man oplyse, at sådanne varer generelt  

 ikke indeholder denne allergene ingrediens.  


  

 F.eks. må man ikke anprise økologisk svesker med: Disse svesker er ikke  

 tilsat  

 sulfit, men man må godt oplyse om, at økologiske svesker generelt ikke  

 tilsættes sulfit.
Dette gælder, uanset om der er tale om anprisninger i form  

 af  

 slogans, eller der er tale om oplysningsskemaer.
Hvis oplysningen kun  

 udveksles  

 mellem erhvervsdrivende, og der er tale om saglige oplysninger, f.eks. et  

 bestillingsskema, hvor det blot afkrydses, om produktet indeholder allergene  

 ingredienser eller ej, og skemaet gælder for alle relevante produkter hos den  

 erhvervsdrivende, er der ikke som udgangspunkt tale om en ulovlig anprisning.
Hvem har ansvaret  

 for korrekt mærkning ? Ethvert led i  

 produktionskæden har ansvaret for, at fødevaren er korrekt mærket hhv. at  

 oplysningen følger fødevaren.
Det er detailhandlens ansvar, at fødevaren er  

 korrekt mærket, når den sælges til forbrugeren.  


  

 Varen skal være mærket, når den udbydes til salg til den endelige forbruger.  

 I  

 tidligere led er det tilstrækkeligt, at de korrekte mærkningsoplysninger  

 fremgår af handelsdokumenterne.
Levering til cateringvirksomheder,  

 restauranter, institutioner eller lignende betragtes i denne forbindelse som  

 om, at salget er sket til den endelige forbruger.
Hvis restauranten m.v. skal  

 tilberede, bearbejde, dele eller snitte fødevaren, kan oplysningerne dog  

 fremgå  

 af handelsdokumenterne.  


  

 D.v.s., at der ikke kan stilles krav om, at færdigpakkede fødevarer på et  

 engroslager er påført mærkningen jf. mærkningsbekendtgørelsens § 10, men  

 engroslageret er forpligtiget til at have en procedure, der sikrer, at de  

 relevante oplysninger følger den færdigpakkede fødevare.
Hvis mærkningen er  

 påført fødevaren, skal den være korrekt også i tidligere led end  

 detailleddet.  


  

 I de tilfælde, hvor mærkningsoplysningerne gives i handelsdokumenterne, skal  

 handelsdokumenterne ledsage de pågældende fødevarer eller være fremsendt før  

 leveringen.  


  

 Ved lønproduktion er det ligeledes virksomhedslederens ansvar, at  

 færdigpakkede  

 fødevarer mærkes korrekt, hvis de er påført varen, eller at de korrekte  

 oplysninger følger varen, hvis fødevaren ikke er påført oplysningerne. (jvf.  

 mærkningsbekendtgørelsens § 10 og § 12 samt Fødevareforordningens art. 17).
Forurening og  

 mærkning med »spor af« eller »kan indeholde« Reglerne om mærkning  

 med allergene ingredienser regulerer tilfælde, hvor producenten aktivt  

 tilsætter en af ingredienserne fra mærkningsbekendtgørelsens bilag 5.  

 Reglernes  

 formål er at hjælpe forbrugere med overfølsomhed overfor fødevarer.
Hvis  

 fødevarerne ukritisk mærkes med »spor af« eller »kan indeholde«, begrænses  

 disse forbrugeres fødevareudvalg unødigt.  


  

 Det må derfor understreges, at ifølge § 17 skal færdigpakkede produkter  

 mærkes  

 med tilsatte ingredienser.
Det er producentens ansvar at planlægge  

 produktionen  

 således, at kontamination eller anden form for utilsigtet overførsel undgås,  

 således at produktet kun indeholder de tilsatte ingredienser.  


  

 Fødevarestyrelsen finder, at det som udgangspunkt er vildledende at mærke med  

 en mulig kontaminering eller anden form for utilsigtet overførsel til  

 fødevaren.
En unødig eller udokumenteret anvendelse af advarsler om mulig  

 tilstedeværelse af fremmede stoffer, herunder allergifremkaldende stoffer,  

 kan  

 i visse situationer være egnet til at fremkalde angstfølelser hos forbrugerne  

 i  

 strid med mærkningsbekendtgørelsens § 92 nr. 2.  


  

 Hvis der er risiko for utilsigtet overførsel til fødevaren, uanset at der er  

 gennemført alle rimelige foranstaltninger for at undgå kontaminering eller  

 anden form for utilsigtet overførsel til fødevaren, kan producenten dog vælge  

 at mærke med »spor af« eller »kan indeholde«.  


  

 Der skal således ikke søges om dispensation hos Fødevarestyrelsen hvis en  

 sådan  

 generel mærkning anvendes, men producenten skal kunne dokumentere, at der kun  

 mærkes med »spor af« eller »kan indeholde«, hvor der ikke er mulighed for at  

 afværge kontaminering af fødevaren ved ændrede procedurer eller ved rimelige  

 tekniske foranstaltninger m.v.
Det skal fremgå af producentens  

 egenkontrolprogram, hvorledes der arbejdes på at undgå kontaminering eller  

 anden utilsigtet overførsel til fødevaren.  


  

 For retningsliner i øvrigt se: »  

 bekendtgørelse nr. 115 af 24. februar 2005 om  

 egenkontrol i fødevarevirksomheder m.v.«  

 med tilhørende vejledning.
Sprogregime ved  

 mærkning af vin Mærkning af vin  

 reguleres særskilt i forordningsform, men sprogregimet for vin er det samme  

 som  

 mærkningsbekendtgørelsens § 3. Det vil sige, at mærkningen skal være på dansk  

 eller andre sprog, hvor stavningen kun ved uvæsentlige forskelle adskiller  

 sig  

 fra dansk.
F.eks. kan følgende udenlandske angivelser accepteres: (sulfitos)  

 spansk, (sulfite) tysk, ( sulphites) engelsk, (sulfites) fransk, (sulfitos)  

 portugisisk, (sulfiter) svensk, mens de forskellige italienske ord for sulfit  

 må afvises.
For ordet »indeholder« kan det svenske »innehåller« accepteres,  

 mens f.eks. italiensk (contiene), tysk (enthält), fransk (contient) ikke kan  

 accepteres, ligesom »svovldioxid« på andre sprog end dansk umiddelbart må  

 afvises.
Se dog bemærkningerne til § 19.
Hvornår træder  

 reglerne i kraft ? Alle fødevarer, der  

 fremstilles og mærkes efter den 25. november 2005, skal overholde reglerne  

 for  

 mærkning af allergene stoffer.
Det vil sige fødevarer, der er fremstillet og  

 mærket før denne dato, kan sælges, indtil lagrene er tømt.
Fødevaren skal  

 være  

 fremstillet, pakket og mærket inden denne dato.
Tom emballage m.v., der ikke  

 opfylder reglerne, kan ikke benyttes efter denne dato.
Mere information om  

 allergenmærkningsreglerne   

 	  

 Kommissionens bemærkninger kan ses på:  

 »http  

 ://europa.eu.int/comm/food/food/labellingnutrition/foodlabelling/comm_legisl_  

 en.htm«   

 	  

 Den Europæiske Fødevaresikkerhedsautoritet har offentliggjort:  

 Opinion of the scientific panel on dietetic products, nutrion and allergies  

 on  

 a request from the commission relating to the evaluation of allergenic foods  

 for labelling purposes.  

  

 Denne rapport og den Europæiske Fødevaresikkerhedsautoritets bemærkninger kan  

 ses på: »www. efsa.eu.int.«   

 	  

 Den norske implementering af reglerne kan ses på:» www.  

 mattilsynet.no.«   

 	  

 Den svenske implementering af reglerne kan ses på: »www.slv.se«   

 	  

 Den engelske implementering af reglerne kan ses på  

 »www.food.gov.uk« Bilag 2 Emneregister SØGEORD SE  

  

 BEMÆRKNING  

  

 TIL PARAGRAF ANDRE  

  

 BEMÆRKNINGER Afledte ingredienser 10, 18 Allergene ingredienser 10 Det er oplistet i bilag 5, hvilke ingredienser, der er  

 allergene i disse reglers forstand.
Carry over eller overførsel af stoffer og komponenter 17, 23 EFSA, Den Europæiske Fødevaresikkerhedsautoritet Se bilag 1, under afsnittet: »  

  

 Forskellige begreber  

 og definitioner i vejledningen  

  

 « 25 % reglen Se bilag 1, under afsnittet: »  

  

 Generelt om  

 allergenmærkningsreglerne  

  

 « Sprog ved mærkning af vin Se bilag 1, under afsnittet: »  

  

 Sprogregime ved  

 mærkning af vin  

  

 « Ikke færdigpakkede fødevarer 10 Er ikke omfattet af allergenmærkningsreglerne I krafttræden Se bilag 1, under afsnittet: »  

  

 Hvornår træder  

 reglerne i kraft ?  

  

 « Kategoribetegnelse 18 Komponent 17, 23 Kontamination Se bilag 1, under afsnittet: Forurening og mærkning med  

 »spor af« eller »kan indeholde« Lønproduktion Se bilag 1, under afsnittet: »  

  

 Hvem har ansvaret for  

 korrekt mærkning ?  

  

 « Mikroorganismer 17 Naturligt indhold 17 Sammensatte ingredienser 17, 23 Små pakker 10 Spor af eller kan indeholde Se bilag 1, under afsnittet: Forurening og mærkning med  

 »spor af« eller »kan indeholde« Substrat  vokser på 17 Tekniske hjælpestoffer 17, 18, 19 Se bemærkninger til bekendtgørelsens bilag 5 og se  

 bilag 1, under afsnittet: »  

  

 Allergene ingredienser i forhold til de  

 generelle reglers undtagelser fra mærkningskrav  

  

 « Tilsætningsstoffer 19, 17, 23 Se bilag 1, under afsnittet: »  

  

 Allergene ingredienser  

 i forhold til de generelle reglers undtagelser fra mærkningskrav  

  

 « Udformning ingrediensliste 18  21 + 23 Kapitel 4 Undtagelser og grænseværdier 10 Se bemærkninger til bekendtgørelsens bilag 5 ogse bilag  

 1, under afsnittet: »  

  

 Forskellige begreber og definitioner i vejledningen  

  

 «  

 samt noter og fodnoter til listen over allergene stoffer (bilag 5) Uindpakkede fødevarer 10 Er ikke omfattet af allergenmærkningsreglerne Ændringer til listen over allergene ingredienser Se:  

 http  

 ://europa.eu.int/comm/food/food/labellingnutrition/foodlabelling/comm_legisl_  

 en.htm 1)  

 Hvis indholdet er over grænseværdierne i bekendtgørelsens bilag 5.
 2)  

 Umiddelbart vil det kun være svovdioxid eller sulfit, der vil være naturligt  

 tilstede, idet de øvrige ingredienser i bekendtgørelsens bilag 5, ikke vil  

 være  

 en bestanddel af en råvarer uden menneskelig indblanding.
 3)  

 Medmindre varebetegnelsen klart henviser til den allergene ingrediens.
 4)  

 Kommissionens forordning (EF) nr. 1991/2004 af 19. november 2004 om ændring  

 af  

 forordning (EF) nr. 753/2002 om visse gennemførelsesbestemmelser til Rådets  

 forordning (EF) nr. 1493/1999 for så vidt angår beskrivelse, betegnelse,  

 præsentation og beskyttelse af visse vinprodukter.
