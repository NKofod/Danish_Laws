 I medfør af § 82 i lov om luftfart, jf. lovbekendtgørelse nr. 162 af 7.  

 marts 1994, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 171 af 28. april 1985 om  

 driftsforskrifter for luftfart med danske luftfartøjer, § 1, følgende:
1. Anvendelsesområde 1.1 Denne BL fastsætter bestemmelser for standardmasser til brug for  

 planlægning af flyvning m.v. med danske luftfartøjer.
 1.2 Denne BL fastsætter endvidere tilsvarende bestemmelser for udenlandsk  

 registrerede luftfartøjer, der opereres i henhold til en dansk  

 driftstilladelse (AOC), jf. luftfartslovens § 4, stk. 2.
2. Generelt 2.1 Al flyvning Luftfartøjschefen skal ved enhver form for flyvning sikre, a. at aktuelle masser eller standardmasser anvendes i overensstemmelse med  

 reglerne i denne BL ved beregning af et luftfartøjs masse og tyngdepunkt, og b. at den håndbagage og de personlige effekter, der medføres i  

 passagerkabinen, under start og landing er placeret under passagerstol, i  

 hylde eller på anden dertil beregnet plads.
2.2 Flyvning, der omfatter erhvervsmæssig transport af passagerer 2.2.1 Luftfartøjets ejer/bruger skal for flyvning, der omfatter  

 erhvervsmæssig transport af passagerer, udarbejde instruktioner, som skal  

 indarbejdes i driftshåndbogen, og som sikrer, a. at aktuelle masser eller standardmasser anvendes i overensstemmelse med  

 reglerne i denne BL ved beregning af et luftfartøjs masse og tyngdepunkt, b. at der kun medtages håndbagage og personlige effekter i  

 passagerkabinen, og at al anden form for bagage bliver vejet, medmindre  

 standardmasser anvendes, jf. afsnit 3, og c. at håndbagage, der medtages i passagerkabinen, under start og landing  

 er placeret under passagerstol, i hylde eller på anden dertil beregnet plads.
 2.2.2 Det af ejer/bruger udpegede personale til passagerekspedition ved  

 afgangsflyvepladsen skal sikre, at passagerer kun medfører håndbagage og  

 personlige effekter i passagerkabinen, og at al anden bagage vejes, medmindre  

 standardmasser anvendes, jf. afsnit 3.
 2.2.3 Luftfartøjschefen eller de af denne eller luftfartsforetagendet  

 udpegede kabinebesætningsmedlemmer skal sikre, at der fra  

 afgangsflyvepladser, hvor passagerekspeditionen ikke foretages af ejer/bruger  

 eller af denne godkendt personale, i passagerkabinen kun medføres håndbagage  

 og personlige effekter, og at al anden form for bagage bliver vejet,  

 medmindre standardmasser anvendes, jf. afsnit 3.
3. Standardmasser for personer og bagage 3.1 Besætningsmedlemmer 3.1.1 For besætningsmedlemmer er standardmasserne følgende:
 3.1.1.1 Håndbagage er inkluderet i standardmasserne.
 3.1.2 Hvis andre standardmasser end dem, der er nævnt i pkt. 3.1.1, ønskes  

 anvendt, skal disse være godkendt af Statens Luftfartsvæsen.
3.2 Passagerer 3.2.1 For luftfartøjer med 20 eller flere passagersæder er  

 standardmasserne de, der er angivet i Tabel 1 for »Mænd« og  

 »Kvinder«.
 3.2.1.1 For luftfartøjer med 30 eller flere passagersæder kan som  

 alternativ anvendes standardmasserne »Uanset køn« i tabel 1.
Tabel 1 Standardmasser for passagerer i luftfartøjer med 20 eller flere  

 passagersæder Anm.: Ved anvendelse af tabel 1 skal begrebet charterflyvning forstås  

 som flyvning, der alene er en del af et samlet ferierejsearrangement.
 3.2.2 For luftfartøjer med 19 eller færre passagersæder er  

 standardmasserne som angivet i Tabel 2.
 3.2.2.1 For luftfartøjer med mindre end 6 passagersæder kan massen som  

 alternativ bestemmes efter passagerernes egne oplysninger eller efter et  

 skøn.
3.2.2.2 På flyvninger, hvor der ikke medføres håndbagage i kabinen, eller  

 hvor der er taget hensyn til håndbagagen separat, kan de masser, der er  

 angivet i tabel 2 for mænd og kvinder fratrækkes 6 kg.
Personlige effekter,  

 såsom beklædning, paraplyer og stokke, håndtasker og lignende, kameraer og  

 kikkerter samt en begrænset mængde læsestof betragtes i denne forbindelse  

 ikke som håndbagage.
Tabel 2 Standardmasser for passagerer i luftfartøjer med 19 eller færre  

 passagersæder 3.2.3 I standardmasserne for passagerer, jf. tabel 1 og tabel 2, er  

 følgende inkluderet:
a.
Massen af børn under 2 år anbragt på skødet af en voksen eller i en  

 speciel barnelift.
Børn under 2 år, der har eget passagersæde, betragtes  

 massemæssigt som et barn mellem 2 og 12 år.
b.
Håndbagage.
 3.2.4 Hvis det skønnes, at der foreligger væsentlig overskridelse af  

 standardmasserne for passagerer, skal samtlige personer og håndbagage vejes,  

 og massen skal anvendes i beregningerne.
3.3 Bagage 3.3.1 Ved flyvning med luftfartøjer med mindre end 20 passagersæder skal  

 luftfartsforetagendet anvende den aktuelle bagagemasse.
 3.3.2 Ved flyvning med luftfartøjer med 20 eller flere passagersæder kan  

 luftfartsforetagendet anvende standardmasserne i tabel 3 for hvert stykke  

 bagage.
Tabel 3 Standardmasser for bagage for luftfartøjer med 20 eller flere  

 passagersæder Anm.: Ved anvendelse af tabel 3 skal begrebet flyvning inden for  

 Europaområdet forstås som flyvning, bortset fra indenrigsflyvning, der  

 udføres inden for et areal, der er afgrænset af følgende punkter:
 Se i øvrigt figur 1.
+++ Figur 1 +++ Europaområdet 3.4 Hvis et luftfartsforetagende ønsker at anvende andre standardmasser  

 end dem, der er anført i tabel 1, tabel 2 eller tabel 3, skal ansøgning herom  

 fremsendes til Statens Luftfartsvæsen.
Ansøgningen skal være bilagt  

 statistisk materiale til dokumentation for beregningen af den ønskede  

 standardmasse.
4. Standardmasse for brændstof 4.1 Massen af brændstof ombord skal beregnes ved brug af brændstoffets  

 aktuelle massefylde, hvis denne kendes.
 4.2 Luftfartsforetagendet skal udarbejde beregningsmetoder for massen af  

 brændstof ombord, som skal anvendes i de tilfælde, hvor brændstoffets  

 massefylde ikke kendes.
5. Standardmasse for faldskærme Standardmassen for faldskærme er 10 kg.
6. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
7. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
8. Straf 8.1 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, en ejer/bruger, der overtræder bestemmelserne  

 i pkt. 2.2.1.
 8.2 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, den, der overtræder bestemmelserne i pkt. 2.1,  

 pkt. 2.2.2 og pkt. 2.2.3.
 8.3 Er overtrædelsen begået af et aktieselskab, andelsselskab eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
9. Ikrafttræden 9.1 Denne BL træder i kraft den 1. september 1996.
 9.2 Samtidig ophæves BL 5-5, 3. udgave af 1. april 1983.
