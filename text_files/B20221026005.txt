Straksregulering nr. 8 - 2022 Ændring af vilkår for FKA-rationsfiskeri af kuller i Skagerrak og Kattegat I medfør af bekendtgørelse nr. 1373 af 30. september 2022 om regulering af fiskeriet § 17, jf. bilag 4, fastsættes:
1. Kullerfiskeri i Skagerrak og Kattegat Med virkning fra onsdag den 16. november 2022, er det tilladt for ejere af fartøjer, der udøver fiskeri efter kuller i Skagerrak og Kattegat på FKA-rationsvilkår, at fiske, medbringe og lande i alt 500 kg. kuller pr. halve kalendermåned.
 En halv kalendermåned defineres som perioden fra den 1. til og med den 15. i en måned eller fra den 16. til og med månedens udløb.
2. Ophævelse Denne meddelelse ophæver meddelelse om straksregulering nr. 7 af 31. oktober 2022.
3. Ikrafttræden Meddelelsen træder i kraft den 16. november 2022 og er gældende til og med 31. december 2022 med mindre andet meddeles.
