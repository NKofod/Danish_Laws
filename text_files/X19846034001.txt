 Selskabsnavnet »Danjeans Handelsselskab ApS« til hinder for  

 registrering af varemærket »Dan Jean« i figurlig udformning for  

 bl.a.
 beklædningsgenstande i kl. 25, uanset at det dominerende element i  

 selskabsnavnet ikke var identisk med varemærket.
Danjean, societe anonyme Chateauroux, Frankrig.
Adr.
Firmaet Internationalt Patent-Bureau, København.
1. juni 1984 Deres ref.nr: 38052 -Anmeldelse af et varemærke: V.A. 1981 nr. 3380, figurmærke indeholdende  

 betegnelsen »Dan Jean«.
 I skrivelse af 26. april 1984 har De påstået den indsigelse, der den 10.  

 juni 1983 er nedlagt af virksomhedsrådgiver Knud Hansen, København, på vegne  

 Danjeans Handelsseslkab ApS, Herning, mod registreringen af det af Dem under  

 V.A. 1981 nr. 3380, for alle varer i klasse 25, herunder nogle nærmere  

 angivne varearter, anmeldte varemærke indeholdende ordene »Dan Jean  

 », afvist og mærket registreret.
Til støtte for indsigelsen er det anført, at indsigerens selskabsnavn  

 Danjeans Handelsselskab ApS, der er optaget i handelsregisteret den 8.  

 februar 1978 under ApS nr. 25015, i medfør af bestemmelsen i varemærkelovens  

 § 14 stk. 4 er til hinder for registrering af det anmeldte mærke.
Indsigeren  

 har bl.a. gjort gældende, at der i realiteten er tale om identitet mellem  

 dominanten i indsigerens firmanavn og ordene i figurmærket.
At  

 firmadominanten »Danjeans« fremtræder i et ord med slutbogstavet  

 »s«, og at »Dan Jean« i mærket er i to ord, kan ikke være  

 tilstrækkelig til at skabe adskillelse mellem navnet og varemærkets  

 ordmæssige indhold.
Desuden er der henvist til, at der er kollision mellem  

 det ansøgte vareområde i klasse 25 og indsigerens virksomhedsområde.
De har i skrivelse af 24. november 1983 imødegået indsigelsen og bestridt,  

 at selskabsnavnet i medfør af varemærkelovens § 14 nr. 4. er til hinder for  

 registrering af varemærket indeholdende ordene »Dan Jean«, De har  

 blandt andet anført, at betegnelsen »Dan Jean« er et personnavn,  

 nemlig navnet på selskabets indehaver og ordet »Jean« i mærket har  

 intet med varearten jeans at gøre.
Da indsigerens selskabsnavn indeholder  

 hentydningen til jeans, og De ikke er interesseret i denne vareart, har De  

 anmodet om at, der til varefortegnelsen tilføjes: (Registreringen omfatter  

 ikke jeans).
I skrivelse af 9. januar 1984 har indsigeren opretholdt indsigelsen,  

 uanset den foreslåede begrænsning.
Det anføres, at indsigerens virksomhed  

 ikke er begrænset til salg af jeans.
Efter indsigerens formening foreligger  

 der en meget klar forvekslingsfare, fordi der er tale om branchefællesskab og  

 helt identiske vareområder, og det er særdeles nærliggende at antage, at  

 varemærket »Dan Jean » og dominanten i selskabsnavnet  

 »Danjeans« her i landet vil blive udtalt enslydende.
 Endelig har De i ovennævnte skrivelse af 26. april 1984 fastholdt, at det  

 anmeldte figurmærke »Dan Jean« adskiller sig tilstrækkeligt fra  

 firmanavnet Danjeans Handelsselskab ApS, således at indsigelsen kan afvises  

 og mærket registreres.
 Sagen er herefter optaget til afgørelse.
Det bestemmes i varemærkelovens § 14 stk. 1 nr. 4, at et varemærke ikke  

 kan registreres, når det indeholder noget, der er egnet til at opfattes som  

 anden mands firmanavn.
Der må gives indsigeren medhold i, at ordene i det  

 anmeldte mærke, nemlig »Dan Jean«, er egnet til at opfattes som  

 navnet på anden mands firma, nemlig Danjeans Handelsselskab ApS.
Da der,  

 uanset den af Dem foreslåede begrænsning, også må anses for at være  

 kollission mellem de varer der er omfattet af anmeldelsen og selskabets  

 virksomhedsområde må indsigelsen tages til følge og anmeldelsen afslås i  

 medfør at bestemmelsen i varemærkelovens § 14 stk. 1 nr. 4.
 P.D.V.
fg.
Registrator Ansøger ankede afgørelsen til Industriministeriet, men trak senere anken  

 tilbage.
