 I tilslutning til indenrigsministeriets bekendtgørelse nr. 86 af dags dato  

 om godtgørelse af udgifter til lægeundersøgelse af værnepligtige m.v.  

 fastsættes hermed følgende regler:
 Til værnepligtige, som angiver eller formodes at have en lidelse, der vil  

 være af betydning for bedømmelsen af deres tjenestdygtighed, og som må  

 bevises ved lægeattest, udleveres af sessionen eller udskrivningskredsen en  

 ved indenrigsministeriets foranstaltning fremstillet vejledning om  

 fremskaffelse af lægeerklæring med attestblanket.
 Vejledningerene til fremskaffelse af lægeerklæring benyttes således:
Vejledning I: Denne vejledning skal anvendes i tilfælde, hvor der ønskes  

 tilvejebragt en erklæring, som den værnepligtiges sædvanligt benyttede læge  

 formodes at kunne afgive på grundlag af egne iagttagelser eller eget kendskab  

 til den værnepligtiges helbredstilstand, herunder på grundlag af tidligere  

 foretagne speciallæge- eller hospitalsundersøgelser.
Såfremt lægen ikke kan  

 afgive den ønskede erklæring, kan han, jfr. vejledningens afsnit I (side 2),  

 henvise den værnepligtige til en praktiserende speciallæge eller til en  

 overlæge ved et sygehus eller en sygehusafdeling.
 Vejledning II og III: Disse vejledninger anvendes til fremskaffelse af  

 erklæring fra speciallæge i øjensygdomme henholdsvis øre-, næse- og  

 halssygdomme.
Vejledning IV: Denne vejledning anvendes kun, hvor det med sikkerhed må  

 antages, at den værnepligtiges sædvanligt - nu eller tidligere - benyttede  

 læge kan afgive den for sessionsbehandling af den værnepligtige nødvendige  

 erklæring, idet det drejer sig om en alvorligere lidelse (f.eks. gigtfeber og  

 sukkersyge), som lægen tidligere har behandlet den værnepligtige for.
I denne  

 vejledning findes ingen henvisningsadgang til speciallæge m.v.
 Vejledning V: Denne vejledning anvendes i tilfælde, hvor det for  

 sessionsbedømmelse af den værnepligtige er nødvendigt, at der foretages en af  

 udskrivningsmyndighederne nærmere angivet speciel lægeundersøgelse af mindre  

 omfang (f.eks. undersøgelse af urin eller blodtryk).
 Ved anvendelse af de foran omtalte vejledninger bør det påses, at der i  

 videst muligt omfang drages nytte af allerede foretagne undersøgelser af de  

 værnepligtige samt af sådant kendskab til de pågældendes helbredstilstand,  

 som de sædvanligt anvendte læger må forudsættes at have.
DE AF LÆGERNE UDFYLDTE ATTESTER UDLEVERES DE VÆRNEPLIGTIGE I LUKKET KUVERT  

 SNAREST EFTER UNDERSØGELSEN, OG DE VÆRNEPLIGTIGE HAR PLIGT TIL INDTIL DERES  

 FORNYEDE FREMSTILLING FOR SESSIONEN AT OPBEVARE ATTESTERNE M.V.
I DEN LUKKEDE  

 KUVERT.
 I godtgørelse for lægeattester m.v., udstedt på grundlag af den til en  

 værnepligtig udleverede vejledning, ydes MAKSIMALT følgende beløb:
1.a.
Den i vejledning I indeholdte lægeerklæring A (bekendtgørelsens takst  

 1) godtgøres med indtil 11 kr.
1.b.
Henvisning til speciallæge m.v. i overensstemmelse med vejledning I,  

 afsnit I, (bekendtgørelsens takst 2) godtgøres med indtil 4 kr. 50 øre.
1 c.
Den i vejledning I indeholdte lægeerklæring B (bekendtgørelsens takst  

 5) godtgøres med indtil 27 kr. 50 øre.
 2. Erklæring fra speciallæge i øjensygdomme  

 (vejledning II) (bekendtgørelsens takst 3) godtgøres med indtil 13 kr.
 3. Erklæring fra speciallæge i øre-, næse- og  

 halssygdomme (vejledning III) (bekendtgørelsens takst 4) godtgøres med indtil  

 27 kr. 50 øre.
 4. Den i vejledning IV angivne lægeerklæring  

 (bekendtgørelsens takst 6) godtgøres med indtil 7 kr. 50 øre.
 5. Den i vejledning V angivne lægeerklæring  

 (bekendtgørelsens takst 7) godtgøres med indtil 7 kr. 50 øre.
 For så vidt angår lægeerklæring I B, II og III (fra speciallæge eller  

 hospital) er den maksimale godtgørelse dog kun 11 kr., såfremt erklæringen  

 skrives på basis af tidligere foretagne undersøgelser (journaludskrift).
 Til samtlige ovennævnte beløb ydes tillæg som til statens honorarer,  

 d.v.s. såvel det midlertidige tillæg som honorartillægget.
Foruden godtgørelse for udgifter til lægeattester m.v. kan godtgøres  

 sådanne udgifter - bortset fra beløb på under 2 kr. - til befordring med  

 offentlige befordringsmidler, som er nødvendiggjort af lægeundersøgelsen,  

 såfremt de værnepligtige på sessionen fremsætter begæring derom og medbringer  

 den afbenyttede billet eller anden dokumentation.
Sådan godtgørelse vil dog  

 kun kunne ydes, såfremt de værnepligtige henvender sig til deres sædvanlige  

 læge eller til den læge, der har behandlet dem for den angivne lidelse,  

 eller, hvis det er nødvendigt, til den speciallæge eller overlægen ved det  

 sygehus eller den sygehusafdeling, som den sædvanligt benyttede læge har  

 henvist til.
Såfremt den værnepligtige ikke tidligere har været undersøgt  

 eller behandlet for den formodede lidelse, hverken hos praktiserende læge  

 eller speciallæge eller på sygehus eller sygehusafdeling, er det normalt en  

 forudsætning for godtgørelsen af befordringsudgifter, at den værnepligtige  

 henvender sig til en af de nærmest boende praktiserende læger, eventuelt en  

 af de nærmest boende speciallæger, ligesom eventuel henvisning fra en  

 praktiserende læge bør ske til nærmeste speciallæge eller nærmeste sygehus.
 Som overvejende hovedregel skal statens befordringsmidler benyttes til  

 rejser, for hvilke der ydes godtgørelse i henhold til foranstående.
 Udbetalingen sker ved den behandlende sessions eller udskrivningskreds'  

 foranstaltning, for lægeerklæringernes vedkommende på grundlag af de  

 attestblanketterne vedhæftede kvitteringsblanketter, der udfyldes af lægen  

 samtidig med lægeerklæringens afgivelse.
SÅFREMT DEN VÆRNEPLIGTIGE samtidig med konsultationen SELV BETALER  

 LÆGEHONORARET, kvitterer lægen herfor i den dertil indrettede rubrik på  

 kvitteringsblanketten, der er vedhæftet den i lukket kuvert til den  

 værnepligtige udleverede attestblanket.
Ved sessionsbehandlingen skal den  

 værnepligtige aflevere attesten med kvitteringsblanketten.
Sessionen  

 fastsætter størrelsen af den samlede godtgørelse, herunder for afholdte og  

 dokumenterede befordringsudgifter.
Såfremt den værnepligtige stiller krav  

 herom, udleveres der ham et bevis for, hvilket beløb han ifølge  

 kvitteringsblankettens udvisende har betalt lægen.
Til brug ved udbetalingen  

 af godtgørelsen, der som hovedregel skal ske gennem vedkommende  

 udskrivningskreds' kontor, udfærdiger sessionen endvidere lister, hvorpå  

 opføres de værnepligtige, der selv har afholdt udgifter til lægeundersøgelse  

 m.v., samtidig med, at udskrivningschefen på nederste halvdel af den fra den  

 værnepligtige modtagne kvitteringsblanket angiver de beløb, som den  

 værnepligtige skal have godtgjort.
Mindst en gang om ugen sender sessionen de  

 nævnte lister til udskrivningskredsens kontor, bilagt de på listerne  

 opnoterede (nu afrevne) kvitteringsblanketter, hvorefter kredsens kontor  

 foranlediger udbetalingen foretaget, som regel pr. postanvisning.
I så fald  

 gælder den for afsenderen bestemte talon på postanvisningen i forbindelse med  

 den af den værnepligtige afleverede kvitteringsblanket som udgiftsbilag for  

 godtgørelsens udbetaling.
SÅFREMT DEN VÆRNEPLIGTIGE IKKE SELV BETALER LÆGEHONORARET straks ved  

 konsultationen, anfører den behandlende læge i den dertil indrettede rubrik  

 på kvitteringsblanketten sit honorarkrav, og ved sessionsbehandlingen  

 afleverer den værnepligtige lægeattesten med den vedhængende  

 kvitteringsblanket.
Skal der udover honoraret til læger udbetales den  

 værnepligtige godtgørelse for afholdte befordringsudgifter, anføres disse af  

 udskrivningschefen på kvitteringsblankettens nederste halvdel samtidig med,  

 at udskrivningschefen kontrollerer størrelsen af de beløb, der skal udbetales  

 den attestudstedende læge.
Herefter udfærdiger sessionen en liste over de til  

 udbetaling kommende beløb, der bilagt kvitteringsblanketterne fremsendes til  

 udskrivningskredsens kontor til udbetaling til henholdsvis vedkommende læger  

 og værnepligtige.
 SÅFREMT DEN VÆRNEPLIGTIGE over for sessionen ved særlig kvittering fra  

 lægen har godtgjort, at han EFTER ATTESTENS UDSTEDELSE, men inden  

 sessionsbehandlingen, SELV HAR BETALT lægens honorar, foranlediges  

 godtgørelsen dog udbetalt til den værnepligtige.
 I overensstemmelse med den i indenrigsministeriets bekendtgørelse af dags  

 dato indeholdte bestemmelse om, at de ændrede refusionstakster træder i kraft  

 med virkning fra den 1. april 1967, bemyndiges udskrivningskredsene til inden  

 for de maksimale takster, der i bekendtgørelsen er fastsat for godtgørelse af  

 de nævnte udgifter, at udbetale godtgørelse til sådanne værnepligtige, der  

 over for udskrivningskredsene har dokumenteret at have afholdt udgifter til  

 lægeundersøgelser, attestudstedelser m.v., der er foretaget i henhold til et  

 af en session eller en udskrivningschef efter den 1. april 1967 meddelt  

 pålæg.
 Man bemyndiger endvidere udskrivningskredsene til i nødvendigt omfang og  

 mod behørig dokumentation at udbetale godtgørelse i overensstemmelse med de i  

 nærværende cirkulære fastsatte regler for afholdte udgifter til attester  

 m.v., hvorom der før den 1. april 1967 er givet pålæg, men som først er  

 forelagt for sessionerne efter denne dato.
 Ved samtlige refusioner af attestudgifter ydes de oven for nævnte  

 grundbeløb samt tillæg i overensstemmelse med de procentsatser (såvel for det  

 midlertidige tillæg som for honorartillægget), der var gældende på det  

 tidspunkt, attesten blev udstedt.
 Udgifter, der afholdes i overensstemmelse med nærværende bestemmelser, vil  

 være at kontere på konto § 13.3.01.43. Værnepligtiges udgifter til  

 lægeundersøgelse m.v.
 INDENRIGSMINISTERIET, DEN 18. MARTS  

 1967.
 P.M.V.
 ZEUTHEN.
 /Louis Heegaard.
