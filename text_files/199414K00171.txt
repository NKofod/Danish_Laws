Nr BTL 171 Betænkning over Forslag til lov om udbetaling af en ekstraordinær  

 hædersgave i anledning af 50-året for Danmarks befrielse   

 Nr L 171 1994-95, 1. samling Afgivet af Socialudvalget Afgivet: 19950330 Udvalget har behandlet lovforslaget i nogle møder.
 Herefter indstiller udvalget lovforslaget til vedtagelse  

 uændret.
Et mindretal (Enhedslistens medlem af udvalget) bemærker, at mindretallet  

 støtter den konkrete forhøjelse/fordobling af hædersgaverne i 1995, men at  

 mindretallet finder det urimeligt, at hædersgaven fordobles i 1995 for  

 derefter at blive nedsat igen det efterfølgende år.
Det er første gang,  

 Folketinget regulerer hædersgavebeløbet på den måde.
De andre gange har man reguleret beløbet for lidt, men dog hver gang  

 permanent.
Derfor har mindretallet fremsat sit eget forslag (forslag til lov  

 om forhøjelse af hædersgaver (L 164)), som indebærer, at det fordoblede  

 niveau også gælder i de følgende år.
 At Enhedslisten stemmer for det af regeringen fremsatte lovforslag,  

 betyder ikke, at Enhedslisten derved ønsker at afskære sig fra at fremsætte  

 forslag om en forhøjelse af hædersgaverne i næste folketingsår eller senere.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  

 (KF) Stefan G.
Rasmussen (KF) Tom Behnke (FP) nfmd.
