Lov om postbefordring  

1) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
 Lovens anvendelsesområde m.v.
 § 1.  

  

 Loven  

 gælder for erhvervsmæssig postbefordring af forsendelser op til 20 kg,  

 herunder  

 forsendelser til og fra udlandet.
Stk. 2.  



  

 En virksomhed, der udfører  

 erhvervsmæssig postbefordring, betegnes postvirksomhed og skal registrere sin  

 virksomhed hos Færdselsstyrelsen.
Registrerede postvirksomheder skal efter  

 anmodning meddele Færdselsstyrelsen enhver oplysning om postbefordringen.
 Befordringspligt og eneret m.v.
 § 2.  

  

 Færdselsstyrelsen  

 kan meddele en eller flere postvirksomheder koncession til at udføre  

 postbefordring, herunder en forpligtelse (befordringspligt) og eneret til at  

 udføre postbefordring af visse forsendelser.
Stk. 2.  

  

 Eneretten  

 kan ikke omfatte postbefordring af adresserede kataloger, brochurer, blade og  

 andre forsendelser med ensartet trykt indhold, der er lagt i gennemsigtig  

 emballage.
Eneretten kan endvidere ikke omfatte kurerpost, dokumentudveksling  

 eller adresserede breve til udlandet.
§ 3.  

  

 En  

 koncessionshaver kan med Færdselsstyrelsens godkendelse oprette og anvende en  

 modtagerdatabase.
Databasen omfatter postmodtagere, som koncessionshaveren er  

 forpligtet til at sikre postbefordring.
 Stk. 2.  

  

 Til brug  

 for oprettelse og ajourføring af modtagerdatabasen kan der indhentes  

 relevante  

 oplysninger i elektronisk form fra offentlige registre.
Stk. 3.  

  

 Personhenførbare oplysninger, som leveres til databasen fra offentlige  

 registre, må kun anvendes i forbindelse med befordring af forsendelser, der  

 er  

 omfattet af befordringspligten.
Koncessionshaveren kan dog anvende  

 oplysningerne i forbindelse med befordring af andre forsendelser, når  

 hensynet  

 til kvaliteten og en effektiv tilrettelæggelse af postbefordringen  

 nødvendiggør  

 en driftsmæssig sammenblanding af disse forsendelser og befordringspligtige  

 forsendelser.
 Stk. 4.  

  

 Lov om  

 behandling af personoplysninger finder i øvrigt anvendelse for  

 modtagerdatabasens drift.
 § 4.  

  

 En  

 koncessionshaver skal efter anmodning meddele Færdselsstyrelsen enhver  

 oplysning om det koncessionerede område.
 § 5.  

  

 Det  

 kræver tilladelse fra Færdselsstyrelsen at udgive frimærker, anvende det  

 kronede posthorn som kendetegn samt opstille postkasser ved gade, vej eller  

 andre steder, hvor offentligheden har adgang.
 Stk. 2.  

  

 Færdselsstyrelsen kan fastsætte regler om udgivelse af frimærker påtrykt  

 »Danmark« og om opstilling af postkasser.
 Postbefordring m.v.
 § 6.  

  

 Den  

 postvirksomhed, der har ansvaret for postbefordringen af en forsendelse, skal  

 mærke forsendelsen på en sådan måde, at postvirksomheden kan identificeres.
 Stk. 2.  

  

 Færdselsstyrelsen kan fastsætte regler om mærkning af forsendelser, herunder  

 at  

 visse forsendelser kan undtages fra mærkningskravet i stk. 1.
§ 7.  

  

 Forsendelser  

 omdeles til adressaten eller til den, der har fået fuldmagt til at modtage  

 forsendelsen.
Omdeling til adressaten kan også ske via brevindkast, brevkasse  

 eller brevkasseanlæg.
 § 8.  

  

 Forsendelser, der befordres af en postvirksomhed, og som fejlagtigt kommer en  

 anden postvirksomhed i hænde, skal mod betaling af taksten for befordring af  

 den pågældende forsendelse udleveres til rette postvirksomhed, adressat eller  

 afsender, medmindre andet er aftalt mellem de pågældende virksomheder.  

 Sådanne  

 forsendelser opbevares af postvirksomheden i mindst 2 måneder.
Posthemmelighed § 9.  

  

 Den,  

 der virker i en postvirksomhed, må ikke give uvedkommende nogen underretning  

 om  

 andres benyttelse af postbefordring eller lejlighed til selv at skaffe sig  

 sådan oplysning.
 Stk. 2.  

  

 Tavshedspligten vedvarer, efter at den pågældendes virke i postvirksomheden  

 er  

 ophørt.
§ 10.  

  

 Forsendelser,  

 der er indleveret til befordring hos postvirksomheder, kan i de tilfælde,  

 hvor  

 det ikke har været muligt at finde adressat eller afsender, uden retskendelse  

 åbnes af den pågældende virksomhed.
Forsendelser kan ligeledes uden  

 retskendelse åbnes, når det sker for at fastslå omfanget af en eventuel  

 beskadigelse af forsendelsen.
Bemyndigelser § 11.  

  

 Færdselsstyrelsen  

 kan i koncessionen fastsætte vilkår om:
 1)  

 	  

    

 Indholdet af  

 befordringspligten, herunder eventuelle begrænsninger i postomdelingen, samt  

 indholdet af eneretten.
 2)  

 	  

    

 At en  

 koncessionshaver har mulighed for at afvise at befordre visse forsendelser,  

 som  

 indleveres til postbefordring i et andet land med henblik på viderebefordring  

 til adressater i Danmark samt klage herover.
 3)  

 	  

    

 Pålæg om at befordre  

 visse momsfritagne blade til særlig lave takster.
 4)  

 	  

    

 Pålæg om at befordre  

 forsendelser til Færøerne og Grønland, herunder visse momsfritagne blade til  

 Færøerne samt momsfritagne dagblade til Grønland til særlig lave takster.
 5)  

 	  

    

 Service- og  

 kvalitetskrav og kvalitetsmål samt udførelse af ekstern kvalitetsmåling.
 6)  

 	  

    

 Offentliggørelse af  

 enhedstakster for befordringspligtige forsendelser.
 7)  

 	  

    

 Overholdelse af  

 konkurrence- og regnskabsmæssige forhold.
 8)  

 	  

    

 Omfanget af  

 postbetjeningsnettet.
 9)  

 	  

    

 Takstfastsættelsen  

 for indenlandske forsendelser omfattet af eneretten, visse momsfritagne blade  

 samt blindeforsendelser.
 10)  

 	  

 Tilskud til befordring  

 af momsfritagne blade til særlig lave takster.
 11)  

 	  

 Overholdelse af  

 beslutninger fra Universal Postal Union (UPU) og internationale aftaler,  

 herunder vedtagne standarder på postområdet.
 12)  

 	  

 Behandling af klager,  

 herunder om bortkomst, tyveri eller beskadigelse af forsendelser eller  

 manglende overholdelse af service- og kvalitetskrav.
 13)  

 	  

 Erstatningspligt for  

 forsinkelse, bortkomst eller beskadigelse af forsendelser omfattet af  

 befordringspligten, herunder regulering af erstatningssatser.
 14)  

 	  

 Udgivelse af frimærker  

 påtrykt »Danmark« og anvendelse af det kronede posthorn.
 15)  

 	  

 Andre  

 postvirksomheders adgang til mod betaling at få oplysninger om, på hvilke  

 adresser der er opsat »Ingen reklamer, tak«-skilte samt flytteoplysninger.
 § 12.  

  

 Færdselsstyrelsen  

 kan fastsætte regler om:
 1)  

 	  

    

 Gennemførelse eller  

 opfyldelse af retsakter fastsat af Det Europæiske Fællesskab om forhold, der  

 er  

 omfattet af denne lov.
 2)  

 	  

    

 At en kommune kan  

 indgå aftale med en koncessionshaver om, at kommunen mod betaling kan udføre  

 postbefordring.
 3)  

 	  

    

 At den, som udfører  

 regelmæssig befordring på dansk territorium eller fra Danmark til udlandet,  

 skal medtage forsendelser omfattet af befordringspligten til og fra de ved  

 ruten beliggende postbetjeningssteder.
 4)  

 	  

    

 At visse blade kan  

 befordres til særlig lave takster.
 5)  

 	  

    

 Registreringspligten  

 og oplysningspligten for postvirksomheder i § 1, stk. 2.
 6)  

 	  

    

 Opstilling af  

 brevkasser og brevkasseanlæg, herunder regler om, at postomdeling kan  

 undlades,  

 hvis ikke det påkrævede anlæg er etableret.
 7)  

 	  

    

 Behandling af  

 forsendelser, der fejlagtigt er kommet en postvirksomhed i hænde, samt åbning  

 af forsendelser.
 8)  

 	  

    

 Behandling af klager,  

 herunder om bortkomst, tyveri eller beskadigelse af forsendelser eller  

 manglende overholdelse af service- og kvalitetskrav.
 9)  

 	  

    

 Tildeling af  

 postnumre til virksomheder, gader, byer m.v., herunder regler om, at  

 afgørelsen  

 om tildeling af postnumre kan påklages til Konkurrencestyrelsen.
 Tilsyn og klageadgang m.v.
 § 13.  

  

 Færdselsstyrelsen  

 fører tilsyn med de oplysninger, en postvirksomhed fremsender om udøvelsen af  

 postbefordringen, og med, at koncessionshaver overholder vilkårene i  

 koncessionen.
§ 14.  

  

 Med  

 henblik på kontrol af, om der udføres postbefordring i strid med eneretten,  

 har  

 Færdselsstyrelsen, hvis det skønnes nødvendigt, til enhver tid adgang til mod  

 behørig legitimation og uden retskendelse at foretage kontrolbesøg i  

 postvirksomheder.
Der er tillige adgang til at gennemgå forretningsbøger,  

 regnskabsmateriale, korrespondance og elektronisk lagrede data samt til at  

 undersøge forsendelser.
 § 15.  

  

 De  

 afgørelser, som Færdselsstyrelsen træffer i medfør af denne lov eller regler  

 udstedt i medfør heraf, kan ikke indbringes for trafikministeren eller anden  

 administrativ myndighed.
 Stk. 2.  

  

 Trafikministeren  

 kan bemyndige andre administrative myndigheder under trafikministeren til at  

 udøve de beføjelser, som Færdselsstyrelsen er tillagt efter denne lov.
Straf § 16.  

  

 Medmindre  

 højere straf er forskyldt efter anden lovgivning, straffes med bøde den, der  

 overtræder 1)  

 	  

    

 § 1,  

 stk. 2, § 4, § 5, stk. 1, § 6, stk. 1, og  

 §§ 8-10, 2)  

 	  

    

 koncessionshavers  

 eneret til at udføre postbefordring af visse forsendelser, jf. § 2,  

 eller 3)  

 	  

    

 vilkår for en  

 koncession, der er fastsat i medfør af § 11.
 § 17.  

  

 I  

 regler, der udfærdiges i medfør af denne lov, kan der fastsættes straf i form  

 af bøde for overtrædelse af bestemmelserne.
 § 18.  

  

 Der  

 kan pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 19.  

  

 Straffelovens  

 §§ 152 og 152 d-f samt 153 finder tilsvarende anvendelse for den, der  

 virker i en postvirksomhed.
 Ikrafttræden m.v.
 § 20.  

  

 Loven  

 træder i kraft den 1. juni 2004.
Stk. 2.  

  

 Samtidig  

 ophæves lov nr. 89 af 8. februar 1995 om postvirksomhed.
Reglerne og  

 koncessionen, som er udstedt i medfør af den nævnte lov, forbliver i kraft,  

 indtil de ophæves eller afløses af regler eller koncessioner m.v. fastsat i  

 medfør af denne lov.
 § 21.  

  

 Loven  

 gælder ikke for Færøerne og Grønland.
Givet på Christiansborg Slot, den 9. juni  

 2004 Under Vor Kongelige Hånd og Segl MARGRETHE R.
/Flemming Hansen 1)  

 Loven indeholder bestemmelser, der gennemfører dele af Europa-Parlamentets og  

 Rådets direktiv 97/67/EF af 15. december 1997 om fælles regler for udvikling  

 af  

 fællesskabets indre marked for posttjenester og forbedring af disse  

 tjenesters  

 kvalitet (EF-Tidende 1998 nr.
L 15, side 14), som ændret ved direktiv  

 2002/39/EF af 10. juni 2002 om ændring af direktiv 97/67/EF, for så vidt  

 angår  

 yderligere åbning af Fællesskabets marked for posttjenester (EF-Tidende 2002  

 nr.
L 176, side 21).
