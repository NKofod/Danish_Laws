AFTALE AF 11. SEPTEMBER 1981 MELLEM DANMARK, FINLAND, ISLAND, NORGE, OG  

 SVERIGE OM GENSIDIG BISTAND I TOLDSAGER Regeringerne i Danmark, Finland, Island, Norge og Sverige, som ønsker at indgå en aftale om samarbejde mellem deres toldmyndigheder  

 for at sikre en rigtig gennemførelse af toldlovgivningen og for at bekæmpe  

 overtrædelser af toldlovgivningen, er under henvisning til rekommandation af  

 5. december 1953 fra Toldsamarbejdsrådet i Bryssel om gensidig  

 forvaltningsmæssig bistand, vedtægterne af 2. april 1975 for Nordisk  

 Toldadministrativt Råd og Samarbejdsaftalen af 23. marts 1962 mellem Danmark,  

 Finland, Island, Norge og Sverige blevet enige om følgende:
Artikel 1 Definitioner 1. Ved »stat« forstås i denne aftale en af  

 de kontraherende stater.
 2. Ved »toldlovgivning« forstås i denne  

 aftale love og forskrifter vedrørende told, skatter og andre afgifter,  

 godtgørelse eller forbud, begrænsninger og kontrol for så vidt angår  

 indførsel, udførsel eller transit af varer - herunder sundheds- og  

 sikkerhedsforskrifter - og betalingsmidler.
 3. Ved »toldmyndighed« forstås i denne  

 aftale staternes centrale toldadministrationer og efter nærmere bemyndigelse  

 deres underordnede myndigheder.
Artikel 2 Anvendelsesområde 1. Staterne er enige om at yde hinanden gensidig  

 bistand gennem toldmyndighederne i henhold til bestemmelserne i denne aftale  

 a) for at sikre en rigtig gennemførelse af deres toldlovgivning b) for at hindre, undersøge og forfølge overtrædelser af deres toldlovgivning  

 c) i forhold vedrørende inddrivelse af fordringer og forkyndelser i  

 forbindelse med gennemførelse af toldlovgivningen.
 2. Bistand indenfor rammerne af denne aftale ydes  

 efter den anmodede stats ret og indenfor rammerne af toldmyndighedens  

 kompetence og ressourcer.
Artikel 3 Opsyn med personer og transportmidler Toldmyndighederne fører uopfordret eller efter anmodning særligt tilsyn  

 med bl.a.
 1. Personer, som er kendt for eller mistænkt for at  

 begå overtrædelse af en anden stats toldlovgivning.
 2. Transportmidler, som der er mistanke om bliver  

 anvendt ved overtrædelse af en anden stats toldlovgivning.
Artikel 4 Meddelelse af oplysninger Toldmyndighederne udveksler 1. Uopfordret eller efter anmodning enhver tilgængelig  

 oplysning om 2. Efter anmodning enhver tilgængelig oplysning  

 vedrørende vareførslen, som findes i tolddeklarationer, erklæringer,  

 oprindelsescertifikater, fakturaer og andre dokumenter eller i tilsvarende  

 databehandlet materiale.
3. Efter anmodning alle tilgængelige dokumenter, som  

 en toldmyndighed behøver, og som er udfærdiget i forbindelse med  

 toldbehandling af varer i en anden stat, herunder for at få bekræftet Artikel 5 Undersøgelser 1. En toldmyndighed, som bliver anmodet om bistand,  

 foretager de nødvendige undersøgelser for at efterkomme anmodningen.  

 Resultatet meddeles den toldmyndighed, som har bedt om bistand.
 2. Toldmyndighederne kan i enkeltsager aftale, at  

 tjenestemænd, som arbejder med en sag, der angår to eller flere stater, skal  

 kunne være til stede ved undersøgelser og anden behandling af sagen på en  

 anden stats territorium i den udstrækning, dette ikke strider mod national  

 lovgivning.
Artikel 6 Anmodningernes form og indhold 1. Anmodninger fremsættes skriftligt.
De dokumenter,  

 som er nødvendige for efterkommelse af anmodninger, inklusive eventuelle  

 forskrifter eller beslutninger af kompetente myndigheder, som måtte ligge til  

 grund for dokumenterne, må vedlægges i original, i form af attesteret kopi  

 eller afskrift.
 2. I hastende tilfælde kan anmodninger fremsættes  

 mundtligt eller telefonisk, og om nødvendigt bekræftes skriftligt.
Artikel 7 Brug af oplysninger og dokumenter 1. Oplysninger og dokumenter, som er indhentet i  

 medfør af bestemmelserne i denne aftale, kan benyttes som bevis i  

 overensstemmelse med aftalens formål og inden for dens anvendelsesområde.
 2. Ønskes oplysningerne og dokumenterne anvendt til  

 andre formål, end hvad de er indhentet til, må udtrykkelig samtykke indhentes  

 fra toldmyndigheden, som har leveret dem.
 3. Oplysningerne, dokumenterne m.v. skal iøvrigt  

 behandles som hemmelige i den stat, som har modtaget dem.
Artikel 8 Undtagelse fra pligten til at yde bistand 1. Dersom efterkommelse af anmodning om at yde bistand  

 antages at være egnet til at skade den anmodede stats suverænitet, sikkerhed,  

 retsprincipper (ordre public) eller andre væsentlige interesser, kan  

 vedkommende stats toldmyndighed helt eller delvis nægte bistand eller gøre  

 den afhængig af, at bestemte vilkår eller pålæg bliver opfyldt.
 2. Bliver anmodningen om bistand ikke efterkommet,  

 skal den stat, som har anmodet om bistand, straks underrettes om afgørelsen  

 og begrundelsen for den.
Artikel 9 Forkyndelser 1. Forkyndelse i henhold til denne aftale skal ske på  

 den måde, som anvendes for lignende forkyndelser i henhold til lovgivningen  

 eller den administrative praksis i den stat, som er anmodet om at foretage  

 forkyndelsen.
Anmodning om forkyndelse af et dokument skal indeholde en kort  

 angivelse af indholdet af dokumentet.
 2. Hvis den stat, som anmoder om forkyndelse ønsker  

 det, kan forkyndelsen ske i særskilt form i den udstrækning denne  

 fremgangsmåde er i overensstemmelse med lovgivningen i den stat, hvor  

 forkyndelsen skal finde sted.
 3. Som bevis for forkyndelsen skal gælde enten en  

 dateret og bekræftet erkendelse fra den, som modtog forkyndelsen, eller et  

 bevis fra vedkommende myndighed i den stat, hvor forkyndelsen er blevet  

 anmodet foretaget, som viser formen og tidspunktet for forkyndelsen.
Artikel 10 Inddrivelse 1. Toldmyndigheden skal på anmodning bistå med  

 inddrivelse af anden stats fordringer i forbindelse med gennemførelse af  

 toldlovgivningen.
2. Anmodning om bistand til inddrivelse af en fordring  

 skal kun kunne fremsættes, såfremt fordringen ikke kan inddrives i egen stat  

 uden væsentlige vanskeligheder.
Fordringen skal endvidere overstige et  

 nærmere fastsat mindstebeløb.
 3. Anmodning om inddrivelse skal vedlægges udskrift af  

 eksekutionsgrundlaget samt attest fra kompetent myndighed om, at den  

 afgørelse, som ligger til grund for anmodningen, er eksigibel.
4. Fordringer, som er eksigible i den stat, som  

 anmoder om bistand, skal anerkendes som eksigible i den stat, som er anmodet  

 om at yde bistand.
Bistand til inddrivelse skal iværksættes under iagttagelse  

 af de forældelsesregler, som gælder for inddrivelse af fordringer af  

 tilsvarende art ifølge lovgivningen i den stat, som er anmodet om at yde  

 bistand.
 5. I anmodningen skal der gives oplysning om  

 tidspunktet for, hvornår retten til at inddrive fordringen helt eller delvis  

 forældes efter lovgivningen i den stat, som anmoder om bistand.
 6. Inddrivelse skal ske i den anmodede stats valuta  

 efter officiel valutakurs, den dag anmodningen er modtaget.
 7. Inddrivelse af fordring for anden stat skal  

 gennemføres på samme måde som inddrivelse af tilsvarende fordring i den  

 anmodede stat.
 8. Ved indsigelser mod inddrivelse efter denne aftale,  

 træffer de kompetente myndigheder i den stat, som yder bistanden, afgørelse i  

 henhold til denne stats ret.
 9. For fordringer, som skal inddrives efter denne  

 aftale, gælder ikke særlig fortrinsret vedtaget for tilsvarende fordringer i  

 den stat, som er anmodet om at yde bistand.
 10. I sager om inddrivelse af fordringer efter denne  

 aftale indledes ikke søgsmål ved anden domstol end forvaltningsdomstol eller  

 begæres konkurs i den stat, der er anmodet om bistand, medmindre kompetente  

 myndigheder i de berørte stater er blevet enige om det.
 11. Bortfalder fordringen eller sker der ændringer i  

 fordringen, skal den anmodede myndighed snarest muligt underrettes.
Artikel 11 Betalingsudsættelse, indstilling og overførsel 1. Toldmyndigheden i den stat, som bliver anmodet om  

 at yde bistand træffer afgørelse om indrømmelse af afdragsvis betaling og  

 betalingsudsættelse.
 2. Dersom en fordring ikke lader sig inddrive,  

 returneres anmodningen med oplysning om de foreliggende omstændigheder og  

 tilgængelig dokumentation for forholdet til toldmyndigheden i den stat, som  

 har anmodet om bistand.
3. Beløb, som er inddrevet, skal overføres til  

 toldmyndigheden i den stat, som har anmodet om bistand.
Undtaget er gebyrer  

 og omkostninger, som tilpligtes opkrævet i henhold til lovgivningen i den  

 anmodede stat.
Artikel 12 Omkostninger Udgifter, som opstår ved behandling af en anmodning i henhold til denne  

 aftale, skal ikke refunderes af den stat, som har anmodet om bistand.  

 Undtaget herfra er godtgørelse til sagkyndige.
Artikel 13 Gennemførelse af aftalen Toldmyndighederne træffer de nødvendige foranstaltninger og fastsætter  

 nærmere retningslinier for gennemførelse og praktisering af aftalen.
Artikel 14 Gyldighedsområde Denne aftale anvendes ikke for Danmarks vedkommende på Færøerne og  

 Grønland, for Norges vedkommende på Svalbard og Jan Mayen samt for norske  

 besiddelser udenfor Europa.
Artikel 15 Ratifikation, ikrafttræden og opsigelse 1. Denne aftale skal ratificeres.  

 Ratifikationsdokumenterne skal deponeres i det norske udenrigsdepartement.  

 Bekræftede afskrifter skal af det norske udenrigsdepartement tilstilles de  

 øvrige staters regeringer.
 2. Aftalen træder i kraft 3 måneder efter denne dag,  

 da samtlige staters ratifikationsdokumenter er deponeret.
 3. Ønsker nogen af staterne at opsige aftalen, skal  

 skriftlig meddelelse herom tilstilles den norske regering, som umiddelbart  

 efter underretter de øvrige stater og om dagen, da meddelelse er modtaget.  

 Opsigelsen gælder alene for den stat, som har taget skridt til det og får  

 virkning 6 måneder efter udgangen af den dag, den norske regering modtog  

 meddelelse om opsigelsen.
 Til bekræftelse heraf har de respektive befuldmægtigede undertegnet denne  

 aftale i Oslo den 11. september 1981.
Aftalen er udfærdiget i et eksemplar på svensk, dansk, finsk, islandsk og  

 norsk.
På svensk er udfærdiget to tekster - en for Sverige og en for Finland.  

 Samtlige tekster har samme gyldighed.
 For Danmarks Regering:
Troels Oldenburg Suomen hallituksen puolesta:
 For Finlands regering:
Lars Lindeman Fyrir hond rkisstjornar Islands:
Pall Asgeir Tryggvason For Norges regjering:
Knut Frydenlund For Sveriges regering:
Finn Borjeson Retningslinier for gennemførelse og praktisering af aftalen af 11.  

 september 1981 mellem Danmark, Finland, Island, Norge og Sverige om gensidig  

 bistand i toldsager.
 For at gennemføre og praktisere aftalen af 11. september 1981 mellem  

 Danmark, Finland, Island, Norge og Sverige om gensidig bistand i toldsager er  

 toldmyndighederne i Danmark, Finland, Island, Norge og Sverige i henhold til  

 artikel 13 blevet enige om følgende:
Danmark: Direktoratet for Toldvæsenet Finland: Tullstyrelsen Island: Finansministeriet Norge: Toll- og avgiftsdirektoratet Sverige: Generaltullstyrelsen Danmark: Danmarks Nationalbank Finland: Finlands Bank Island: Islands Seddelbank Norge: Norges Bank Sverige: Sveriges Rigsbank Såfremt ændring i vekselkursen sker, medens inddrivelsen pågår, kan den  

 kompetente myndighed i den anmodede stat efter høring af centralbanken i  

 denne stat, træffe afgørelse om den vekselkurs, som skal anvendes i sagen som  

 følge af ændringen.
 Uanset ovennævnte bestemmelser kan betaling af det beløb, som anmodningen  

 omfatter, ske i den anmodende stats møntsort.
 Underretningen skal tillige omfatte sådanne omstændigheder, som kan være  

 af betydning for sagens videre behandling.
I forbindelse med indbetalingen skal oplysninger gives om navn og adresse  

 på den toldmyndighed, som skal oppebære beløbet samt om den fordring, hvortil  

 beløbet skal henføres.
Indgåede beløb kan tillige indsættes på postgirokonto  

 tilhørende toldmyndigheden i den anmodende stat.
 Disse retningslinier træder i kraft den 26. august 1982 samtidig med  

 ikrafttrædelsen af aftalen mellem Danmark, Finland, Island, Norge og Sverige  

 om gensidig bistand i toldsager.
Disse retningslinier er udfærdiget i et eksemplar på svensk, dansk, finsk,  

 islandsk og norsk.
På svensk er udfærdiget 2 tekster - en for Sverige og en  

 for Finland.
Samtlige tekster har samme gyldighed.
København, den 14. december 1981 C.
A.
Nielsen Helsingfors, den 19. maj 1982 Jorma Uitto Reykjavik, den 30. december 1981 B.
Hafsteinsson Oslo, den 1. december 1981 Jens Sterri Stockholm, den 17. december 1981 Lennart Eriksson Danmarks ratifikationsinstrument deponeredes i det norske  

 udenrigsministerium den 30. november 1981.
 Aftalen trådte i medfør af art. 15 i kraft den 26. august 1982.
