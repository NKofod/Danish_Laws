Resumé A, der ejede en bærplantage, ansøgte Landbrugsministeriet om  

 ændring af beregningen af en afgift, der var pålagt ham i medfør af  

 bestemmelsen i § 4 i bekendtgørelse nr. 132 af 19. marts 1987 om  

 produktionsafgift  

 på frugt og gartneriprodukter.
Ansøgningen var begrundet med, at der ikke  

 havde været nogen høst det pågældende år, da blomsterknopperne var blevet  

 ødelagt  

 som følge af en lokal snebyge, der havde sænket temperaturen.  

 Landbrugsministeriet  

 afslog ansøgningen under henvisning til nogle generelle synspunkter  

 vedrørende  

 den særlige beregningsmåde for afgifter af bær m.v.
Ombudsmanden udtalte, at der ikke i dispensationsbestemmelsens  

 ordlyd var støtte for den fortolkning, som Landbrugsministeriet havde  

 anlagt.
En restriktiv fortolkning af dispensationsadgangen måtte kræve  

 særlige  

 holdepunkter, og ombudsmanden fandt ikke, at baggrunden for at den særlige  

 beregningsmåde for bærafgifter - som ministeriet havde henvist til -  

 udelukkede dispensation i et tilfælde som det foreliggende.
 Ombudsmanden kunne herefter ikke tiltræde Landbrugsministeriets  

 begrundelse for at afslå A's ansøgning og henstillede til ministeriet at  

 træffe en ny afgørelse i sagen. (J. nr.1989-606-55).
 Fortolkning af dispensationsbeføjelse.
 A klagede til mig over, at  

 Landbrugsministeriet havde afvist at ændre beregningen af den afgift, der  

 var pålagt ham i henhold til bekendtgørelse nr. 132 af 19. marts 1987 om  

 produktionsafgift på frugt og gartneriprodukter.
A havde over for  

 Landbrugsministeriet begrundet sin ansøgning om ændring af beregningen med,  

 at  

 en lokal snebyge den 27. april 1988 havde sænket temperaturen i hans  

 kirsebærplantage så meget, at griflerne i blomsterknopperne blev ødelagt.
Som  

 følge heraf blev høsten i 1988  

 0 kg  

 (så vidt jeg forstod blev høstmulighederne efter 1988 ikke påvirket af den  

 lokale snebyge).
 A mente derfor, at  

 Landbrugsministeriet burde udnytte muligheden for at ændre beregningen i  

 henhold til bekendtgørelse nr. 132's § 4, stk. 2, da denne bestemmelse var  

 indsat med henblik på tilfælde som hans, hvor misforholdet mellem afgift (10  

 x 150,00 kr.) og produktion på 0,00 kr. ikke kunne være større.
 § 4, stk. 2, i bekendtgørelse  

 nr. 132 er formuleret således:
"  

  

 Stk.  

 2. Afgiftsberegningen kan af landbrugsministeriet ændres, såfremt det  

 over for Gartneribrugets Afsætningsudvalg godtgøres, at der er et åbenbart  

 misforhold mellem den virksomheden pålagte afgift og produktion af  

 afgiftspligtige varer i indbetalingsåret.
Anmodning om ændring skal være  

 fremsat inden indbetalingsårets udløb." Landbrugsministeriet havde i  

 breve af 29. november 1988 og 26. januar 1989 begrundet afslaget.
Ministeriet fremhævede, at  

 afgiftsgrundlaget for virksomheder, der producerer frugt og bær, i henhold  

 til bekendtgørelsens § 2, stk. 3, er baseret på det til produktionen  

 beplantede bruttoareal pr. 1. juli i det foregående kalenderår - inklusiv  

 nyplantninger og læbælter.
Med henvisning til forarbejderne til § 4 i lov om  

 administration af Det europæiske økonomiske Fællesskabs forordninger om  

 markedsordninger for frugt og gartneriprodukter m.v., skrev  

 Landbrugsministeriet,  

 at baggrunden for fastsættelsen af dette afgiftsgrundlag var, at lovgiver  

 havde fundet det uhensigtsmæssigt, om årlige udsving i høsten skulle få  

 indflydelse  

 på den afgift, der skulle betales.
 Med hensyn til anvendelsen af  

 bekendtgørelsens § 4, stk. 2, anførte ministeriet, at en forudsætning for  

 ændring af afgiftsberegningen for bær- og frugtproducerende virksomheder,  

 måtte være, at der var sket en væsentlig ændring i produktionsapparatet -  

 f.eks. i form af en væsentlig tilbagefrysning af træer eller buske, eller  

 væsentlige  

 rydninger af arealer.
I sin udtalelse om sagen til  

 mig lagde Landbrugsministeriet igen vægt på, at afgifter for bær- og  

 frugtproducerende virksomheder opkræves som en bruttoarealafgift i  

 modsætning til den omsætningsafgift, der er fastsat for de af  

 bekendtgørelsens  

 øvrige omfattede produkter.
Det fastsatte afgiftsgrundlag indebar en  

 væsentlig administrativ forenkling og udjævning over tiden af de udsving i  

 afgiftsbetalingerne, som kendetegner netop denne produktion.
 Ministeriet fremhævede  

 endvidere, at der i bekendtgørelsens § 3, stk. 4, er fastsat samme  

 afgiftssats pr. ha for henholdsvis kernefrugt, stenfrugt og busk- og  

 bærfrugt.
 Som en følge heraf var der  

 ikke nødvendigvis en relation imellem areal og økonomisk udbytte af arealet.
Dispensation efter § 4, stk.  

 2, ville i konsekvens heraf ikke blive meddelt "... ved væsentlige  

 forøgelser af arealet ved nyplantninger, som er afgiftspligtige, men som i en  

 årrække kun giver ringe udbytte, uanset det i disse tilfælde vil være let at  

 påvise et åbenbart misforhold mellem afgiften baseret på arealet og udbyttet  

 i indbetalingsåret.
 Derimod vil ministeriet være  

 positiv over for dispensationer, hvor en producent kan godtgøre væsentlige  

 rydninger siden den relevante dato, 1. juli året før.
Sammenfattende gælder det for  

 produktionsafgiften for frugt og bær, at den afgiftspligtige virksomhed  

 betaler  

 afgiften i forhold til det antal ha, den har beplantet.
Der er hermed  

  

 ikke direkte  

  

 forbindelse til hverken det  

 mængdemæssige eller økonomiske udbytte pr. ha." I A's bemærkninger til  

 Landbrugsministeriets udtalelse understregede han, at formuleringen af  

 bekendtgørelsens  

 § 4, stk. 2, efter hans mening ikke kunne skabe det fornødne grundlag for  

 Landbrugsministeriets fortolkning og praksis.
A fandt, at det var i strid med  

 bestemmelsens formulering, når Landbrugsministeriet afslog at give  

 dispensation/ændre  

 afgiftsberegningen i tilfælde som hans, hvor der ikke kunne høstes i  

 indbetalingsåret.
 I et brev til A udtalte jeg  

 følgende:
 "Landbrugsministeriets  

 bekendtgørelse nr. 132 af 19. marts 1987 om produktionsafgift på frugt og  

 gartneriprodukter er fastsat i medfør af § 4 i lov om administration af Det  

 europæiske økonomiske Fællesskabs forordninger om markedsordninger for frugt  

 og gartneriprodukter m.v., jf. lovbekendtgørelse nr. 72 af 11. februar 1988.
 Bekendtgørelse nr. 132  

 afgrænser i § 1 bl.a. kredsen af afgiftspligtige virksomheder, herunder bær-  

 og frugtproducerende virksomheder. § 2 indeholder bestemmelser om  

 afgiftsgrundlaget for de forskellige virksomhedstyper, og § 3 fastsætter  

 afgiftssatserne.
 § 4, stk. 1, bestemmer, at  

 den mindste afgift, der kan opkræves for afgiftspligtige virksomheder, er 200  

 kr.
 § 4, stk. 2, fastsætter i  

 forlængelse heraf en særlig adgang for ministeriet til at ændre  

 afgiftsberegninger.  

 Bestemmelsen omfatter samtlige afgiftsberegninger, der er foretaget efter  

 bekendtgørelsens bestemmelser, herunder beregninger for bær- og  

 frugtproducerende  

 virksomheder.
 En eventuel udnyttelse af  

 Landbrugsministeriets bemyndigelse til at ændre afgiftsberegninger er efter  

 ordlyden af bekendtgørelsens § 4, stk. 2, kun betinget af to forhold:
 - en godtgørelse af et  

 åbenbart misforhold mellem pålagt afgift og produktionen af afgiftspligtige  

 varer i indbetalingsåret.
 - anmodning om ændring skal  

 være fremsat inden indbetalingsårets udløb.
Det fremgår bl.a. af  

 begrundelsen for afslaget af 26. januar 1989 over for Dem, at adgangen til  

 ændring  

 af afgiftsberegning efter Landbrugsministeriets opfattelse generelt skal  

 fortolkes indskrænkende for bær- og frugtproducerende virksomheder.  

 Ministeriet  

 henviser som begrundelse for denne forståelse til den særlige beregningsmåde  

 vedrørende afgiften og baggrunden for bestemmelserne herom.
Ministeriet  

 stiller derfor krav om væsentlige ændringer i selve produktionsapparatet som  

 forudsætning for en eventuel udnyttelse af beføjelsen i § 4, stk. 2. Hermed  

 opstiller ministeriet for så vidt en yderligere betingelse for ændring af  

 afgiftsberegningen  

 for bær- og frugtproducerende virksomheder end de to, der fremgår af  

 bekendtgørelsens § 4, stk. 2.
Efter min vurdering er § 4,  

 stk. 2, som mange lignende dispensationsbeføjelser, indsat med henblik på at  

 give mulighed for at imødekomme atypiske tilfælde, hvor en afgørelse efter  

 hovedreglen kunne virke stødende eller utilsigtet.
Der skal derfor være  

 særlige  

 holdepunkter for at anlægge en restriktiv fortolkning, hvorefter visse typer  

 af åbenbare misforhold på forhånd udelukkes fra dispensationsmuligheden.
 Jeg mener ikke, den særlige  

 beregningsmåde vedrørende afgiften for bær- og frugtproducerende virksomheder  

 udgør et tilstrækkeligt grundlag for at fravige ordlyden af § 4, stk. 2, på  

 en sådan måde, at kun sådanne produktionstab, der beror på væsentlige  

 ændringer  

 i produktionsapparatet, kan inddrages og tillægges vægt.
Det bemærkes herved, at jeg  

 udmærket forstår, at der i almindelighed ikke kan tages hensyn til ændringer  

 af høstudbyttet, der beror på produktionsanlæggets alder, sædvanlige  

 klimatiske forhold, almindelige prisudsving m.v. - netop sådanne variationer,  

 som har dannet baggrund for fastsættelse af den særlige afgiftsberegningsmåde  

 for disse produkter.
Derimod er der efter min opfattelse ikke i den særlige  

 beregningsmåde noget til hinder for, at man gennem anvendelse af  

 dispensationsadgangen kompenserer for ekstraordinære og upåregnelige  

 produktionstab som følge af f.eks. plantesygdom, insektangreb eller - som i  

 det foreliggende tilfælde - særegne lokale vejrforhold.
 Da jeg således ikke kan  

 tiltræde ministeriets begrundelse for at afslå Deres ansøgning om ændring  

 af afgiftsberegningen efter § 4, stk. 2, har jeg samtidig hermed henstillet  

 til Landbrugsministeriet at træffe en ny afgørelse i sagen.
