 I henhold til §§ 13, 43, 44 og 63 i lov nr. 310 af 6. juni 1973, som  

 ændret ved lov nr. 108 af 29. marts 1978, fastsættes følgende:
 § 1.  Denne bekendtgørelse fastsætter maksimale  

 grænseværdier for det tilladelige indhold af metallerne bly, cadmium,  

 kviksølv og tin i de i bilag 1 nævnte grupper af levnedsmidler og produkter  

 heraf.
 Stk. 2.  Bekendtgørelsen fastsætter endvidere  

 overvågningsværdier for indholdet af metallerne bly, cadmium, kviksølv og tin  

 i de i bilag 2 nævnte grupper af levnedsmidler og produkter heraf.
 § 2.  Det er forbudt at sælge eller importere  

 levnedsmidler bestemt til den endelige forbruger, såfremt disse har et  

 indhold af de i § 1 nævnte metaller, som overstiger de maksimale  

 grænseværdier, som er fastsat i bilag 1 for de pågældende levnedsmidler.
 Stk. 2.  En levnedsmiddelråvare bestemt til industriel  

 videreforarbejdning må ikke, på det tidspunkt, hvor råvaren er klargjort til  

 at indgå i den videre forarbejdningsproces, indeholde de i § 1 nævnte  

 metaller i mængder, der overstiger de i bilag 1 fastsatte maksimale  

 grænseværdier.
 § 3.  Ved salg eller import af levnedsmidler skal det  

 tilstræbes, at disses indhold af de i § 1 nævnte metaller er lavere end de  

 overvågningsværdier, som er angivet i bilag 2 for de pågældende  

 levnedsmidler.
 Stk. 2.  Konstaterer en levnedsmiddelkontrolenhed, at  

 levnedsmidler har et indhold af metaller, der overstiger de  

 overvågningsværdier, som er fastsat i bilag 2, skal kontrollen foretage  

 indberetning herom til levnedsmiddelstyrelsen.
 § 4.  Levnedsmiddelstyrelsen kan fastsætte nærmere  

 regler og træffe bestemmelser om gennemførelsen af kontrollen med  

 overholdelse af denne bekendtgørelse, herunder om prøveudtagning og  

 analysemetoder.
 § 5.  Levnedsmiddelstyrelsen kan i særlige tilfælde  

 dispensere fra bestemmelserne i denne bekendtgørelse.
 § 6.  Overtrædelse af bestemmelserne i § 2 i denne  

 bekendtgørelse straffes i henhold til § 63, stk. 2 og 3, i lov om  

 levnedsmidler m.m. med bøde eller hæfte.
 § 7.  Denne bekendtgørelse træder i kraft den 1.  

 januar 1986.
 Stk. 2.  Indtil den 1. april 1987 er de i bilag 1  

 fastsatte værdier overvågningsværdier.
 Stk. 3.  Bekendtgørelse nr. 86 af 8. marts 1978 om  

 indhold af kviksølv i tunfisk og bonito ophæves den 1. april 1987.
Miljøministeriet, den 5. september 1985 CHRISTIAN CHRISTENSEN / Erik Lindegaard Bilag 1 (* 1) For tørrede og koncentrerede produkter beregnes indholdet i det  

 rekonstituerede produkt.
 (* 2) For disse levnedsmidler er der kun fastsat overvågningsværdier, jfr.  

 bilag 2.
 (* 3) For disse levnedsmidler er der fastsat maksimale grænseværdier, jfr.  

 bilag 1.
