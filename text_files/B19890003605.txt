 I medfør af § 174 i lov om aktieselskaber, jf. lovbekendtgørelse nr. 433  

 af 18. juli 1988, fastsættes:
 § 1.  Såfremt Erhvervs- og Selskabsstyrelsen skønner,  

 at et i registeret for aktie- og anpartsselskaber den 1. januar 1974 optaget  

 selskab omfattes af aktieselskabslovens § 1, stk. 4, foranlediger styrelsen  

 dette slettet af registeret uden likvidation.
 Stk. 2.  Medmindre selskabet efter anmodning slettes af  

 registeret, skal selskabet, forinden det slettes, have lejlighed til at  

 udtale sig.
 § 2.  Til brug for afgørelser efter § 1 kan Erhvervs-  

 og Selskabsstyrelsen af selskabet forlange de oplysninger, som er nødvendige,  

 for at tage stilling til, om betingelserne for slettelse foreligger.
 § 3.  Slettelse af registeret for aktie- og  

 anpartsselskaber efter § 1 sker vederlagsfrit.
 § 4.  Bekendtgørelsen træder i kraft den 1. februar  

 1989.
 Stk. 2.  Bekendtgørelse nr. 642 af 18. december 1973 om  

 slettelse af visse selskaber af aktieselskabs-registeret ophæves.
