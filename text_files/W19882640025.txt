 Privat henvendelse om utilfredshed med betaling for programforsyning  

 fra hybridnettet og påstand om tilslutningstvang til hybridnettet.
KTAS har i den forbindelse beskrevet sammensætningen af den pris, som  

 den omtalte husstand eventuelt skulle betale.
Generaldirektoratet havde ingen  

 bemærkninger til denne pris og tilføjede endvidere, at der ikke er tale om  

 tilsslutningstvang til hybridnettet.
Tilsslutning i det pågældende tilfælde  

 vil skulle ske på baggrund af beslutning foretaget i andelsboligforeningen.
 GENERALDIREKTORATETS AFGØRELSE:
 Socialministeriet har ved brev af 27. maj 1988 oversendt Deres brev af 16.  

 maj 1988 om vilkårene for levering af programmer fra hybridnettet hertil.
Deres brev har været forelagt KTAS, som har afgivet en udtalelse.
Heraf fremgår for det første, hvorledes den årlige udgift på  

 ca. 1020 kr. til hybridnettet er sammensat.
For det andet oplyser KTAS, at  

 Deres boligforening på en generalforsamling har besluttet ikke at ville  

 tilsluttes hybridnettet.
Ministeriet skal i tilslutning hertil udtale, at det beskrevne sagsforløb  

 falder helt i tråd med reglerne for hybridnettet.
Her gælder bl.a., at der  

 ikke er tilslutningstvang, idet det er op til den enkelte forening selv at  

 beslutte, om det pågældende fællesantenneanlæg skal forsynes fra  

 hybridnettet.
