 Told- og Skattestyrelsen har besluttet at genoptage sager, hvor  

 virksomheder er blevet afmeldt fra momsregistrering med tilbagevirkende  

 kraft.
 Told- og Skattestyrelsen har besluttet at genoptage sager, hvor  

 virksomheder, som er blevet momsregistreret, senere er blevet afmeldt fra  

 momsregistrering med tilbagevirkende kraft af en told- og skatteregion.
 Styrelsens beslutning har baggrund i den af EF-Domstolen afsagte INZO-dom,  

 jf. sag C-110/94, Saml. 1996 I, side 857, hvor EF-Domstolen fastslår, at  

 afgiftsmyndighederne ikke kan ændre de afgiftspligtiges rettigheder og  

 forpligtelser med tilbagevirkende kraft på grund af senere indtrådte  

 omstændigheder eller begivenheder.
 EF-Domstolen fastslår endvidere, at det kun vil være i tilfælde af svig  

 eller misbrug fra virksomhedens side ved momsregistrering, at myndighederne  

 med tilbagevirkende kraft kan nægte at anse virksomheden for afgiftspligtig  

 og kræve de fratrukne beløb tilbagebetalt, idet momsfradragene i disse  

 tilfælde er godkendt på baggrund af falske oplysninger.
 Det er den 5-årige forældelsesfrist i 1908-loven, der gælder.
 Forældelsesfristen løber fra det tidspunkt, hvor told- og skatteregionen  

 har truffet afgørelse om, at virksomhedens momsregistrering skulle afmeldes  

 med tilbagevirkende kraft.
