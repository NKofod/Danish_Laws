 I medfør af § 7, § 16, § 35, § 80, § 92, § 110, stk. 3 i lov om  

 miljøbeskyttelse, jf. lovbekendtgørelse nr. 625 af 15. juli 1997, fastsættes:
 § 1.  Denne bekendtgørelse fastsætter regler med  

 henblik på forebyggelse og begrænsning af forurening fra autoværksteder,  

 d.v.s. virksomheder, anlæg og aktiviteter for service, reparation, vask og  

 overfladebehandling af motorkøretøjer, herunder motorcykler.
 Stk. 2.  Bekendtgørelsen omfatter ikke virksomheder,  

 hvis aktiviteter alene består af:
 § 2.  Hvis et autoværksteds hovedaktivitet er omfattet  

 af den i miljøbeskyttelseslovens § 35 nævnte liste (listevirksomhed), er  

 virksomheden i sin helhed omfattet af miljøbeskyttelseslovens regler om  

 godkendelsespligtige virksomheder, og virksomheden er ikke omfattet af  

 nærværende bekendtgørelse, jf. dog stk. 2. Er derimod alene autoværkstedets  

 biaktivitet(er) omfattet af den i miljøbeskyttelseslovens § 35 nævnte liste,  

 er biaktiviteten omfattet af miljøbeskyttelseslovens regler om  

 godkendelsespligtige aktiviteter, mens hovedaktiviteten behandles efter  

 nærværende bekendtgørelse.
 Stk. 2.  Ved afgørelser vedrørende godkendelsespligtige  

 autoværksteder efter miljøbeskyttelseslovens kap. 5, skal bestemmelserne i §§  

 3, 5 og 7-14 i denne bekendtgørelse anses som mindstekrav for etablering og  

 drift af autoværkstedsaktiviteterne.
Beliggenhedskrav for autolakerings- og  

 undervognsbehandlingsanlæg § 3.  Anlæg og aktiviteter til lakering eller  

 undervognsbehandling af motorkøretøjer må ikke etableres i  

 forureningsfølsomme områder.
De skal desuden etableres mindst 100 meter fra  

 nærmeste forureningsfølsomme område.
Afstandskravet gælder for enhver  

 forurenende aktivitet og ethvert forurenende anlæg, der vedrører lakering og  

 undervognsbehandling af motorkøretøjer.
De 100 meter regnes fra  

 forureningskilden.
 Stk. 2.  Ved forureningsfølsomt område forstås i denne  

 bekendtgørelse et område, som faktisk anvendes til, eller som ved lokalplan,  

 byplanvedtægt eller i kommuneplanen er udlagt til boligformål, blandet bolig  

 og erhverv, institutionsformål, sommerhuse, kolonihaver eller rekreativt  

 formål.
Begrænsning af støjgener § 4.  Driften af autoværksteder må ikke give anledning  

 til væsentlige støjgener i omgivelserne.
 § 5.  Inden for en afstand på 0-20 meter fra  

 forureningsfølsomme områders skel, jf. § 3, stk. 2, gælder følgende:
 Stk. 2.  I afstanden 20 - 100 meter fra  

 forureningsfølsomme områders skel, jf. § 3, stk. 2, gælder følgende:
 Stk. 3.  Slibning, sandblæsning, pladearbejde og andet  

 støjende karrosseriarbejde samt højtryksspuling betragtes som stærkt støjende  

 aktiviteter, jf. stk. 2.
Stk. 4.  Anlæg til mekanisk autovask og -tørring  

 betragtes som stærkt støjende aktivitet, jf. stk. 2. Anlæg til mekanisk  

 autovask og -tørring kan etableres, og til- og frakørsel kan ske også inden  

 for den i stk. 1 nævnte 20-meter zone.
Støj fra aktiviteter på opmarcharealer  

 til mekanisk autovask og -tørring, herunder måttebankning og støvsugning,  

 betragtes som en støjende aktivitet omfattet af stk. 1. Opmarch til  

 autovaskehaller og aktiviteter i tilknytning hertil kan ikke finde sted  

 udendørs inden for den i stk. 1 nævnte 20 meter-zone.
 Stk. 5.  Hvis et autoværksted ligger i et  

 forureningsfølsomt område, jf. § 3, stk. 2, regnes afstandene i stk. 1, 2 og  

 4 fra virksomhedens skel til det sted, hvor aktiviteterne finder sted.
Begrænsning af luftforureningen § 6.  Driften af autoværksteder må ikke give anledning  

 til væsentlig luftforurening, herunder lugtgener, i omgivelserne.
§ 7.  Lakerings- og undervognsbehandlingsaktiviteter  

 må kun foregå indendørs i rum eller kabiner, hvor der er etableret  

 udsugningsanlæg.
Anlægget må ikke anvendes til udsugning af støv fra slibe-  

 og svejseaktiviteter.
Højden af afkast skal, efter virksomhedens valg, enten  

 beregnes ud fra lakerings- eller undervognsbehandlingsanlæggets kapacitet som  

 angivet i bilag 1 eller beregnes ud fra Miljøstyrelsens til enhver tid  

 gældende vejledning om begrænsning af luftforurening fra virksomheder.
Hvis  

 der er tale om flere afkast, kan afkastet ikke beregnes efter bilag 1. Både  

 ved beregning efter bilag 1 og beregning efter Miljøstyrelsens vejledning om  

 luftforurening fra virksomheder skal afkasthøjden ved lakering dog mindst  

 være 8 meter over terræn og mindst 2 meter over tagryg.
Højden på et separat  

 afkast fra undervognsbehandling skal være mindst 5,5 meter over terræn og  

 mindst 2 meter over tagryg.
Lufthastigheden i afkastet skal have en  

 opadrettet hastighed på mindst 8 m/sek. ved mindste praktiske belastning af  

 udsugningsanlægget.
Stk. 2.  Ved lakering skal farvepartikler i afkastluften  

 frafiltreres i tør- eller vådfilter.
Sprøjtekabiner og filtre skal  

 vedligeholdes således, at filtrene til enhver tid tilbageholder mindst 85  

 pct. af farvepartiklerne i afkastluften.
Tørfiltre skal være forsynet med  

 differenstrykmåler til måling af trykfaldet over filtermaterialet.
Stk. 3.  Ved undervognsbehandling skal olietåge  

 frafiltreres.
Filtre skal vedligeholdes således, at restkoncentrationen ikke  

 overstiger 1 mg/m3 (0I C, 1013 mbar, tør gas) målt som 1 times middelværdi.
 § 8.  Maskinel slibning og andre støvfrembringende  

 aktiviteter må kun foregå indendørs og med etableret udsugning.  

 Udsugningsanlægget må ikke anvendes til udsugning af organiske opløsnings-  

 eller fortyndingsmidler.
Stk. 2.  Koncentrationen af støv i den afkastede luft  

 (emissionskoncentrationen) må ikke overstige 20 mg/(m3) (0 grader C, 1013  

 mbar, tør gas) målt som 1 times middelværdi.
Afkasthøjden skal være mindst 2  

 meter over tagryg og mindst højden af den højeste eksisterende eller  

 planlagte bygning, hvori mennesker opholder sig mere end 6 timer dagligt,  

 inden for en afstand af 50 meter fra afkastet.
Den afkastede luft skal have  

 en opadrettet hastighed på mindst 8 m/sek. ved mindste praktiske belastning  

 af udsugningsanlægget.
§ 9.  Udstødningsgas, rensemiddeldampe og svejserøg  

 skal udsuges fra indendørs lokaliteter.
Afkast fra udstødningsgas,  

 rensemiddeldampe og svejserøg skal føres mindst 2 meter over tagryg.
 § 10.  Ved udskiftning og mindre tilpasning af  

 præfabrikerede asbestholdige bremse- og koblingsbelægninger, hvor der ikke  

 anvendes bremsevasker, og ved bearbejdning af asbestholdige bremse- og  

 koblingsbelægninger skal der etableres udsugningsanlæg forsynet med  

 absolutfilter med en udskilningsgrad på mindst 99,9 %. Afkastet skal føres  

 mindst 1 meter over tagryg.
§ 11.  I tilfælde, hvor opvarmning sker ved oliefyr,  

 skal dette indrettes som gasoliefyr.
Fyret skal efterses og vedligeholdes  

 mindst 1 gang om året.
Oliefyr skal brænde med et sodtal, som højst må være 2  

 efter Bacharach's skala ved en CO2 pct. på 10 - 12. Gasfyrede anlæg skal  

 efterses og vedligeholdes mindst 1 gang om året, og røggassens sodtal må ikke  

 overstige 0.
 Stk. 2 .  Afkasthøjden for røggasser fra gasoliefyr og  

 gasfyr skal opfylde følgende krav:
 Stk. 3.  Afbrænding af olieaffald må kun finde sted i  

 overensstemmelse med de til enhver tid gældende regler om bortskaffelse,  

 planlægning og registrering af affald.
Forebyggelse af vandforurening § 12.  Spildevand, som fortrænges eller afledes fra  

 sprøjtekabiner, vaskehaller og lignende anlæg skal passere en egnet  

 olieudskiller.
Stk. 2.  Arealer, hvor spild af benzin eller andre  

 olieprodukter forekommer, samt arealer, hvor der er risiko for et ikke  

 uvæsentligt spild af sådanne stoffer, skal udformes således, at der ikke kan  

 ske nedsivning i jorden.
Spildevand fra disse arealer skal passere særskilt  

 olieudskiller.
 Stk. 3.  Spildevandet skal i øvrigt afledes i  

 overensstemmelse med de vilkår, og under overholdelse af de udledningskrav,  

 der meddeles efter de til enhver tid gældende regler om tilladelse til  

 afledning af spildevand.
Affald § 13.  Affald fra produktionen skal opbevares  

 indendørs, i containere eller på anden måde, som ikke medfører forurening  

 eller nærliggende risiko for forurening af omgivelserne, herunder af jord,  

 vandområder, grundvand eller luften.
 Stk. 2.  Farligt affald skal opbevares i egnede  

 beholdere på tæt bund med opkant og uden mulighed for afløb til kloak.  

 Oplagspladsen skal være under tag, og indrettes således at spild kan opsamles  

 ved brud på den beholder, der indeholder den største mængde.  

 Kommunalbestyrelsen kan meddele dispensation fra ovennævnte  

 opbevaringsbetingelser, hvor opbevaringen finder sted på lige så betryggende  

 vis som ovenfor nævnt, hvilket kan være tilfældet, hvor opbevaringen sker i  

 godkendte beholdere, der er underlagt løbende kvalitetskontrol.  

 Kommunalbestyrelsen kan dog ikke meddele dispensation til opbevaring af  

 farligt affald i nedgravede beholdere.
 Stk. 3.  Affald skal bortskaffes efter de til enhver tid  

 gældende regler og de anvisninger, der meddeles af kommunalbestyrelsen.
Egenkontrol § 14.  Virksomheden skal føre en driftsjournal, som på  

 forlangende skal forevises kommunalbestyrelsen.
Driftsjournalen skal  

 opbevares i 5 år.
I driftsjournalen noteres:
Anmeldelsesordning § 15.  Inden et autoværksted etableres, skal der  

 indgives anmeldelse herom til kommunalbestyrelsen.
Anmeldelsen skal også  

 indgives i tilfælde af senere udvidelse eller ændring på en måde, der  

 indebærer forøget forurening, herunder ved udvidelse eller ændring af et  

 autoværksted, etableret før denne bekendtgørelses ikrafttræden.
 Stk. 2.  Anmeldelsen skal indeholde oplysninger om:
 Stk. 3.  Kommunalbestyrelsen kan bestemme, at anmeldelse  

 skal ske på særlige skemaer.
 Stk. 4.  En anmeldelse bortfalder, hvis den ikke  

 udnyttes inden 1 år fra anmeldelsesdatoen.
 § 16.  Kommunalbestyrelsen påser på grundlag af de i §  

 15 nævnte oplysninger, om virksomheden kan opfylde kravene i § 3, jf. § 19,  

 stk. 4, og kravene i §§ 4 - 13.
Stk. 2.  Hvis kommunalbestyrelsen ikke inden 4 uger fra  

 modtagelsen har gjort indsigelse mod en anmeldelse efter § 15, kan  

 etableringen, udvidelsen eller ændringen gennemføres i overensstemmelse med  

 reglerne i denne bekendtgørelse.
Bygge- og anlægsarbejderne må ikke  

 påbegyndes før 4 ugers fristens udløb, med mindre kommunalbestyrelsen inden  

 da meddeler, at kommunalbestyrelsen ikke vil gøre indsigelse mod anmeldelsen.  

 Bygge- og anlægsarbejder må endvidere ikke påbegyndes, før de nødvendige  

 tilladelser efter anden lovgivning er indhentet.
 Stk. 3.  Kommunalbestyrelsen skal i en indsigelse efter  

 stk. 2 oplyse:
Påbud, tilsyn og håndhævelse § 17.  Kommunalbestyrelsen kan meddele påbud om, at  

 forureningen skal nedbringes, hvis Stk. 2.  Kommunalbestyrelsen kan endvidere  

 undtagelsesvis meddele påbud, der indeholder strengere krav end dem, der  

 følger af §§ 5 og 7 - 14.
 Stk. 3.  I påbud efter stk. 1 og 2 kan der fastsættes  

 bestemmelser om egenkontrol.
 Stk. 4.  Påbud efter stk. 1 - 3 kan meddeles allerede i  

 tilslutning til en anmeldelse og før virksomhedens etablering, udvidelse  

 eller ændring.
 Stk. 5.  Desuden kan der nedlægges forbud mod  

 virksomheden eller aktiviteten, hvor ulempen ikke kan afhjælpes jf.  

 miljøbeskyttelseslovens § 42, stk. 4.
 § 18.  For tilsyn og håndhævelse gælder reglerne i  

 miljøbeskyttelseslovens kapitel 9.
Autoværksteder etableret før 1. januar 1990  

 og meddelte godkendelser § 19.  Hvis autoværksteder, der er etableret før 1.  

 januar 1986, giver anledning til væsentlige gener eller forurening, kan  

 kommunalbestyrelsen meddele påbud om afhjælpende foranstaltninger inden en  

 bestemt frist.
 Stk. 2.  Ved meddelelse af påbud efter stk. 1 finder  

 reglerne i denne bekendtgørelse anvendelse som vejledende retningslinier.  

 Påbud efter stk. 1 kan kun undtagelsesvis indeholde strengere krav end dem,  

 der følger af §§ 5 og 7 - 14.
 Stk. 3.  Kan forureningen eller generne ikke afhjælpes,  

 eller overtrædes påbud efter stk. 1 og 2, kan kommunalbestyrelsen nedlægge  

 forbud mod aktiviteten eller virksomheden og eventuelt kræve den fjernet.
Stk. 4.  Medfører udvidelse og ændring af de i stk. 1  

 nævnte autoværksteder forøget forurening, finder reglerne i § 5 og §§ 7-14  

 anvendelse på virksomheden som helhed.
Udvidelse og ændring af virksomheder,  

 som ikke overholder beliggenhedskravet i § 3, kan, hvis udvidelsen eller  

 ændringen medfører forøget forurening, kun ske, hvis kommunalbestyrelsen  

 meddeler dispensation hertil.
§ 20.  Autoværksteder, der er etableret i perioden 1.  

 januar 1986 - 31. december 1989, skal fra den 1. maj 1998 overholde reglerne  

 i denne bekendtgørelse, dog således at virksomhederne i stedet for § 3 skal  

 overholde § 3 i bekendtgørelse nr. 467 af 5. november 1985 om miljøkrav i  

 forbindelse med etablering og drift af autoværksteder.
Indtil den 1. maj 1998  

 skal virksomhederne i stedet for denne bestemmelse overholde § 20 i  

 bekendtgørelse nr. 793 af 13. december 1989 om miljøkrav i forbindelse med  

 etablering og drift af autoværksteder m.v.
 Stk. 2.  Er virksomheder omfattet af stk. 1 efter 31.  

 december 1989 udvidet eller ændret på en måde, der indebærer forøget  

 forurening, eller sker der fremover sådan udvidelse eller ændring, skal  

 virksomhederne tillige overholde § 3 i denne bekendtgørelse.
§ 21.  Tidligere meddelte godkendelser efter  

 miljøbeskyttelseslovens kapitel 5 til virksomheder omfattet af  

 bekendtgørelsen bevarer deres gyldighed efter reglerne i  

 miljøbeskyttelsesloven.
Meddelte godkendelser bortfalder dog, hvis  

 virksomheden foretager udvidelser eller ændringer, der medfører forøget  

 forurening.
Tidligere meddelte påbud vedrørende virksomheder omfattet af  

 denne bekendtgørelse, bevarer deres gyldighed.
Afgørelser, klage og straf § 22.  Kommunalbestyrelsens afgørelser efter denne  

 bekendtgørelse meddeles i overensstemmelse med miljøbeskyttelseslovens kap.  

 10.
 § 23.  Kommunalbestyrelsens afgørelser om påbud efter  

 § 17, stk. 1 nr. 3, § 17, stk. 2 og § 19, stk. 2, 2. punktum, afgørelser om  

 forbud efter § 17, stk. 5 og § 19, stk. 3, 1. led, og afgørelser om  

 dispensation efter § 19, stk. 4 kan påklages efter reglerne om klage i  

 miljøbeskyttelseslovens kap. 11.
 Stk. 2.  Andre afgørelser efter denne bekendtgørelse kan  

 ikke påklages til anden administrativ myndighed.
 § 24.  Med mindre højere straf er forskyldt efter den  

 øvrige lovgivning, straffes med bøde den, der:
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 4.  Er der ved en overtrædelse opnået en økonomisk  

 fordel, konfiskeres denne efter reglerne i straffelovens 9. kapitel, selv om  

 der ved overtrædelsen ikke er voldt skade på miljøet eller er fremkaldt fare  

 derfor.
Kan der ikke ske konfiskation, skal der tages særskilt hensyn hertil  

 ved udmåling af en bøde, herunder en eventuel tillægsbøde.
Ikrafttræden § 25.  Bekendtgørelsen træder i kraft den 1. januar  

 1998. Bestemmelsen i § 9, 1. punktum træder dog først i kraft den 1. maj  

 1998.
 Stk. 2.  Samtidig ophæves:
Miljø- og Energiministeriet, den 5.  

 december 1997 Svend Auken / Leo Larsen Bilag 1 Beregning af højden af afkast fra henholdsvis autolakering og  

 undervognsbehandling, jf. § 7, stk. 1 Den totale afkasthøjde H beregnes som summen af den teoretiske afkasthøjde  

 Hs og et højdetillæg h.
Det vil sige H = Hs + h.
 Den teoretiske afkasthøjde (Hs) ved overfladebehandling med farve eller  

 lak kan aflæses af tabel 1 ud fra den maksimale emission pr. time af  

 organiske opløsnings- og fortyndingsmidler:
Tabel 1. (Autolakering) Højdetillægget (h) fastsættes i begge tilfælde som koteforskellen mellem  

 terrænet på afkaststedet og den højeste eksisterende eller planlagte bygning,  

 hvor mennesker opholder sig mere end 6 timer dagligt, inden for en afstand af  

 15 x Hs meter fra afkastet (se figur 1).
