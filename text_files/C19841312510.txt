 Til eksportautoriserede slagterier med kreaturslagtning og til samtlige  

 opskæringsvirksomheder og frysehuse samt til dyrlægerne ved disse.
 Interventionskøb - udbening af forfjerdinger.
 Fra EF-direktoratet har man modtaget skrivelse af 9. maj 1984, som  

 EF-direktoratet har sendt til »virksomheder, der tilbyder oksekød til  

 interventionskøb« og til »virksomheder, som direktoratet har  

 kontrakt med om udbening, pakning og indfrysning m.v. af oksekød overtaget af  

 direktoratet ved interventionskøb«.
Med skrivelsen fulgte Vejledning nr.
I-11/84 af 9. maj 1984 »om køb  

 af oksekød under den permanente intervention«, som erstatter den hidtil  

 gældende Vejledning nr.
I-6/81 af 13. april 1981 med senere ændringer.
 Af materialet fremgår, at der fra den 14. maj 1984 kan overtages  

 forfjerdinger (pistolsnit eller lige overskåret), og at der kan ske udbening  

 af forfjerdingerne med 5 ribben, mens forfjerdingerne med 8 ribben oplagres  

 med ben.
 Udbeningen af forfjerdingerne skal foregå efter de hidtil gældende regler.  

 Heraf følger bl.a., at alle funktioner i forbindelse med modtagelse,  

 udbening, pakning, mærkning etc. af interventionskødet skal være genstand for  

 veterinærkontrollens konstante overvågning, der udføres af den ved  

 virksomheden ansatte reservetilsynsassistent.
 Idet ovennævnte bilag fremsendes til de kontrollerende dyrlæger, anmodes  

 disse om at iværksætte kontrol efter de hidtil gældende regler og principper.
 Herudover henledes opmærksomheden på det i skrivelsen anførte om  

 »poly entrapment« og om forebyggelsen heraf, idet også dette  

 forhold indgår i veterinærkontrollens tilsyn.
 P.V.V.
K.
Andreasen ------------------------ Virksomheder som direktoratet har kontrakt med om udbening pakning og  

 indfrysning m.v. af oksekød overtaget af direktoratet ved interventionskøb Vedlagt fremsender man eksemplar af vejledning nr.
I-11/84 af 9. maj 1984  

 om køb af oksekød under den permanente intervention.
Vejledningen træder i  

 stedet for vejledning nr.
I-6/81 af 13. april 1981 med senere ændringer om  

 samme emne.
 I § 6, stk. 3, i den mellem direktoratet og virksomheden indgåede kontrakt  

 om udbening, pakning og indfrysning m.v. af oksekød overtaget af direktoratet  

 ved interventionskøb er det med hensyn til pakning af slag og bryst samt af  

 resterende kød fra forfjerdinger fastsat, at der forinden nedpakningen i  

 kraftpapæsken skal nedlægges en polypose af nærmere angiven størrelse og med  

 en tykkelse på 0,03 mm.
Anvendelse af polyposer med nævnte tykkelse har vist sig at give anledning  

 til problemer.
En række engelske firmaer, som har aftaget slag og bryst og  

 andet kød fra forfjerdinger, som var købt af danske firmaer fra dansk  

 interventionslager, har afvist at overtage kødet med henvisning til såkaldt  

 »poly entrapment«. Årsagen til afvisningerne er efter det oplyste,  

 at man i England er gået over til en ændret fremgangsmåde ved anvendelsen af  

 kødet, og at denne fremgangsmåde indebærer, at polyposen skal fjernes, medens  

 kødet endnu er dybfrosset.
Denne fjernelse er imidlertid ofte ikke mulig i  

 tilfælde af »poly entrapment«.
 For at undgå nævnte forhold er det besluttet, at der fra og med den 14.  

 maj 1984 til nævnte formål skal anvendes polyposer med en tykkelse på 0,05  

 mm.
 Kontraktens ª 6, stk. 3, ændres herefter fra den 14. maj 1984 at regne,  

 således at bestemmelsen får følgende ordlyd:
» Stk. 3. Slag og bryst nedpakkes samlet i kraftpapæsker, der kun må  

 indeholde slag og bryst.
Det resterende kød fra forfjerdinger nedpakkes i  

 kraftpapæsker, der kun må indeholde sådant kød, og nedpakningen sker  

 kontinuerligt, d.v.s. uden sortering af stykkerne efter kvalitet.
Forinden  

 nedpakningen nedlægges i kraftpapæsken en polypose af størrelse ca. 620/200 x  

 630 x 0,05 mm.
Efter nedpakningen af kødet skal polyposen strammes således op  

 omkring kødet, at ingen del af posen findes mellem de enkelte muskler.  

 Derefter lægges den øverste del af polyposen hen over kødet, forinden låget  

 påsættes, således at ingen del af kødet kommer i direkte kontakt med  

 kartonen, og iøvrigt således at det undgås, at folder af polyposen presses  

 ned i kødet.« Man anmoder virksomheden om at underskrive påtegningen på vedlagte genpart  

 af denne skrivelse og tilbagesende genparten hertil.
P.
D.
V.
L.
Simonsen ------------------------- VEJLEDNING OM KØB AF OKSEKØD UNDER DEN PERMANENTE INTERVENTION I overensstemmelse med Det europæiske økonomiske Fællesskabs forordninger nr. 805/68 af 27. juni 1968 om den fælles markedsordning for oksekød med  

 senere ændringer, nr. 1302/73 af 15. maj 1973 om fastsættelse af de almindelige regler om  

 intervention med hensyn til oksekød, senest ændret ved forordning nr. 427/77  

 af 14. februar 1977, forordning nr. 2226/78 af 25. september 1978 om nærmere bestemmelser vedr.  

 interventionsforanstaltninger for oksekød, senest ændret ved forordning nr.  

 941/84 af 5. april 1984, og forordning af maj 1984 om fastsættelse af interventionsopkøbspriserne for  

 forfjerdinger i oksekødsektoren fra den 14. maj 1984 samt bekendtgørelse nr. 209 af 5. april 1974 om interventionskøb af  

 oksekød gælder følgende:
§ 1 Stk. 1. Interventionskøb af oksekød er betinget af, at kødet hidrører fra  

 voksent kvæg, hvorved forstås hornkvæg med en levende vægt på over 300 kg,  

 samt af, at det pågældende kvæg er opdrættet inden for Fællesskabet.
Det er  

 forbudt til intervention at afgive oksekød, der ikke opfylder disse  

 betingelser.
 Stk. 2. Kød, der tilbydes til interventionskøb, skal hidrøre fra kroppe,  

 der er blevet klassificeret og mærket i overensstemmelse med de af  

 Fællesskabet fastsatte bestemmelser om klassificering af slagtekroppe af  

 voksent kvæg jfr. forordning (EØF) nr. 1208/81 af 28. april 1981, forordning  

 (EØF) nr. 2930/81 af 12. oktober 1981 og forordning (EØF) nr. 563/82 af 10.  

 marts 1982 samt bekendtgørelse nr. 518 af 24. september 1982 om  

 klassificering af slagtekroppe af voksent kvæg og indberetning af  

 markedspriser for slagtekroppe af voksent kvæg.
Stk. 3. Ved klassificering af slagtekroppe af tyre sondres der mellem  

 slagtekroppe af tyre på under 2 år og slagtekroppe af andre tyre.
På  

 slagtekroppe af tyre på under 2 år må bruskspidserne på de 4 forreste  

 ryghvirvlers torntappe ikke vise mere end begyndende forbening, og  

 bruskspidserne på den 5. til den 9. ryghvirvels torntappe må ikke vise  

 væsentlig forbening.
 Stk. 4. Oksekød vil kun blive overtaget ved interventionskøb i det  

 omfang, frysning og oplagring vil kunne ske uden forsinkelse i  

 overensstemmelse med de derom af Fællesskabsmyndighederne fastsatte regler.
§ 2 Stk. 1. Fra og med den 14. maj 1984 overtages kun forfjerdinger af tyre  

 under 2 år (kategori A) og stude (kategori C). Forfjerdinger af tyre under 2  

 år skal hidrøre fra slagtekroppe, der ved den i ª 1, stk. 2, omhandlede  

 klassificering er blevet henført til en af klassificeringsklasserne R2, R3,  

 O2 eller O3. Forfjerdinger af stude skal hidrøre fra slagtekroppe, der ved  

 klassificeringen er blevet henført til en af klassificeringsklasserne R3  

 eller O3. Der overtages ikke mindre kvantum end 2 tons af hver dyrekategori.
 Stk. 2. Ved forfjerding forstås den forreste del af den halve krop med  

 samtlige knogler, hals og bov enten afskåret med 5 ribben, idet slag og bryst  

 forbliver siddende på forfjerdingen (pistolsnit), eller afskåret med lige  

 snit og med 8 ribben (lige udskæring):
Stk. 3. Forfjerdinger, der overtages ved interventionskøb, skal veje  

 mindst 40 kg og må højst veje 110 kg.
Vægtgrænserne gælder for kød fra  

 kroppe, der er nedkølet og afpudset i overensstemmelse med bestemmelserne i §  

 3.
 Stk. 4. Forfjerdinger, der ikke opfylder de i stk. 3 nævnte vægtgrænser,  

 vil blive afvist fra interventionskøb og sælgeren må bære de deraf følgende  

 omkostninger.
 Stk. 5 . Interventionspriserne udgør følgende beløb pr. 100 kg:
Forfjerdinger af Stk. 6. Tilbud til direktoratet om overtagelse af forfjerdinger ved  

 interventionskøb, jfr. ª 4, kan for så vidt angår forfjerdinger af tyre under  

 2 år omfatte kød henført til samtlige de i stk. 1 nævnte 4  

 klassificeringsklasser og kan for så vidt angår forfjerdinger af stude  

 omfatte kød af begge de i stk. 1 nævnte klassificeringsklasser.
 Stk. 7. Overtagne forfjerdinger med 5 ribben vil kunne udbenes.  

 Forfjerdinger med 8 ribben vil blive oplagret med ben.
§ 3 Interventionskøb er betinget af følgende:
1. Det tilbudte oksekød skal hidrøre fra kroppe, der  

 er flækket symmetrisk langs med hvirvelsøjlen og er uden hoved, fødder, hale,  

 nyrer, nyrefedt, bækkenfedt, rygmarv, mellemgulv, yver, penis og kød omkring  

 kønsorganerne.
Halsen skal være ren og ordentligt istandgjort.
2. Kødet skal hidrøre fra godt afblødte dyr, hvis hud  

 er afslagtet omhyggeligt, og som ikke udviser beskadigede hinder, spor af  

 blod på overfladen, blodunderløbne steder og blodstørkninger.
Overfladefedtet  

 må ikke være revet løs, og lungehinden skal være ubeskadiget.
 3. Kødet må ikke udvise kendetegn på, at det er uegnet  

 til oplagring eller senere anvendelse.
 4. Kødet må ikke hidrøre fra nødslagtede dyr.
5. Kødet skal umiddelbart efter slagtningen køles i  

 mindst 24 timer, således at den indre temperatur i kødet efter udløbet af  

 denne periode ikke overstiger + 7 grader C.
Denne temperaturgrænse skal  

 opretholdes, indtil kødet er endeligt overtaget af EF-direktoratet, jfr. ª 7,  

 stk. 2.
 6. Opskæring af halve kroppe i forfjerdinger og  

 bagfjerdinger må først ske efter afkøling af kroppene.
7. Kødet skal iøvrigt opfylde de krav, der er fastsat  

 i bekendtgørelse nr. 190 af 22. maj 1975 med senere ændringer om udførsel af  

 kød m.m., herunder være EØF-stemplet.
Kødet skal være ledsaget af et  

 certifikat, der opfylder kravene i nævnte bekendtgørelses bilag I, Kap.
XI.
§ 4 Den sælger, som ønsker at levere oksekød til intervention, skal senest 48  

 timer efter slagtningen af dyrene fremsætte tilbud til EF- direktoratet,  

 Frederiksborggade 18, 1360 København K, på en blanket, der på begæring  

 tilsendes af direktoratet.
Tilbudet kan dog inden for nævnte frist afgives  

 pr. telex eller telefon til direktoratet under forudsætning af, at den  

 behørigt udfyldte blanket omgående derefter indsendes til direktoratet.
I  

 tilbudet skal angives, på hvilket slagtested kødet befinder sig, og hvornår  

 de dyr, hvorfra kødet stammer, er slagtet, samt det tidspunkt, fra hvilket  

 kødet er klart til kontrol.
Endvidere skal i tilbudet angives, til hvilket af  

 de overtagelsessteder, med hvilke direktoratet har kontrakt om overtagelse af  

 interventionskød, sælgeren ønsker at levere kødet.
§ 5 Stk. 1. En kontrollør fra Landbrugsministeriets Slagteri- og  

 Konserveslaboratorium foretager besigtigelse af det tilbudte oksekød.  

 Besigtigelsen sker på slagtestedet snarest muligt efter, at direktoratet har  

 modtaget det i ª 4 omhandlede tilbud.
Stk. 2 . Besigtigelse må først finde sted, når veterinærkontrollen på  

 slagtestedet har konstateret, at kødet opfylder de veterinære betingelser for  

 at kunne opkøbes ved interventionskøb.
Endvidere er det en forudsætning for  

 besigtigelsen, at kødet er forskriftsmæssigt afpudset i overensstemmelse med  

 de i ª 3 indeholdte bestemmelser.
Stk. 3. Sælgeren skal drage omsorg for, at hver enkelt fjerding forinden  

 besigtigelsen er blevet forsynet med en mærkning, som angiver kategori (A  

 eller C) samt den klasse for kropsbygning og fedningsgrad, som den  

 slagtekrop, hvorfra fjerdingen hidrører, er blevet henført til ved den i ª 1,  

 stk. 2, omhandlede klassificering.
Mærkningen skal ske ved stempling med  

 giftfri stempelfarve, der ikke kan fjernes eller ændres, efter en metode, der  

 er godkendt af Landbrugsministeriets Slagteri- og Konserveslaboratorium.  

 Bogstaverne og tallene skal være mindst 2 cm høje.
Mærkningen skal foretages  

 på ydersiden af lår og bove.
Indtil den 1. juli 1984 kan mærkningen dog ske  

 på anden måde end ved stempling med stempelfarve, f.eks. ved påhæftning af  

 mærkesedler.
Hver enkelt fjerding skal endvidere være mærket med  

 slagtenummer.
Mærkningen skal under alle omstændigheder være klar og tydelig  

 og foretages således, at der ingen tvivl er om, hvilken fjerding mærkningen  

 vedrører.
Stk. 4. Sælgeren skal på en formular, der rekvireres hos EF-  

 direktoratet, afgive erklæring om, hvor mange af de i tilbudet angivne  

 fjerdinger, der er henført til hver enkelt klassificeringsklasse.
Erklæringen  

 skal, efter at virksomheden har dateret og underskrevet den, overgives til  

 kontrolløren sammen med en kopi af tilbudsformularen.
Stk. 5. Et tilbudt parti kød skal frembydes samlet og således, at  

 besigtigelsen kan ske uhindret.
Besigtigelsen sker i overværelse af sælgeren  

 eller en repræsentant for denne, med mindre sælgeren giver afkald herpå.
 Stk. 6. Såfremt kontrolløren efter nærmere undersøgelse af sagen  

 konstaterer, at en tilbudt fjerding hidrører fra en slagtekrop, der er  

 henført til en forkert klassificeringsklasse, henfører han fjerdingen til den  

 korrekte klassificeringsklasse og angiver korrektionen i den dertil bestemte  

 rubrik på den i stk. 4 nævnte erklæring.
Stk. 7. Efter at kontrolløren har tilendebragt besigtigelsen, daterer og  

 underskriver han erklæringen og overgiver den til sælgeren.
Sælgeren skal  

 drage omsorg for, at erklæringen sammen med overtagelsesdokumentet følger med  

 kødet til udbeningsvirksomheden henholdsvis frysehuset.
 Stk. 8. Prisen for fjerdingerne er excl. merværdiafgift og gælder for  

 kødet aflæsset på rampe ved det pågældende overtagelsessted.
 Stk. 9. Uanset købelovens bestemmelser overgår risikoen for kødet først  

 til direktoratet, når endelig overtagelse har fundet sted, jfr. § 7, stk. 2.
§ 6 Stk. 1. Såfremt overtagelse af det tilbudte kød ikke kan finde sted på  

 det af sælgeren angivne overtagelsessted, jfr. ª 4, 4. pkt., bestemmer  

 EF-direktoratet stedet for kødets overtagelse.
 Stk. 2 . Direktoratet bestemmer snarest muligt overtagelsesdagen.
Stk. 3. Sælgeren skal for egen regning og risiko efter anvisning fra  

 direktoratet transportere kødet fra slagtestedet til det pågældende  

 overtagelsessted.
Transporten skal foregå i overensstemmelse med  

 bestemmelserne i Kap.
XIII i bilag I til den i § 3, nr. 7, nævnte  

 bekendtgørelse.
§ 7 Stk. 1. Overtagelsesstedet træffer aftale med en statsautoriseret vejer  

 og måler om vejning af kødet i forbindelse med indlagringen på  

 overtagelsesstedet.
Vejeren skal, forinden vejningen, have overladt den i §  

 5, stk. 4, omhandlede erklæring og skal have underretning om, at fjerdingerne  

 skal vejes enkeltvis, og at vægten for hver enkelt fjerding rubriceret efter  

 klassificeringsklasse skal angives på en specificeret vægtattest, samt at  

 vejeren skal udfylde de rubrikker, der er forbeholdt ham på nævnte erklæring  

 og derefter datere og underskrive erklæringen.
Den ved vejningen konstaterede  

 vægt lægges til grund ved beregningen af købesummens størrelse.  

 EF-direktoratet bærer omkostningerne ved vejningen.
 Stk. 2. Kødet betragtes først som endeligt overtaget af direktoratet, når  

 et af direktoratet foreskrevet overtagelsesdokument er dateret og  

 underskrevet af den i ª 5, stk. 1, nævnte kontrollør, af den i stk. 1 nævnte  

 vejer og måler samt af overtagelsesstedet.
Stk. 3. Overtagelsesstedet skal snarest muligt tilsende direktoratet  

 originalen af overtagelsesdokumentet vedlagt den i stk. 1 omhandlede  

 erklæring og den af den autoriserede vejer og måler udfærdigede vægtattest  

 med specifikation.
En genpart af overtagelsesdokumentet overlades til  

 sælgeren.
§ 8 Stk. 1. Sælgerens regning for det leverede kød skal affattes i  

 overensstemmelse med overtagelsesdokumentet og erklæringen om klassificering  

 af kødet og indsendes in duplo til EF-direktoratet.
Der skal indsendes  

 særskilt regning for hvert parti med angivelse af det pågældende partinummer.  

 Afregningsprisen for kødet forrentes ikke.
 Stk. 2. Betaling af købesummen vil finde sted mellem den 120. og 140. dag  

 efter, at kødet er endeligt overtaget, jfr. § 7, stk. 2.
§ 9 Direktoratets afgørelser i henhold til denne vejledning kan indankes for  

 landbrugsministeriet.
