Bekendtgørelse om ændring af bekendtgørelse om ikkekommerciel lokalradiovirksomhed § 1 I bekendtgørelse nr. 1296 af 2. september 2020 om ikkekommerciel lokalradiovirksomhed foretages følgende ændringer:
 1. Indledningen affattes således:
»I medfør af § 45, stk. 5, § 45 a, § 48 og § 92 a, stk. 1, i lov om radio- og fjernsynsvirksomhed m.v., jf. lovbekendtgørelse nr. 1350 af 4. september 2020, fastsættes:« 2. I § 10, stk. 3, indsættes efter »forinden godkendes af Radio- og tv-nævnet.«: »Dette gælder dog ikke ændringer af programvirksomheden i medfør af § 10, stk. 8.« 3. I § 10 indsættes som stk. 8 og 9:
 »Stk. 8. Tilladelseshaver kan undtagelsesvis fravige § 11, stk. 1, såfremt fravigelsen sker som følge af COVID-19.
Stk. 9. Tilladelseshaver skal meddele Radio- og tv-nævnet ændringer af programvirksomhed i henhold til § 10, stk. 8. Endvidere skal tilladelseshaver meddele Radio- og tv-nævnet ændringer i beregningsgrundlaget for tilladelseshavers driftstilskud, idet tilladelseshaver undtagelsesvist kan erstatte de maksimalt 15 tilskudsberettigede sendetimer hver uge med genudsendelser, jf. § 24, stk. 4.« 4. I § 24, stk. 2, 2. pkt., indsættes efter »ikke i beregningsgrundlaget«: », jf. dog § 24, stk. 4.« 5. I § 24 indsættes som stk. 4:
»Stk. 4. Tilladelseshaver kan undtagelsesvis erstatte de maksimalt 15 tilskudsberettigede sendetimer hver uge med genudsendelser, såfremt erstatningen sker som følge af COVID-19.« § 2 Stk. 1. Bekendtgørelsen træder i kraft den 9. januar 2021.
 Stk. 2. Bekendtgørelsen har virkning fra den 5. november 2020 for tilladelseshavere med hjemsted i kommunerne Hjørring, Frederikshavn, Brønderslev, Jammerbugt, Thisted, Vesthimmerland og Læsø.
 Stk. 3. Bekendtgørelsen har virkning fra den 1. december 2020 for øvrige tilladelseshavere.
 Stk. 4. Bekendtgørelsen ophæves den 31. januar 2021.
