Bekendtgørelse om ændring af bekendtgørelse om tilladelse til selvstændigt virke som kiropraktor § 1 I bekendtgørelse nr. 650 af 26. juni 2009 om tilladelse til selvstændigt virke som kiropraktor foretages følgende ændringer:
 1. I § 3, stk. 4, slettes »i særlige tilfælde«.
 2. I § 3 tilføjes nyt stk. 5:
»Stk. 5. Ved fravær, bortset fra ferie i henhold til ferieloven eller til overenskomst, svarende til mere end 10 pct. af alle elementer i turnustjenesten og af den fastsatte varighed, forlænges uddannelsestiden tilsvarende.« 3. § 5, stk. 1, affattes således:
»En tutor skal praktisere på en klinik med ydernummer (tutorpraksis) og have praktiseret for den offentlige sygesikring i mindst 2 år efter endt turnus.« 4. I § 8 ændres »Nordisk Institut for Kiropraktik og Klinisk Biomekanik (NIKKB)« til: »Kiropraktorernes Videnscenter«.
 5. § 10, stk. 2, affattes således:
»Stk. 2. Ansøgning om tilladelse til selvstændig virke indsendes til Styrelsen for Patientsikkerhed, vedhæftet en godkendt indstilling fra uddannelsesrådet.« 6. § 11 affattes således:
»§ 11. Kiropraktorer, der opfylder kravene i direktiv fra den Europæiske Union om anerkendelse af erhvervsmæssige kvalifikationer, har tilladelse til selvstændigt virke som kiropraktor.« § 2 Bekendtgørelsen træder i kraft den 1. september 2022.
