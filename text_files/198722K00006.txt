Nr LSF 6A Forslag til Lov om ændring af sømandsloven (Kontraktperioder for  

 søfarende) Fremsat af industriministeren (Nils Wilhjelm) den 8. juni 1988 Vedtaget ved tredjebehandling den 23. juni 1988 Lov nr. 409 af 01/07/1988 § 1 I sømandsloven, jf. lovbekendtgørelse nr. 519 af 4. december 1985, som  

 ændret ved lov nr. 857 af 23. december 1987 og lov nr. 163 af 23. marts 1988,  

 foretages følgende ændringer:
 1. I § 7, stk. 1, indsættes efter »6 måneder« ordene:  

 »eller på et skib registreret i Dansk Internationalt Skibsregister i 12  

 måneder«.
 2. I § 7, stk 2, ændres »9« til: »6«.
 3. I § 49, nr. 3, ændres »9« til: »6«.
§ 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de ændringer, som de særlige grønlandske  

 forhold tilsiger.
Oprindeligt fremsat forslag § 1 I sømandsloven, jfr. lovbekendtgørelse nr. 519 af 4. december 1985, som  

 ændret ved lov nr. 857 af 23. december 1987 og lov nr. 163 af 23. marts 1988  

 foretages følgende ændringer:
 1. I § 7, stk. 1, indsættes efter »6 måneder«:
 »eller på et skib registreret i Dansk Internationalt Skibsregister i  

 12 måneder«.
 2. I § 7, stk 2, ændres »9« til: »6«.
 3. I § 8, stk. 1, ophæves 2. pkt.
 4. I § 8, stk. 4, udgår: »rederens andel af«.
 5. Efter § 8 indsættes i kapitel II, afsnit 1:
»§ 8 a.
En sømand, der har bopæl i Danmark, og som skal tiltræde  

 tjenesten i et dansk skib i udenlandsk havn, har ret til fri rejse med  

 underhold fra bopælen i Danmark til tiltrædelsesstedet.
Staten og rederen  

 betaler hver halvdelen af udgifterne ved rejsen med underhold.
Stk. 2: Industriministeren kan fastsætte regler om begrænsning i adgangen  

 til fri udrejse.« 6. I § 49, nr. 3, ændres »9« til: »6«.
§ 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de ændringer, som de særlige grønlandske  

 forhold tilsiger.
Bemærkninger til lovforslaget Almindelige bemærkninger Den 2. december 1987 fremsatte industriministeren forslag til lov om  

 ændring af sømandsloven.
Forslaget var sammen med de samtidig fremsatte  

 forslag til lov om Dansk Internationalt Skibsregister, forslag til lov om  

 ændring af lov om skibes besætning, forslag til lov om ændring af  

 sønæringsloven, forslag til lov om uddannelse af maskinmestre, og forslag til  

 lov om statstilskud til godkendte maskinmesterskoler og værkstedsskoler til  

 1. behandling i folketinget den 11. december 1987, Folketingstidende 1987 sp.  

 3784 f.
De nævnte lovforlsag blev sendt til udvalgsbehandling i Folketingets  

 Erhvervsudvalg, der ikke har afgivet betænkning.
Forslagene bortfaldt som  

 følge af udskrivning af valg.
 Forslag til lov om ændring af sømandsloven genfremsættes hermed med den  

 ændring, der følger af det af industriministeren til Folketingets  

 Erhvervsudvalg fremsatte ændringsforslag.
For at bringe loven i overensstemmelse med den praksis, der har dannet  

 sig, harmoniseres fristen i § 7, stk. 2 med stk. 1 således, at  

 kontraktsperioden maksimalt kan forlænges med 6 måneder ad gangen.
Samtidig  

 bringes den i § 49 nr. 3 anførte periode i overensstemmelse med den i § 7,  

 stk. 1 anførte periode på 6 måneder.
Ved ændringen tages højde for det samtidig fremsatte forslag til lov om  

 Dansk Internationalt Skibsregister.
For Søfarende, der gør tjeneste på skibe  

 registreret i Dansk Internationalt Skibsregister, åbnes der mulighed for  

 allerede inden tjenestens påbegyndelse kollektivt eller individuelt at aftale  

 kontraktsperioder på op til 12 måneder.
I loven indføjes en bestemmelse om at staten som en mobilitetsfremmende  

 ydelse bidrager med 50 % til udgifterne i forbindelse med søfarendes rejse  

 fra Danmark for at påmønstre danske skibe i udenlandsk havn.
Antallet af  

 udrejser er i størrelsesordenen 14.000-16.000 om året.
Disse rejser betales  

 efter den gældende ordning normalt af rederen.
 Ændringen sker som led i regeringens bestræbelser på at styrke dansk  

 skibsfartserhvervs konkurrencemæssige stilling og sikre danske søfarendes  

 beskæftigelse i danske skibe.
Administrative og økonomiske konsekvenser Der er ingen økonomiske konsekvenser forbundet med bestemmelsen vedrørende  

 kontraktsperiodens længde.
Efter den gældende ordning betaler staten 50 % af udgifterne til hjemrejse  

 foretaget af søfarende med bopæl i Danmark og som har været i tjeneste på et  

 dansk skib eller skibe tilhørende samme reder i en uafbrudt periode af 6  

 måneder.
Statens udgifter ved denne ordning udgør ca. 3 millioner kr. om  

 året.
 Da det samlede antal af hjemrejser efter 6 måneders uafbrudt tjeneste er  

 væsentligt mindre end det samlede antal udrejser vil man ved at konvertere  

 statens andel i afholdelse af rejseudgifter fra hjemrejsen til udrejsen opnå  

 en formindskelse af erhvervets rejseudgifter og en deraf forøget udgift for  

 staten.
 Ifølge foretagne beregninger skønnes omlægningen at medføre en merudgift  

 for staten på ca. 20 millioner kr. om året.
 Forslaget vil ikke medføre væsentlige administrative konsekvenser.
Bemærkninger til de enkelte bestemmelser Til § 1 Til nr. 1 Bestemmelsen åbner adgang for indgåelse af kollektive eller individuelle  

 aftaler allerede inden tjenestens påbegyndelse om en kontraktsperiode på op  

 til 12 måneder for søfarende, der skal gøre tjeneste på skibe registreret i  

 Dansk Internationalt Skibsregister.
Man har ønsket at åbne denne adgang - som  

 ligger inden for rammerne af den nylig vedtagne ILO-konvention om  

 hjemsendelse af søfarende, uden at der iøvrigt hermed er taget stilling til  

 Danmarks ratifikation af konventionen - fordi det må forudses, at der i et  

 vist omfang også vil være beskæftiget udenlandske søfarende om bord på skibe  

 registreret i Dansk Internationalt Skibsregister.
Da der i de lande, som  

 danske redere konkurrerer med, er tradition for længere udmønstringsperioder,  

 er det fundet velbegrundet, at der kan træffes aftale om op til 12 måneders  

 uafbrudt udmønstringsperiode for søfarende beskæftiget på skibe registreret i  

 Dansk Internationalt Skibsregister.
For så vidt angår søfarende beskæftiget  

 på skibe registreret i Skibsregistret foretages der ingen ændringer i forhold  

 til de gældende regler.
Til nr. 2 Ændringen foretages for at bringe loven i overensstemmelse med den  

 praksis, der har dannet sig.
Til nr. 3 Ændringerne er en konsekvens af, at statens andel i rejseudgifterne  

 konverteres fra hjemrejsen til udrejsen, og at hjemrejseudgifterne derefter  

 alene afholdes af rederen.
Til nr. 4 Ændringen er en konsekvens af, at staten ikke længere deltager i  

 afholdelse af hjemrejseudgifterne.
Til nr. 5 Denne bestemmelse indsættes i loven som hjemmel for statens deltagelse i  

 afholdelse af udgifterne til søfarendes udrejse.
Det er en forudsætning for  

 statens deltagelse i betalingen, at den søfarende har bopæl i Danmark, og at  

 rejsen går til et dansk skib i udenlandsk havn.
Til nr. 6 Da bestemmelsen i § 7, stk. 1, tidligere er blevet ændret uden en samtidig  

 ændring af § 49, nr. 3, er det fundet hensigtsmæssigt nu at ændre  

 bestemmelsen i § 49 nr. 3 således, at der herefter er en overensstemmelse  

 mellem den i § 7 stk. 1 og § 49 nr. 3 anførte periode.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 7. En sømand, der har gjort tjeneste på samme skib eller på skibe  

 tilhørende samme reder i 6 måneder eller på et skib registreret i Dansk  

 Internationalt Skibsregister i 12 måneder, og som har opsagt  

 tjenesteforholdet med 1 måneds varsel eller, hvis kortere varsel er aftalt,  

 da med dette varsel, kan uanset modstående aftale fratræde i enhver havn,  

 skibet anløber.
Fratrædelse kan dog ikke ske i fremmed havn, hvor der gøres  

 kortvarigt ophold, jfr. § 6, stk. 2.
Stk. 2. Sømanden kan skriftligt samtykke i, at nye frister på indtil 6  

 måneder ad gangen kan begynde at løbe.
Samtykke kan dog ikke gives tidligere  

 end 1 måned før udløbet af en frist.
§ 7. En sømand, der har gjort tjeneste på samme skib eller på skibe  

 tilhørende samme reder i 6 måneder, og som har opsagt tjenesteforholdet med 1  

 måneds varsel eller, hvis kortere varsel er aftalt, da med dette varsel, kan  

 uanset modstående aftale fratræde i enhver havn, skibet anløber.
Fratrædelse  

 kan dog ikke ske i fremmed havn, hvor der gøres kortvarigt ophold, jfr. § 6,  

 stk. 2.
Stk. 2. Sømanden kan skriftligt samtykke i, at nye frister på indtil 9  

 måneder ad gangen kan begynde at løbe.
Samtykke kan dog ikke gives tidligere  

 end 1 måned før udløbet af en frist.
§ 8. En sømand, der har bopæl i Danmark, og som i de sidste 3 måneder ikke  

 har haft adgang til at fratræde i dansk havn, har ret til fri rejse til sin  

 bopæl, hvis han uden afbrydelse har været i tjeneste på samme skib eller på  

 skibe tilhørende samme reder i 6 måneder.
Retten til fri hjemrejse påvirkes  

 ikke af, at sømanden i løbet af de sidste 3 måneder har haft adgang til at  

 fratræde i færøsk eller grønlandsk havn, medmindre han har bopæl på Færøerne  

 eller i Grønland.
 Stk. 2. Sømanden skal dog fortsætte tjenesten i indtil 1 måned, hvis det  

 kan forventes, at skibet inden for den tid kommer til en havn, hvorfra  

 hjemrejsen kan ordnes væsentligt billigere eller lettere.
 Stk. 3. Fratræder sømanden efter egen opsigelse eller afskedsbegæring,  

 skal krav om fri hjemrejse fremsættes senest samtidig med opsigelsen eller  

 begæringen om afsked.
Stk. 4. Hjemrejsen ordnes af konsulen eller, hvis der ikke er dansk konsul  

 på stedet, af skibsføreren.
Ordner konsulen hjemrejsen, skal skibsføreren på  

 forlangende stille sikkerhed for udgifterne.
§ 8. En sømand, der har bopæl i Danmark, og som i de sidste 3 måneder ikke  

 har haft adgang til at fratræde i dansk havn, har ret til fri rejse til sin  

 bopæl, hvis han uden afbrydelse har været i tjeneste på samme skib eller på  

 skibe tilhørende samme reder i 6 måneder.
Staten og rederen betaler hver  

 halvdelen af udgifterne ved rejsen med underhold.
Retten til fri hjemrejse  

 påvirkes ikke af, at sømanden i løbet af de sidste 3 måneder har haft adgang  

 til at fratræde i færøsk eller grønlandsk havn, medmindre han har bopæl på  

 Færøerne eller i Grønland.
 Stk. 2. Sømanden skal dog fortsætte tjenesten i indtil 1 måned, hvis det  

 kan forventes, at skibet inden for den tid kommer til en havn, hvorfra  

 hjemrejsen kan ordnes væsentligt billigere eller lettere.
 Stk. 3. Fratræder sømanden efter egen opsigelse eller afskedsbegæring,  

 skal krav om fri hjemrejse fremsættes senest samtidig med opsigelsen eller  

 begæringen om afsked.
Stk. 4. Hjemrejsen ordnes af konsulen eller, hvis der ikke er dansk konsul  

 på stedet, af skibsføreren.
Ordner konsulen hjemrejsen, skal skibsføreren på  

 forlangende stille sikkerhed for rederens andel af udgifterne.
§ 8 a.
En sømand, der har bopæl i Danmark, og som skal tiltræde tjenesten  

 i et dansk skib i udenlandsk havn, har ret til fri rejse med underhold fra  

 bopælen i Danmark til tiltrædelsesstedet.
Staten og rederen betaler hver  

 halvdelen af udgifterne ved rejsen med underhold.
 Stk. 2. Industriministeren kan fastsætte regler om begrænsning i adgangen  

 til fri udrejse.
 § 49. For skibsføreren gælder med de fornødne lempelser:
1) § 4, stk. 2, om lægeundersøgelse, 2) § 6, stk. 1, om fratrædelsessted, 3) § 7, stk. 1, jf. § 39, om fratrædelse efter 6 måneder, hvis ikke andet  

 er aftalt, 4) § 8 om fri hjemrejse efter 6 måneders tjeneste, 5) § 10, stk. 1, om ret til at kræve afsked i tilfælde af, at hans  

 ægtefælle eller barn er afgået ved døden eller er alvorligt syg og  

 omstændighederne tillader, at skibsføreren kan fratræde, 6) § 14, stk. 1, jf. stk. 3, om ret til at kræve afsked, hvis skibet  

 mister retten til at føre dansk flag, 7) § 16, stk. 1, nr. 4, jf. stk. 3, om afsked i forbindelse med  

 lægeundersøgelse, 8) §§ 29 og 30, jf. §§ 35, 40 og 41, om hyre, pleje og fri rejse i  

 tilfælde af sygdom eller legemsskade, 9) § 31 om rederens adgang til af staten at få erstattet visse udgifter, 10) §§ 32 og 34 om begravelse eller ligbrænding og om behandling af  

 efterladenskaber, 11) § 33, stk. 3, jf. §§ 35 og 41, om efterhyre ved død og 12) § 61 om erstatning for tab af ejendele.
 § 49. For skibsføreren gælder med de fornødne lempelser:
1) § 4, stk. 2, om lægeundersøgelse, 2) § 6, stk. 1, om fratrædelsessted, 3) § 7, stk. 1, jf. § 39, om fratrædelse efter 9 måneder, hvis ikke andet  

 er aftalt, 4) § 8 om fri hjemrejse efter 6 måneders tjeneste, 5) § 10, stk. 1, om ret til at kræve afsked i tilfælde af, at hans  

 ægtefælle eller barn er afgået ved døden eller er alvorligt syg og  

 omstændighederne tillader, at skibsføreren kan fratræde, 6) § 14, stk. 1, jf. stk. 3, om ret til at kræve afsked, hvis skibet  

 mister retten til at føre dansk flag, 7) § 16, stk. 1, nr. 4, jf. stk. 3, om afsked i forbindelse med  

 lægeundersøgelse, 8) §§ 29 og 30, jf. §§ 35, 40 og 41, om hyre, pleje og fri rejse i  

 tilfælde af sygdom eller legemsskade, 9) § 31 om rederens adgang til af staten at få erstattet visse udgifter, 10) §§ 32 og 34 om begravelse eller ligbrænding og om behandling af  

 efterladenskaber, 11) § 33, stk. 3, jf. §§ 35 og 41, om efterhyre ved død og 12) § 61 om erstatning for tab af ejendele.
Efter 2. behandling den 21. juni 1988 L 6A § 1 I sømandsloven, jf. lovbekendtgørelse nr. 519 af 4. december 1985, som  

 ændret ved lov nr. 857 af 23. december 1987 og lov nr. 163 af 23. marts 1988,  

 foretages følgende ændringer:
 1. I § 7, stk. 1, indsættes efter »6 måneder« ordene:  

 »eller på et skib registreret i Dansk Internationalt Skibsregister i 12  

 måneder«.
 2. I § 7, stk 2, ændres »9« til: »6«.
 3. I § 49, nr. 3, ændres »9« til: »6«.
§ 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de ændringer, som de særlige grønlandske  

 forhold tilsiger.
L 6B § 1 I sømandsloven, jf. lovbekendtgørelse nr. 519 af 4. december 1985, som  

 ændret ved lov nr. 857 af 23. december 1987 og lov nr. 163 af 23. marts 1988,  

 foretages følgende ændringer:
 1. I § 8, stk. 1, ophæves 2. pkt.
 2. I § 8, stk. 4, udgår »rederens andel af«.
 3. Efter § 8 indsættes i kapitel II, afsnit 1:
»§ 8 a.
En sømand, der har bopæl i Danmark, og som skal tiltræde  

 tjenesten i et dansk skib i udenlandsk havn, har ret til fri rejse med  

 underhold fra bopælen i Danmark til tiltrædelsesstedet.
Staten og rederen  

 betaler hver halvdelen af udgifterne ved rejsen med underhold.
Stk. 2. Industriministeren kan fastsætte regler om begrænsning i adgangen  

 til fri udrejse.« § 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de ændringer, som de særlige grønlandske  

 forhold tilsiger.
 Særlige noter:
(* 1) Betænkningen er indeholdt i en samlebetænkning for lovforslagene L 3 - L 8. Betænkningen er registreret som DOKNAVN BT L 3 19880616.
