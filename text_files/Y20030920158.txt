Godtgørelse af  

 kvælstofafgift Den 13. december 2000 afsagde Landskatteretten en  

 kendelse vedrørende problemstillingen om godtgørelse for kvælstofafgift for  

 afsluttede planperioder.
Ifølge kendelsen blev jordbrugsvirksomheden  

 berettiget  

 til godtgørelse for afsluttede planperioder i overensstemmelse med det af  

 Plantedirektoratet udstedte registreringsbevis.
Kendelsen blev ikke anket.
I stedet blev der  

 indgået en aftale mellem Skatteministeriet og Fødevareministeriet om, at der  

 ikke længere ville blive udstedt registreringsbeviser med tilbagevirkende  

 kraft  

 for allerede afsluttede planperioder.
 Ved ændring af gødskningsloven - lov nr. 203 af  

 25. marts 2003, Lov om ændring af lov om jordbrugets anvendelse af gødning og  

 om plantedække - blev det muligt i særlige tilfælde at registrere  

 jordbrugsvirksomheder med virkning for tidligere planperioder.
 Da kendelsen af 13. december 2000 ikke blev anket,  

 danner den retstilstand på området.
 ToldSkat godtgør derfor kvælstofafgift i  

 overensstemmelse med de registreringsbeviser Plantedirektoratet udsteder.  

 Dette  

 gælder også selv om registreringsbeviset er udstedt med tilbagevirkende kraft  

 for en allerede afsluttet planperiode.
