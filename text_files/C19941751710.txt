Cirkulæreskrivelse om meddelelse om  

 selvstændig virksomhed som bibeskæftigelse.
Rådighed Kommentar m.v.:
 Et medlem med selvstændig kursusvirksomhed i  

 dagtimerne blev anset for dagpengeberettiget efter reglerne om  

 bibeskæftigelse ved selvstændig virksomhed.
 Meddelelse om afgørelsen:
Et medlem med lønarbejde som underviser var tillige  

 beskæftiget med en selvstændig virksomhed, der solgte kurser og  

 udførte honoraropgaver.
Han meldte sig ledig i juni 1992.
Medlemmet oplyste, at den momsregistrerede  

 kursusvirksomhed bestod af standardkurser, hvor forberedelsen var  

 begrænset til at samle undervisningsmaterialer og eventuelt holde et  

 møde med arrangøren, som oftest i dagtimerne.
Afholdelsen af  

 kurser skete normalt i den periode, hvor han ikke var ledig.
En eventuel  

 kursusaftale ville ikke forhindre ham i at overtage arbejde, da der var  

 indbygget en fortrydelsesret for begge parter i kursusaftalerne.
Medlemmet  

 udsendte en gang om året en meddelelse om det kommende års  

 kursustilbud.
Om honoraropgaver i foråret 1992 oplyste medlemmet:  

 Kurser afholdt den 16., 23. og 30. januar, den 17.-19. og 23. marts og den  

 29. maj.
Hertil kom 3 dage med møder og interviews og ca. 4 timer om  

 måneden til administration.
 Medlemmet havde været momsregistreret siden 1986.  

 Han havde i 1991 haft en faktureret indkomst på kr. 41.216. Den  

 væsentligste indkomst var udbetalt som A-indkomst.
********** DfA lagde til grund for sin afgørelse, at  

 medlemmets selvstændige virksomhed kunne anses for  

 bibeskæftigelse, da den var udført sideløbende med  

 medlemmets lønarbejde og tids- og indkomstmæssigt udgjorde en  

 mindre del i forhold til lønarbejdet.
DfA fandt det imidlertid ikke sandsynliggjort, at  

 medlemmets arbejde med virksomheden til enhver tid kunne udføres uden  

 for normal arbejdstid.
Medlemmet var derfor ikke berettiget til dagpenge ved  

 ledighed i juni 1992.
Arbejdsmarkedets Ankenævn fandt derimod, at  

 medlemmet havde ret til dagpenge.
Ankenævnet lagde vægt på,  

 at medlemmet allerede havde vist, at hans selvstændige  

 bibeskæftigelse kunne udføres ved siden af hans  

 lønarbejde, og at han i sine kursusaftaler havde en  

 fortrydelsesret.
