 Arrangementerne er momspligtige fra 2002.
Momsfritagelse for velgørende  

 arrangementer En forening har rettet henvendelse til Skatteministeren  

 som følge af, at den ikke kan få momsfritaget det årlige  

 salg i 2001 af et  juleblad.
Salget af julebladet, der sker i perioden  

 oktober til december, er i de foregående år blevet momsfritaget.
 I henhold til momslovens § 13, stk. 1, nr. 18, kan varer  

 og ydelser, der leveres i forbindelse med afholdelse af velgørende  

 arrangementer, fritages for moms.
I momsbekendtgørelsens § 1, er der fastsat regler  

 om arrangementets varighed.
Der kan herefter gives tilladelse til  

 afgiftsfritagelse til følgende arrangementer:
1 Et månedligt arrangement af op til 3 dages  

 varighed.
2 Et årligt arrangement af op til 14 dages varighed,  

 eller 2 arrangementer af op til 8 dages varighed.
3 Ensartede sammenhængende arrangementer, der afholdes  

 én gang årligt over enkelte dage i flere på hinanden  

 følgende uger eller måneder, med en samlet varighed på  

 ikke over 14 dage.
Skatteministeren har under henvisning til, at bladsalget  

 de sidste mange år har været momsfritaget, truffet  

 afgørelse om, at julebladet også kan sælges  momsfrit i  

 2001, selvom salget rækker ud over de i momsbekendtgørelsens §  

 1,  nævnte tidsfrister.
Afgørelsen er begrundet i, at der skal  

 gives foreningen et passende varsel til, at den kan indrettet sig på at  

 bladsalget er momspligtigt, hvis det rækker ud over de nævnte  

 tidsfrister.
 Told- og Skattestyrelsen skal herved meddele, at  

 eventuelle andre velgørende arrangementer, jf. momslovens § 13, stk.  

 1, nr. 18, der i de foregående år har været momsfritaget,  

 selv om arrangementerne tidsmæssigt rækker udover bestemmelsen i  

 momsbekendtgørelsens § 1, ligeledes kan blive fritaget for deres salg  

 af varer og ydelser i 2001, idet disse arrangementer ligeledes har krav  

 på et passende varsel.
 Dette er ensbetydende med, at velgørende  

 arrangementer jf. momslovens § 13, stk. 1, nr. 18, der trækker sig ud  

 over de i momsbekendtgørelsens § 1, fastsatte tidsfrister, fremover  

 fra 2002 vil blive momspligtige.
 Skatteministeriet overvejer dog i lyset af den konkrete  

 henvendelse, om der skal ske en ændring af momsbekendtgørelsens  

 § 1.
