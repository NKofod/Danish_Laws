 I medfør af § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986 med senere  

 ændringer, og i henhold til § 2, stk. 2 i hovedaftale af 27. oktober 1969  

 mellem ministeriet for statens lønnings- og pensionsvæsen og tjenestemændenes  

 centralorganisationer aftales følgende:
 § 1. Aftalen omfatter gymnasielærere og gymnasieoverlærere samt  

 adjunkter/lektorer i lønramme 16/21/29/31, 34 og 36, der underviser i  

 gymnasieskolen, ved studenterkurser, selvstændige hf-kurser eller på hf-  

 eller gymnasieniveau ved voksenuddannelsescentre.
§ 2. For gymnasielærere og gymnasieoverlærere, der underviser på hf-  

 eller gymnasieniveau, samt for adjunkter og lektorer gælder de mellem  

 Amtsrådsforeningen i Danmark, Finansministeriet, Københavns Kommune,  

 Frederiksberg Kommune samt Gymnasieskolernes Lærerforening aftalte regler om  

 arbejdstid, overarbejdsgodtgørelse m.v. for magistre i gymnasieskolen.
 Stk. 2. Studielektorer kan dog ikke oppebære over- eller  

 merarbejdsbetaling, ligesom eventuelt overarbejde afspadseres time for time.
 § 3. For studielektorer kan arbejdstiden med Undervisningsministeriets  

 godkendelse nedsættes i det enkelte tilfælde, såfremt omfanget af  

 studielektorens særlige opgaver begrunder det. § 4. Aftalen gælder fra 1.  

 august 1991. Aftalen kan opsiges med 3 måneders varsel til en 31. marts, dog  

 tidligst 31. marts 1993.
 Stk. 3. Samtidig ophæves aftale af 23. december 1987 mellem  

 Finansministeriet og Akademikernes Centralorganisation  

 (Tjenestemandsudvalget) om tjenestetid, afspadsering af overtimer og  

 tilspadsering af undertimer m.v. for tjenestemandsansatte lærere ved  

 gymnasieskoler m.v. samt aftale af 8. december 1988 mellem Finansministeriet  

 og Akademikernes Centralorganisation (Tjenestemandsudvalget) om  

 overtimebetaling m.v. til tjenestemandsansatte lærere i gymnasieskolen.
København, den 20. juni 1991 Akademikernes Finansministeriet Centralorganisation P.M.V.
