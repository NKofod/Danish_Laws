Sambeskatning - Skatteministeriet - Kommentar Ligningsrådet har vedtaget et nyt sambeskatningscirkulære, der  

 gælder fra og med skatteåret 1995/96. Ligningsrådet har  

 ikke fastsat nye betingelser eller vilkår, men alene foretaget  

 ændringer af redaktionel karakter.
Det drejer sig om redaktionelle  

 ændringer i vilkår 2.2. og 2.5 som følge af lov nr. 486 af  

 30. juni 1993 (Ophævelse af udlandslempelsen), hvorefter der sker  

 trinvis ophævelse af adgangen til udlandslempelse, således, at  

 der gives henholdsvis 6/7 af den beregnede fulde lempelse for  

 indkomståret 1994, 5/7 for indkomståret 1995, 4/7 for  

 indkomståret 1996, 3/7 for indkomståret 1997, 2/7 for  

 indkomståret 1998 og 1/7 for indkomståret 1999.
 Cirkulæret er imidlertid udarbejdet uden hensyntagen til nyere  

 skattelovgivning, der først har virkning fra indkomståret 1995,  

 herunder lov nr. 312 af 17. maj 1995 (International beskatning).  

 Cirkulæret vil derfor først og fremmest skulle benyttes som  

 grundlag for skatteåret 1995/96, svarende til indkomståret  

 1994.
 Ligningsrådet forventer derfor allerede ultimo dette år, at  

 udsende et nyt sambeskatningscirkulære, der skal gælde fra  

 indkomståret 1995.
 Det er gjort gældende, at sambeskatningscirkulæret udsendes  

 for sent og at det eventuelt bør udsendes før  

 indkomstårets begyndelse i stedet for efterfølgende,  

 særlig i betragtning af, at der nu løbende skal ske aflevering  

 af selvangivelser, jf. lov nr. 442 af 1. juni 1994 (Selskabstømninger  

 m.v.).
 Det bemærkes hertil, at sambeskatningscirkulæret først  

 og fremmest indeholder de vilkår og betingelser som Ligningsrådet  

 kan fastsætte med hjemmel i SEL § 31.
De forhold der betinger udsendelse af et nyt sambeskatningscirkulære  

 er først og fremmest ønsket om ændringer i eksisterende  

 vilkår og betingelser.
I disse tilfælde er ændringerne sket  

 fremadrettet pr. en bestemt dato, dvs. ikke med tilbagevirkende kraft.  

 Derudover er cirkulæret ændret redaktionelt, bl.a. som  

 følge af ny lovgivning.
Ligningsrådets vilkår og betingelser for sambeskatning har  

 således allerede været bekendt forud for indkomstårets  

 begyndelse.
Redaktionelle ændringer af sambeskatningscirkulæret  

 som følge af ændringer i skattelovgivningen  

 nødvendiggør principielt ikke ændring af  

 sambeskatningscirkulæret.
 Den skatteyder som for et givet skatteår har ønsket at  

 udarbejde selvangivelse forud for Ligningsrådets udsendelse af  

 sambekatningscirkulæret har således ikke været  

 afskåret herfra, ligesom den pågældende heller ikke har  

 været afskåret fra at gennemføre en påtænkt  

 disposition.
