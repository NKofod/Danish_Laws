Bekendtgørelse om ændring af bekendtgørelse om digital kommunikation på Skatteministeriets område § 1 I bekendtgørelse nr. 147 af 4. februar 2015 om digital kommunikation på Skatteministeriets område foretages følgende ændringer:
 1. Indledningen affattes således:
»I medfør af § 35, stk. 1-4, i skatteforvaltningsloven, jf. lovbekendtgørelse nr. 1267 af 12. november 2015, fastsættes:« 2. I § 2 indsættes som nr. 10-12:
 »10) Selvangivelsespligtige, der i indkomståret sidder i uskiftet bo, og hvor skatten beregnes efter dødsboskattelovens kapitel 10.
 11) Selvangivelsespligtige, der ikke er fyldt 18 år ved indkomstårets begyndelse.
12) Selvangivelsespligtige, der efter værgemålslovens er umyndiggjorte.« 3. Overskriften før § 5 affattes således:
»Skattemappen og meddelelser om forskudsopgørelse, som er ændret på initiativ af SKAT, og årsopgørelse m.v.« 4. I § 5 indsættes før stk. 1 som nye stykker:
 »SKAT kan sende meddelelser, afgørelser m.v., som indeholder fortrolige oplysninger, til borgeren eller virksomheden ved, at den pågældende meddelelse m.v. lægges i borgerens eller virksomhedens skattemappe.
Stk. 2. Nye årsopgørelser for indkomståret 2013 og tidligere år sendes dog som almindelig post, medmindre borgeren har valgt at modtage henvendelser fra SKAT digitalt i skattemappen og har oplyst e-mailadresse eller sms-nummer i TastSelv-borger på www.skat.dk.« Stk. 1 og 2 bliver herefter stk. 3 og 4.
 5. Efter § 5 indsættes:
»§ 5 a.
Anmodning om tilbagebetaling af indeholdt udbytteskat skal ske via de digitale kanaler, som SKAT anviser.
Stk. 2. Undtaget fra stk. 1 er anmodninger efter kildeskattelovens § 55 og selskabsskattelovens § 29 D.« § 2 Stk. 1. Bekendtgørelsen træder i kraft den 1. januar 2017.
 Stk. 2. § 1, nr. 5, har virkning fra den 1. april 2017.
