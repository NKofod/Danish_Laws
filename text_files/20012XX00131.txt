Skriftlig fremsættelse (27. februar  

 2002) Kulturministeren Herved tillader jeg mig for Folketinget at  

 fremsætte:
 Forslag til lov om ændring af lov om radio- og  

 fjernsynsvirksomhed (Nedlæggelse af Public Service Rådet og DR s  

 og TV 2 s programråd samt ophævelse af visse lokal-tv-stationers  

 forpligtelse til at betale afgift).
(Lovforslag nr.
L 134).
Regeringen har i sit overordnede politiske grundlag  

 tilkendegivet, at der skal foretages en klar politisk prioritering af de  

 offentlige midler, og at bureaukratiet og administrationen skal  

 begrænses til fordel for flere penge til bedre velfærd.
Et af  

 midlerne til at opnå dette mål er at foretage en gennemgang af  

 eksisterende råd, nævn m.v.  med henblik på stillingtagen  

 til i hvilket omfang der kan ske sammenlægninger eller  

 nedlæggelser på dette område.
Regeringen ønsker endvidere at gennemføre en  

 regelforenkling på radio- og fjernsynsområdet.
Regelforenklingen  

 betyder bl.a., at Public Service Rådet og DR s og TV 2 s  

 programråd nedlægges.
Endvidere ønsker regeringen, at  

  networking-stationernes forpligtelse til at betale afgift ophæves.
For så vidt angår Public Service Rådet  

 finder regeringen ikke, at der er behov for et særskilt organ med  

 henblik på at afgive udtalelser om public service-regnskaberne fra  

 henholdsvis DR og TV 2/DANMARK.
I forbindelse med de kommende forhandlinger  

 om en ny flerårig mediepolitisk aftale vil der blive taget stilling til  

 om og i hvilket omfang, de opgaver, som rådet har varetaget, skal  

 overføres til andre myndigheder.
Med hensyn til DR s og TV 2 s programråd finder  

 regeringen, at de opgaver, som hidtil har været varetaget af  

 programrådene, kan varetages på en anden måde, såsom  

 direkte dialog mellem borgerne på den ene side og DR og TV 2 på  

 den anden side.
Efter regeringens opfattelse må det være op til  

 DR og TV 2 selv at tage stilling til, på hvilken måde dialogen  

 med befolkningen bør tilrettelægges.
Det er imidlertid  

 målet i den kommende mediepolitiske aftale at præcisere DR s og  

 TV 2 s public service-forpligtelser med henblik på at sikre den  

 nødvendige dialog omkring DR s og TV 2 s programvirksomhed.
Endelig foreslås det, at networking-stationernes  

 forpligtelse til at betale en årlig afgift til staten ophæves.  

 Baggrunden herfor er, at betaling af afgiften har medført betydelige  

 økonomiske problemer for en del af de kommercielle lokal-tv-stationer,  

 som er omfattet af networking-samarbejdet.
Provenuet af afgiften er  

 gået til medfinansiering af tilskudsordningen vedrørende  

 ikke-kommercielt lokal radio og tv.
I forbindelse med en ny mediepolitisk  

 aftale vil der blive taget stilling til tilskudsordningens fremtidige omfang  

 og finansiering.
 Det foreslås, at loven træder i kraft den 15.  

 april 2002.
