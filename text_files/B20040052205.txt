Bekendtgørelse om  

 varetagelse af statens ejerskab til  

  

 Christianiaområdet I medfør af § 8 a, stk. 1 og 4, i lov nr. 399 af  

 7. juni 1989 om anvendelse af Christianiaområdet som ændret ved lov nr. 431  

 af  

 9. juni 2004 fastsættes:
 § 1.  

  

 Statens  

 ejerskab til Christianiaområdet varetages af Slots- og Ejendomsstyrelsen.
 Stk. 2.  

  

 Finansministeren  

 kan ikke give tjenestebefaling til Slots- og Ejendomsstyrelsen om  

 behandlingen  

 og afgørelsen af enkeltsager, jf. § 8 a, stk. 2, i lov om  

 anvendelse  

 af Christianiaområdet.
 Stk. 3.  

  

 Slots- og  

 Ejendomsstyrelsens afgørelser kan ikke indbringes for anden administrativ  

 myndighed, jf. lovens § 8 a, stk. 3.
Stk. 4.  

  

 Søgsmål til  

 prøvelse af Slots- og Ejendomsstyrelsens afgørelser skal være anlagt inden 6  

 måneder efter, at afgørelsen er meddelt, jf. lovens § 10 a.  

 Finansministeren kan efter ansøgning i særlige tilfælde meddele dispensation  

 fra søgsmålsfristen.
Ansøgning om dispensation skal være indgivet inden for  

 søgsmålsfristen.
 § 2.  

  

 Slots- og Ejendomsstyrelsen skal varetage ejerskabet til Christianiaområdet i  

 overensstemmelse med de fastlagte målsætninger for området, jf. lovens  

 § 1, herunder med sigte på overgang til en varig løsning med nye  

 ejerformer.
Stk. 2.  

  

 Som led i  

 varetagelsen af ejerskabet skal styrelsen varetage, forestå eller foranledige  

 gennemført de i loven forudsatte analyser, opgaver mv., herunder 1)  

 	  

    

 registrering af  

 beboere og virksomheder på adresser, 2)  

 	  

    

 behandling af  

 anmeldelser om brugsrettigheder, 3)  

 	  

    

 bygningsregistrering  

 med henblik på vurdering af opretningsbehov og værdi, 4)  

 	  

    

 bidrag til et nyt  

 plangrundlag og 5)  

 	  

    

 undersøgelse af nye  

 organisations- og ejerformer til arealer og bygninger.
Stk. 3.  

  

 Styrelsen  

 skal udarbejde et samlet beslutningsgrundlag for overgangen til nye  

 organisations- og ejerformer.
I den forbindelse skal styrelsen inddrage  

 resultaterne af de gennemførte analyser mv. efter stk. 2, ligesom  

 beslutningsgrundlaget skal være baseret på dialog med Københavns Kommune,  

 beboere og naboer.
Stk. 4.  

  

 Det skal  

 tillægges afgørende vægt, at de nye organisations- og ejerformer giver  

 sikkerhed for de nødvendige ændringer, herunder ansvarlighed i forhold til  

 gældende lovgivning, beskyttelse af voldområdet, renovering og  

 vedligeholdelse  

 af bygningerne, betaling af husleje efter almindeligt gældende principper og  

 et  

 åbent og gennemskueligt system for anvisning af boliger.
Løsningen skal  

 generelt gøre det muligt for de nuværende beboere at blive boende, der skal  

 sikres rammer for boligtilbud til svage grupper, og organiseringen skal  

 muliggøre en videreførelse af de sociale og kulturelle aktiviteter.
Fælles  

 anlæg og fælles faciliteter for beboerne forudsættes forvaltet i fællesskab  

 mellem beboerne i en demokratisk og ansvarlig struktur.
Stk. 5.  

  

 Undersøgelsen af mulige ejerformer for såvel eksisterende byggeri som  

 nybyggeri  

 omfatter ejerformerne fondseje, almene andelsboliger, private andelsboliger,  

 private og almene lejeboliger og ejerboliger.
Ved undersøgelsen skal der  

 inddrages  

 fornøden sagkyndig økonomisk, juridisk og byggefaglig bistand.
 Stk. 6.  

  

 Finansministeren fastsætter tidsfristen for udarbejdelse af  

 beslutningsgrundlag  

 efter stk. 3.
 § 3.  

  

 Finansministeren  


  

 nedsætter et rådgivende udvalg, der  

 skal bistå Slots- og Ejendomsstyrelsen i forbindelse med varetagelsen af  

 ejerskabet og udviklingen af Christianiaområdet, herunder tilvejebringelse af  

 beslutningsgrundlaget for overgangen til nye ejerformer, jf. § 2,  

 stk. 3.
Stk. 2.  

  

 Finansministeren udpeger udvalgets formand og efter indstilling fra berørte  

 ministerier udvalgets øvrige medlemmer.
Ministeren kan herudover udpege  

 sagkyndige medlemmer af udvalget samt et medlem efter indstilling fra  

 Københavns Kommune.
 Stk. 3.  

  

 Finansministeren fastsætter udvalgets forretningsorden efter indstilling fra  

 udvalget.
 § 4.  

  

 Bekendtgørelsen træder i kraft den 22. juni 2004.
