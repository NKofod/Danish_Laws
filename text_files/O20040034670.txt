Resumé En skatteyder, som var førtidspensionist, og som samtidig drev  

 en hobbyvirksomhed med at spille musik, klagede til ombudsmanden over at han  

 havde fået afslag på aktindsigt i en skattekontrolsag der var rejst mod ham.  

 Skattekontrolsagen var startet bl.a. som følge af at skatteforvaltningen i  

 den  

 kommune hvor skatteyderen var bosat, havde modtaget en række anmeldelser fra  

 en  

 bestemt navngiven person om omfanget af skatteyderens aktiviteter som  

 musiker.
 Skatteyderen blev af kommunens skatteforvaltning indkaldt til  

 et møde om hans skatteansættelser for 3 givne år og blev samtidig bedt om at  

 komme med en række forskellige oplysninger til skatteforvaltningen.  

 Skatteyderen fik ikke oplysning om  

 anmeldelserne.
Skatteyderen anmodede inden mødet om aktindsigt i det  

 materiale som sagen byggede på.
Kommunen gav afslag på aktindsigt.
Hensynet  

 til ikke at forspilde kontrollens formål gjorde efter kommunens opfattelse at  

 han ikke på daværende tidspunkt havde ret til aktindsigt i  

 skatteforvaltningens  

 kontroloplysninger.
Kommunen understregede senere at skatteyderen naturligvis  

 ville få aktindsigt i skatteforvaltningens kontroloplysninger når han havde  

 indsendt det fornødne materiale og skatteforvaltningen havde afsluttet den  

 revisionsmæssige gennemgang.
Skatteyderen klagede til told- og skatteregionen som  

 stadfæstede afslaget på aktindsigt.
Først i forbindelse med regionens afslag  

 kom det frem at der var anmeldelser.
Ombudsmanden udtalte at der efter hans opfattelse ikke forelå  

 sådanne hensyn som kunne begrunde at skatteyderen ikke straks skulle have  

 aktindsigt i sagen.
Det gjaldt både oplysningerne om at der var anmeldelser,  

 oplysningerne om anmelderens navn, indholdet af anmeldelserne og øvrige  

 dokumenter  

 med oplysninger om hans indtægter som musiker.
Ombudsmanden kritiserede  

 således  

 at told- og skatteregionen havde stadfæstet kommunens afslag på aktindsigt.
Ombudsmanden udtalte desuden at kommunens begrundelse for  

 afgørelsen om afslag på aktindsigt ikke opfyldte kravene i forvaltningsloven.  

 Kommunen burde i begrundelsen for afgørelsen have angivet hvilke typer  

 dokumenter og oplysninger der var tale om at undtage.
Told- og skatteregionen  

 burde have påtalt at kommunens begrundelse var utilstrækkelig.
 Endelig udtalte ombudsmanden at det havde været bedst  

 stemmende med principperne i forvaltningslovens § 11, § 16, stk. 4, og § 21  

 og  

 med god forvaltningsskik at kommunen havde ventet med at kræve oplysninger  

 fra  

 skatteyderen indtil spørgsmålet om aktindsigt var afklaret. (J.nr.  

 2002-2695-201).
Afslag på aktindsigt i skattekontrolsag Det fremgik af sagens akter at skatteyder A modtog  

 førtidspension.
Han drev herudover en hobbyvirksomhed med udøvelse af musik.
 I perioden 1998-2001 modtog X Kommunes skatteforvaltning en  

 række anmeldelser fra en bestemt navngiven person om As aktiviteter som  

 musiker.
Skatteforvaltningen indkaldte i brev af 8. januar  

 2002 A  

 til møde den 24. januar 2002 i  

 anledning af hans skatteansættelser for 1998, 1999 og 2000.  

 Skatteforvaltningen  

 bad ham om senest 3 dage inden mødet at indsende kapitalforklaringer for alle  

 tre indkomstår og specifikation af alle indtægter, undtagen A-indkomst, for  

 alle tre indkomstår.
Forvaltningen bemærkede at den ikke havde kunnet få  

 privatforbruget i 2000 til at passe, og anmodede i den anledning A om at  

 dokumentere  

 køb og salg større end 25.000 kr.
Forvaltningen oplyste ikke at den var i  

 besiddelse  

 af de nævnte anmeldelser.
Den 9. januar 2002 anmodede A om aktindsigt i kontrolbilag og  

 alt andet relevant materiale som sagen byggede på.
Kommunen traf afgørelse  

 den  

 15. januar 2002 og skrev bl.a. følgende:
Skatteforvaltningen er i gang med en kontrol af Deres  

 indtægter for de omhandlede indkomstår.
Hensynet til gennemførelsen af denne  

 kontrol gør, at De ikke på nuværende tidspunkt har aktindsigt i  

 skatteforvaltningens kontroloplysninger vedrørende de indtægter, kontrollen  

 omfatter.
Der fremsendes derfor alene kopi af de resterende bilag i sagen.  

 Det  

 vil sige kontroloplysninger, der ikke vedrører indtægter, samt selvangivelser  

 og udsøgningsblanketter.
Der kan henvises til forvaltningsloven § 15 stk. 1 nr. 4 hvoraf  

 fremgår, at retten til aktindsigt kan begrænses, i det omfang partens  

 interesse i at kunne benytte kendskab til sagens dokumenter til varetagelse  

 af  

 sit tarv findes at burde vige for afgørende hensyn til det offentliges  

 interesser i at kunne gennemføre en planlagt kontrolforanstaltning. I brev af 20. januar 2002 til skatteforvaltningen skrev A at  

 han var meget forundret over afslaget på aktindsigt.
Det var As  

 opfattelse at  

 der kun kunne gives afslag i helt særlige situationer, f.eks. hvis der var  

 rejst en skattestraffesag mod ham.
A bad om at blive orienteret om hvorvidt  

 forvaltningen var i færd med at rejse en straffesag mod ham.
I fortsættelse  

 af  

 As brev bad han i e-mail af 22. januar 2002 om at det fastsatte møde  

 blev udsat  

 på afgørelsen af spørgsmålet om aktindsigt.
 Skatteforvaltningen fastholdt i brev af 23. januar 2002 afslaget  

 på aktindsigt og skrev bl.a. følgende:
De spørger, om skatteforvaltningen er i færd med at rejse en  

 skattestraffesag mod Dem.
I den anledning kan jeg oplyse, at  

 skatteforvaltningen  

 har besluttet at gennemføre en kontrol af Deres skatteansættelser for  

 indkomstårene  

 1998, 1999 og 2000. Kontrollen er begrundet i, at Deres selvangivelser er  

 udsøgt  

 til nærmere behandling i det maskinelle udsøgningssystem, som  

 skatteforvaltningen anvender til udsøgning af sager.
Kopi af  

 udsøgningsblanketterne  

 for årene 1999 og 2000 er tilsendt Dem den 15/1-2000. De har også den  

 15/1-2000  

 fået tilsendt kopi af uddrag af kontrolbilag R 75 for årene 1998, 1999 og  

 2000,  

 hvoraf også fremgår, at Deres skatteansættelser er udsøgt til kontrol.  

 Derfor,  

 men også fordi skatteforvaltningen er pålagt at gennemføre kontrol i minimum  

 33% af alle personligt erhvervsdrivende, har skatteforvaltningen besluttet at  

 gennemføre en kontrol af Deres skatteansættelser for indkomstårene 1998, 1999  

 og 2000.
Kontrollen planlægges primært gennemført ved en revision af  

 Deres skattepligtige indtægter.
Der er således tale om gennemførelse af en  

 sædvanlig skatterevision i Deres sag.
Skatteforvaltningen har derimod ikke  

 grundlag for at rejse en skattestraffesag mod Dem.
 Da den planlagte kontrol primært omfatter revision af Deres  

 skattepligtige indtægter, er Deres adgang til aktindsigt i medfør af  

 forvaltningslovens § 15 stk. 1 nr. 4 begrænset på den måde, at De ikke har  

 aktindsigt i de kontroloplysninger, som skatteforvaltningen er i besiddelse  

 af  

 for så vidt oplysningerne vedrører de indtægter, der planlægges kontrolleret.  

 Begrænsningen af aktindsigten er begrundet i hensynet til ikke at forspilde  

 kontrollens formål.
I Deres brev af 20/1-2002 gør De gældende, at De har adgang til  

 aktindsigt i skatteforvaltningens kontroloplysninger vedr. de indtægter, der  

 planlægges kontrolleret.
De henviser i den forbindelse til Rigsadvokatens  

 meddelelse af 29. juli 1998 samt Told- & Skattestyrelsens meddelelse af  

 7.  

 september 1998. I den anledning kan jeg oplyse, at de omhandlede meddelelser  

 af  

 29. juli og 7. september 1998 alene vedrører aktindsigt i sager, hvor der er  

 rejst sigtelse eller anklage for overtrædelse af en straffebestemmelse i  

 enten  

 straffeloven eller i særlovgivning.
I Deres sag er der alene tale om en  

 revision af Deres skatteansættelser.
Det materiale, skatteforvaltningen er i  

 besiddelse af, giver ikke anledning til at rejse hverken en sigtelse eller en  

 anklage mod Dem for overtrædelse af nogen straffebestemmelse.
De er derfor  

 ikke omfattet af de retningslinjer, der er anført i de af Dem påberåbte  

 meddelelser.
De er derfor ikke på nuværende tidspunkt berettiget til at få  

 tilsendt kopi af kontroloplysninger vedr. de forhold, der planlægges  

 kontrolleret.
 Skatteforvaltningen skal anmode Dem om inden 14 dage at indsende  

 det den 8/1-2002 indfordrede materiale.
Skatteforvaltningen skal bekræfte modtagelsen af Deres E-mail  

 af 23. januar 2002, hvor De anmoder om udsættelse af det fastsatte møde den  

 24/1-2002. Skatteforvaltningen kan imødekomme Deres anmodning på den måde, at  

 mødet udsættes indtil videre, idet skatteforvaltningen evt. vil indkalde Dem  

 til et møde, hvis gennemgangen af det materiale De skal indsende, giver  

 anledning til afholdelse af et møde. Den 25. januar 2002 klagede A over afgørelsen om afslag på  

 aktindsigt til Told- og Skatteregion Y.
Samme dag anmodede A  

 skatteforvaltningen  

 om at sagen blev udsat indtil aktindsigtssagen var afgjort.
I anledning af  

 klagen anmodede regionen den 30. januar 2002 skatteforvaltningen i X Kommune  

 om  

 en udtalelse.
 Skatteforvaltningen i X Kommune skrev den 4. februar 2002 bl.a.  

 følgende til A:
 I den anledning skal det oplyses, at der ikke kan gives  

 udsættelse af den planlagte skatterevision, idet spørgsmålet om aktindsigt  

 ikke forringer Deres muligheder for at varetage Deres interesser.
 Det skal i den forbindelse bemærkes, at De naturligvis vil få  

 aktindsigt i skatteforvaltningens kontroloplysninger, når De har indsendt det  

 til kontrollen fornødne materiale og skatteforvaltningen har afsluttet den  

 revisionsmæssige  

 gennemgang.
 Hvis De indsender det fornødne materiale, vil De således få  

 lejlighed til at varetage Deres interesser herunder få aktindsigt inden der  

 træffes afgørelse i sagen.
De anmodes derfor om at indsende det tidligere fordrede  

 materiale inden fristen  

  

 7/2 2002  

  

 som  

 nævnt i skrivelse af 23/1. Den 4. februar 2002 skrev skatteforvaltningen i X Kommune til  

 Told- og Skatteregion Y at det var forvaltningens klare opfattelse at  

 formålet  

 med den planlagte kontrol ville forspildes hvis A fik aktindsigt for så vidt  

 angik indtægter ved musik.
A skrev den 5. februar 2002 til borgmesteren i X Kommune om  

 sagen.
Borgmesteren svarede den 6. februar 2002 at han ikke havde kompetence  

 til at ændre skatteforvaltningens afgørelse.
I e-mail af 7. februar 2002 bad A skatteforvaltningen om   

 inden han indsendte det materiale som han var blevet bedt om  at  

 dokumentere  

 at han var selvstændig erhvervsdrivende.
Skatteforvaltningen svarede den 8.  

 februar 2002 følgende:
Vi har modtaget Deres e-mail af 7/2 2002. De anfører heri, at  

 Deres hovedindtægter stammer fra pensioner, og at indtægterne ved musik  

 udelukkende er fra en hobbyvirksomhed.
De anmoder på den baggrund  

 forvaltningen  

 om at dokumentere, at De er selvstændig erhvervsdrivende og  

 bogføringspligtig.
De har vedlagt selvangivelsen et regnskab.
De anfører i Deres  

 e-mail, at De har drevet hobbyvirksomhed med udøvelse af musik.
Da De således  

 både er erhvervsdrivende og fører regnskab er De efter skattekontrollovens §  

 6 forpligtet til at indsende Deres regnskabsmateriale.
Det er i den  

 forbindelse  

 uden betydning om virksomheden er en hoved- eller bibeskæftigelse.
De har derfor pligt til at indsende det tidligere krævede  

 materiale. A skrev den 12. februar 2002 til skatteforvaltningen at han  

 stadig ikke mente at forvaltningen havde dokumenteret at han var  

 bogføringspligtig.
Told- og Skatteregion Y traf den 14. februar 2002 afgørelse om  

 at hjemvise sagen til fornyet behandling hos X Kommune.
Som begrundelse  

 herfor  

 anførte regionen at det var uklart om der for hver oplysning for sig havde  

 været foretaget en konkret afvejning af på den ene side As interesse i  

 at  

 kunne benytte kendskab til sagens dokumenter og på den anden side de private  

 eller offentlige interesser der talte for at tilbageholde den pågældende  

 oplysning.
Den 1. marts 2002 skrev skatteforvaltningen i X Kommune til A  

 at skatteforvaltningens afgørelse om at undtage visse oplysninger fra  

 aktindsigt, jf. forvaltningslovens § 15, stk. 1, nr. 4, var truffet efter en  

 konkret individuel vurdering af hvert enkelt bilag.
Skatteforvaltningen  

 bemærkede at A naturligvis ville få adgang til aktindsigt i materialet når A  

 havde indsendt sit regnskabsmateriale og skatteforvaltningen havde  

 sammenholdt  

 regnskabsmaterialet med det foreliggende kontrolmateriale.  

 Skatteforvaltningen  

 fastholdt at A havde pligt til at indsende sit regnskabsmateriale til  

 myndighederne.
A klagede den 7. marts 2002 til Told- og Skattestyrelsen over  

 afgørelserne truffet af X Kommune og Told- og Skatteregion Y.
Styrelsen  

 svarede den 22. marts 2002 at den havde henlagt sagen på det foreliggende  

 grundlag  

 idet klagen ikke i fornøden grad angav de afgørelser der blev klaget over.
I  

 brev af 18. april 2002 til styrelsen præciserede A sin klage og vedlagde de  

 afgørelser han ønskede at klage over.
Styrelsen skrev den 29. april 2002 til  

 A  

 at styrelsen ikke havde kompetence til at behandle klager om aktindsigt i  

 afgørelser  

 der allerede havde været klagebehandlet af en told- og skatteregion.  

 Styrelsen  

 vejledte A om at X Kommunes nye afslag på aktindsigt, efter at sagen var  

 blevet  

 hjemvist fra Told- og Skatteregion Y, kunne påklages til regionen inden 3  

 måneder.
Den 17. juni 2002 klagede A til mig over sagsbehandlingen hos X  

 Kommune og hos Told- og Skatteregion Y.
Den 25. juni 2002 sendte jeg As  

 henvendelse til Told- og Skatteregion Y som en klage fra ham over X Kommunes  

 afgørelse om aktindsigt.
Jeg videresendte desuden henvendelsen med henblik på  

 at regionen kunne få lejlighed til at tage stilling til om regionen kunne  

 behandle As klage over X Kommunes afslag på at udsætte kontrolsagens  

 behandling.
I brev af 5. juli 2002 bad ToldSkat Z, Region Y (tidligere  

 Told- og Skatteregion Y), skatteforvaltningen i X Kommune om at meddele  

 forvaltningens bemærkninger dels til afgørelsen om afslag på aktindsigt, dels  

 vedrørende nægtelsen af at udsætte sagen.
Skatteforvaltningen fremsatte i  

 brev  

 af 24. juli 2002 følgende bemærkninger:
 Vedr. afslag på  

 aktindsigt.
 Det skal bemærkes, at (A) efter anmodningen om aktindsigt  

 straks fik tilsendt kopi af alt relevant materiale i sagen bortset fra  

 kontroloplysninger  

 vedr. de indtægter, som skatteforvaltningen har planlagt at kontrollere.
Det er skatteforvaltningens opfattelse, at (A) ikke på nuværende  

 tidspunkt har adgang til aktindsigt i kontroloplysninger vedr. de  

 indtægtsposter, som den planlagte kontrol omfatter.
Vores opfattelse er  

 begrundet  

 i det hensyn, at (A) ikke må få mulighed for at tilrette sit  

 regnskabsmateriale  

 efter de kontroloplysninger skatteforvaltningen er i besiddelse af.
Det er  

 skatteforvaltningens opfattelse, at kontrollens formål i betydeligt omfang  

 vil  

 forspildes, hvis de omhandlede oplysninger udleveres på nuværende tidspunkt.  

 Forvaltningslovens § 15 stk. 1 nr. 4 indeholder en undtagelse af  

 aktindsigtsadgangen  

 i netop sådanne tilfælde.
Skatteforvaltningen er naturligvis indstillet på, at give (A)  

 aktindsigt i det omhandlede kontrolmateriale, når (A) har indsendt det  

 indfordrede regnskabsmateriale, og skatteforvaltningen har gennemført den  

 revisionsmæssige  

 gennemgang.
Aktindsigten vil naturligvis blive givet til (A) inden, der  

 træffes  

 afgørelse i sagen, og han vil derfor ikke lide noget retstab ved udsættelse  

 af  

 aktindsigten.
Vedr. afslag på anmodning  

 om udsættelse af gennemførelse af skatterevisionen Det er skatteforvaltningens opfattelse, at der ikke er grundlag  

 for at give udsættelse med gennemførelsen af den planlagte skatterevision.  

 Det  

 skal i den forbindelse bemærkes, at (A) ikke vil få begrænset sine muligheder  

 for at varetage sine legale interesser ved at gennemføre skatterevisionen på  

 nuværende  

 tidspunkt.
Det skal også bemærkes, at det offentliges interesser kan lide  

 betydelig skade ved en udsættelse, idet udsættelse kan medføre, at der  

 indtræder forældelse jf. bl.a. skattestyrelseslovens § 34.
Det er derfor skatteforvaltningens opfattelse, at den planlagte  

 revision af (A)s skatteansættelser skal gennemføres uden ugrundet  

 ophold. Den 7. august 2002 traf ToldSkat Z, Region Y, afgørelse i  

 aktindsigtssagen.
Af afgørelsen fremgår bl.a. følgende:
 Regionen bemærker:
 Skatteforvaltningens begrundelse vedrører kontrolhensynet.
 Med denne begrundelse har skatteforvaltningen undtaget  

 dokumenter, der vedrører modtagne anmeldelser om indtægter ved  

 musikervirksomhed, samt øvrige dokumenter  herunder R 75 blanketter  

  som  

 indeholder oplysninger om indtægter ved musikervirksomhed.
 Efter regionens opfattelse er der ikke grundlag for at  

 tilbageholde selve den oplysning, at der foreligger en anmeldelse, idet der  

 ikke ses at foreligge kontrolmæssige grunde til, at der nægtes aktindsigt i  

 denne oplysning.
 Dernæst skal der tages stilling til, om der kan nægtes  

 aktindsigt i:
 Anmelders navn.
 Selve indholdet af anmeldelserne/breve fra anmelder.
 Øvrige dokumenter  herunder R 75 blanketter  som  

 indeholder oplysninger om indtægter ved musikervirksomhed.
 Ad 1.
Efter en afvejning i henhold til forvaltningslovens § 15, stk.  

 1, nr. 4 er det regionens opfattelse, at det ikke kan udelukkes, at der kan  

 indtræffe kontrolmæssig skadevirkning ved, at der gives aktindsigt i  

 anmelders  

 navn.
Regionen har herved endvidere henset til, at kendskabet hertil må anses  

 for at være uvæsentligt i relation til skatteyderens varetagelse af sine  

 interesser.
 Ad 2 + 3.
Med hensyn til indholdet af anmeldelserne samt øvrige  

 dokumenter, som indeholder oplysninger om indtægter ved musikervirksomhed må  

 der efter regionens opfattelse foreligge tungtvejende kontrolmæssige grunde  

 til  

 at nægte aktindsigt i disse oplysninger.
Regionen har efter en samlet  

 vurdering  

 imidlertid fundet, at såfremt der gives aktindsigt heri, vil  

 skatteforvaltningens kontrolmuligheder blive væsentligt forringet,  

  

 idet der bl.a. ville være risiko for, at den  

 kontrolmæssige sammenholdelse af indhentede/udefrakommende oplysninger med de  

 af skatteyderen givne oplysninger forringes.
Regionen bemærker, at det her anførte gælder den fase i sagen,  

 hvor der er tale om en igangværende kontrol.
Når kontrollen er afsluttet,  

 skal  

 der gives aktindsigt også i disse oplysninger.
 Regionen afgør herefter klagen således:
 For så vidt angår dokumenter, som udgør anmeldelser, jf.  

 ovenfor, oplysninger, som har forbindelse til anmeldelser samt øvrige  

 dokumenter  herunder R 75 blanketter  som indeholder oplysninger  

 om indtægter  

 ved musikervirksomhed, opretholdes skatteforvaltningens nægtelse af at give  

 aktindsigt, jf. forvaltningslovens § 15, stk. 1, nr. 4 samt det ovenfor.
Dette medfører, at ved anmeldelser/breve fra anmelder kan hele  

 dokumentet undtages, mens for andre dokumenter gælder, at der skal gives  

 aktindsigt i den øvrige del af dokumentet, jf. forvaltningslovens § 15, stk.  

 2. ToldSkat oplyste samtidig at As klage over X Kommunes afslag på  

 As anmodning om udsættelse af skattesagen var overgivet til regionens  

 selskabsgruppe.
Den 12. august 2002 traf ToldSkat Z, Region Y, afgørelse i  

 sagen vedrørende As anmodning om udsættelse af skattekontrollen.
Af  

 afgørelsen  

 fremgår bl.a. følgende:
 Regionen bemærker:
 Af forvaltningsloven (lov nr. 571 af 19. dec. 1985) § 11, stk. 1  

 fremgår, at fremsætter en part under sagens behandling begæring om  

 aktindsigt,  

 og denne begæring efter loven skal imødekommes, udsættes sagens afgørelse,  

 indtil der er givet parten adgang til at gøre sig bekendt med dokumenterne.
 Stk. 2. Bestemmelsen i stk. 1 gælder dog ikke, hvis udsættelse  

 vil medføre overskridelse af en lovbestemt frist for sagens afgørelse, eller  

 hvis partens interesse i, at sagens afgørelse udsættes, findes at burde vige  

 for væsentlige hensyn til offentlige eller private interesser, der taler imod  

 en sådan udsættelse.
 Af forvaltningslovens § 21, stk. 1 fremgår endvidere, at den,  

 der er part i en sag, på ethvert tidspunkt af sagens behandling kan forlange,  

 at sagens afgørelse udsættes, indtil parten har afgivet en udtalelse til  

 sagen.  

 Myndigheden kan fastsætte en frist for afgivelsen af den nævnte udtalelse.
Stk. 2. Bestemmelsen i stk. 1 gælder ikke, hvis udsættelse vil medføre overskridelse af en lovbestemt frist for  

 sagens afgørelse, partens interesse i, at  

 sagens afgørelse udsættes, findes at burde vige for væsentlige hensyn til  

 offentlige  

 eller private interesser, der taler imod en sådan udsættelse, eller der ved lov er fastsat særlige bestemmelser, der sikrer parten  

 adgang til at afgive en udtalelse til sagen, inden afgørelsen træffes.
 Det bemærkes, at forvaltningslovens bestemmelser om udsættelse  

 af sagen vedrører udsættelse af selve sagens afgørelse og ikke udsættelse af  

 selve gennemførelsen af kontrolarbejdet.
 Endvidere bemærkes, at kommunens skatteforvaltning har pligt til  

 at underrette Dem såfremt kontrolarbejdet skulle resultere i, at Deres  

 skatteansættelse for et eller flere indkomstår skal ændres, jfr. lov nr. 617  

 af  

 22. juli 2002 skattestyrelsesloven § 3, stk. 4.
 Der ses ikke at være lovmæssigt grundlag for at udsætte det  

 igangværende kontrolarbejde, der udføres af (X) Kommunes Skatteforvaltning.
 ToldSkat (Z) må konstatere, at spørgsmålet om udsættelse af det  

 pågående kontrolarbejde er et spørgsmål om (X) Kommunes Skatteforvaltnings  

 interne arbejdstilrettelæggelse og ikke et spørgsmål, der kan sidestilles med  

 en forvaltningsmæssig afgørelse truffet i medfør af forvaltningsloven eller  

 skattestyrelsesloven.
Regionen har ingen bemærkninger til (X) Kommunes afslag på at  

 udsætte kontrolarbejdet. I brev af 13. august 2002 bad ToldSkat Z, Region Y, X Kommune  

 om at være opmærksom på samt vurdere og meddele regionen om strafansvar for A  

 efter kommunens opfattelse kunne formodes at komme på tale.
Den 15. august 2002 bad A mig om at genoptage sagen.
Han skrev  

 bl.a. følgende:
Som det fremgår af regionens skrivelse, kommer det nu frem, at  

 der, som jeg havde en fornemmelse af, foreligger en anmeldelse.
Regionen  

 fastsætter at jeg ikke må gøres bekendt med anmelders navn samt indholdet af  

 anmeldelsen, samt at det må anses for uvæsentligt i relation til at jeg kan  

 varetage mine interesser.
 Da jeg, som nævnt i min tidligere henvendelse til ombudsmanden,  

 er 99% sikker på hvem anmelderen er, er det absolut ikke uvæsentligt, at jeg  

 er  

 bekendt med anmelders navn og indholdet i anmeldelsen, idet den formodede  

 anmelder, i flere andre situationer, har anmeldt mig til offentlige  

 myndigheder,  

 udspredt ondsindede og usande rygter om mig, min familie og min vennekreds,  

 ligesom samme formodede anmelder også, grundløst, har anmeldt andre personer  

 til offentlige myndigheder.
Som nævnt i min tidligere skrivelse, føler jeg min retssikkerhed  

 groft krænket, ved at jeg er blevet indkaldt til samtale (forhør) på et  

 grundlag jeg ikke kender.
Noget sådant mener jeg ikke burde kunne finde sted  

 i  

 et retssamfund.
 Jeg skal samtidig bede ombudsmanden tage stilling til den  

 omstændighed, at skatteforvaltningen, direkte lyver overfor mig.
I skrivelse af 23.01.02 (tidligere fremsendt bilag 4) skriver  

 forvaltningen, på direkte forespørgsel fra mig: Kontrollen er begrundet  

 i, at  

 Deres selvangivelser er udsøgt til nærmere behandling i det maskinelle  

 udsøgningssystem,  

 som skatteforvaltningen anvender til udsøgning af sager.
Dette altså  

 til  

 trods for, at der forelå en anmeldelse.
Hvilke andre usandheder eller  

 fordrejelser kan jeg være blevet/vil jeg blive udsat for? Ifølge min opfattelse af hele situationen, så har  

 skatteforvaltningen fået en anmeldelse, som forvaltningen uden videre har  

 taget for gode varer for at få en sag, og ved sin fremgangsmåde  

 har  

 forvaltningen tilsidesat mine rettigheder til fordel for eget ønske om at  

 have  

 en god sag.
Samtidig finder jeg det højst mærkværdigt, at  

 skatteforvaltningen på den ene side gerne vil bagatellisere sagen ved at  

 bruge  

 udtryk som maskinel udsøgning, samtidig med, at man henviser til  

 forvaltningslovens § 15, som omhandler Rigets sikkerhed og sager i forhold  

 til  

 fremmede magter.
Dette hænger, efter min mening, slet ikke sammen. Den 21. august 2002 bad skatteforvaltningen i X Kommune på ny om  

 at A indsendte oplysningerne vedrørende indkomstårene 1998, 1999 og 2000.  

 Forvaltningen bad om at A indsendte materialet inden den 9. september 2002.
Den 6. september 2002 sendte A oplysninger til  

 skatteforvaltningen.
A meddelte at oplysningerne blev afgivet under  

 protest  

 idet A ikke mente at formalia var overholdt.
Vedrørende indkomstårene 1998 og  

 1999 meddelte A at han ikke kunne indsende noget idet han for disse år ikke  

 var i besiddelse af egentligt regnskabsmateriale.
For 2000 forelå en oversigt  

 over indtægter og udgifter som A tidligere havde indsendt.
A forklarede  

 vedrørende sit privatforbrug i 2000.
 I anledning af As klage bad jeg den 19. december 2002 ToldSkat  

 Z og X Kommune om udtalelser og om udlån af sagens akter.
 Den 24. februar 2003 modtog jeg udtalelser fra ToldSkat Z og X  

 Kommune af henholdsvis 21. februar 2003 og 17. februar 2003. Af udtalelsen  

 fra  

 X Kommune fremgår bl.a. følgende:
Skatteforvaltningen er enig i ToldSkats afgørelse og  

 begrundelsen herfor, hvorefter (A) på nuværende tidspunkt ikke har adgang til  

 oplysning om anmelders identitet.
ToldSkats afgørelse forringer ikke  

 (A)s muligheder  

 for at varetage sine interesser i sagen.
Det skal i den forbindelse særligt  

 bemærkes,  

 at der naturligvis vil blive foretaget partshøring inden, der eventuelt kan  

 blive tale om en ansættelsesændring.
Ved den partshøring vil (A) naturligvis  

 have adgang til alle relevante dokumenter og oplysninger i sagen.
Skatteforvaltningen skal henlede opmærksomheden på, at (A) jf.  

 forvaltningslovens § 15 stk. 1 nr. 4 ikke før kontrollens gennemførelse har  

 aktindsigt i de bilag, der vedrører de indtægter, der planlægges  

 kontrolleret,  

 idet kontrollens formål derved kan forspildes.
Det skal i den forbindelse  

 bemærkes,  

 at (A) endnu ikke har indsendt det afkrævede regnskabsmateriale.
Der kan være  

 en risiko for, at det regnskabsmateriale m.m., der indsendes kan blive  

 påvirket  

 af hans eventuelle kendskab til kontrolmaterialet.
Når kontrollen er  

 gennemført, men inden der træffes afgørelse i sagen, har (A) naturligvis krav  

 på at blive gjort bekendt med alt relevant materiale, der kan have betydning  

 for hans mulighed for at varetage sine interesser.
Skatteforvaltningen finder anledning til at gøre opmærksom på,  

 at der ikke er eller har været noget grundlag for at sigte (A) i sagen.
Der  

 er  

 alene tale om en almindelig skatterevision af (A)s skatteansættelser  

 (indtægter). (A) er i den forbindelse anmodet om at indsende sit  

 regnskabsmateriale jf. skattekontrollovens § 6. Han er ikke indkaldt til  

 forhør.
 Det skal også bemærkes, at sagen er udtaget til kontrol dels  

 fordi, sagen er udsøgt i SLS-P og dels fordi, skatteforvaltningen er  

 forpligtet  

 til at gennemføre kontrol i minimum 33% af alle personligt erhvervsdrivende.  

 Kontrollen er derimod ikke begrundet i, at der er tilgået skatteforvaltningen  

 diverse  

 oplysninger, idet det modtagne materiale ikke indeholder objektive  

 oplysninger,  

 der i sig selv dokumenterer eller sandsynliggør, at der skulle være tale om  

 udeholdelser/ urigtigheder.
 Det er således ikke de modtagne oplysninger, men derimod  

 udsøgningen i SLS-P, der er grundlaget for sagens udtagelse til kontrol, men  

 de modtagne oplysninger vil ligesom alle andre tilgængelige data indgå i  

 kontrollen  

 i den udstrækning, oplysningerne eventuelt viser sig at være relevante.
(A) har endnu ikke indsendt de afkrævede oplysninger.
Kontrollen  

 er derfor endnu ikke afsluttet.
Da sagen således stadig er under behandling,  

 kan sagens dokumenter ikke vedlægges.
Der vedlægges i stedet kopi af sagens  

 akter. Af ToldSkat Zs udtalelse fremgår bl.a. følgende:
 I afgørelsen af 7. august 2002 bestemte regionen, at der ikke  

 kunne nægtes aktindsigt i selve den oplysning, at der forelå en anmeldelse.
 Derimod fandt regionen det berettiget med henvisning til  

 forvaltningslovens § 15, stk. 1, nr. 4 at nægte aktindsigt i anmelders navn  

 samt i selve indholdet af anmeldelserne, ligesom regionen fandt, at det med  

 henvisning til samme bestemmelse var berettiget at nægte aktindsigt i øvrige  

 oplysninger om indtægter ved musikervirksomhed.
Med hensyn til navnet på anmelderen har regionen foretaget en  

 afvejning af klagerens interesse i at få navnet oplyst på den ene side og på  

 kontrolhensynet på den anden side.
Regionen har herved vurderet, at klagerens  

 konstatering af anmelders identitet ikke var væsentlig, sammenholdt med de  

 mulige tab af kontrolmuligheder, som kunne forårsages ved at give aktindsigt  

 i  

 anmelderens identitet.
For så vidt angår indholdet af anmeldelserne samt øvrige  

 kontroloplysninger har regionen vurderet, at ved aktindsigt i disse  

 oplysninger  

 ville der være nærliggende fare for, at kontrolmulighederne  idet det  

 derved  

 bemærkes, at der er/var tale om en igangværende kontrol  ville lide  

 skade. I brev af 14. maj 2003 oplyste A at X Kommune havde anmodet  

 Told og Skat om at rejse straffesag mod ham hvilket Told og Skat havde gjort.  

 A  

 havde i den anledning fået assistance fra en advokat.
A bad mig om at udsætte  

 sagens behandling indtil han havde haft lejlighed til at drøfte den med sin  

 advokat.
Jeg oplyste den 21. maj 2003 at jeg midlertidig havde sat sagens  

 behandling i bero.
Jeg bad A om inden 8 uger at meddele mig om han havde  

 yderligere bemærkninger til sagen.
 Den 19. juni 2003 meddelte ToldSkat Z at det den 4. juni 2003  

 var blevet besluttet at sigte A for overtrædelse af skattekontrollovens § 13  

 for så vidt angik indkomståret 1998, og § 16 vedrørende indkomståret 1999.
 Den 17. juli 2003 skrev jeg til A at jeg ikke havde modtaget  

 nogen bemærkninger fra ham, og at sagen nu var klar til behandling.
Ombudsmandens udtalelse 1. Omfanget af min undersøgelse Det fremgår af (X) Kommunes og ToldSkat (Z)s afgørelser i sagen at  

 afslaget på aktindsigt i kontrolmaterialet mv. kun var midlertidigt, og at De  

 ville få aktindsigt i materialet når De havde indsendt det regnskabsmateriale  

 som (X) Kommunes skatteforvaltning havde anmodet Dem om, og når  

 skatteforvaltningen havde afsluttet den revisionsmæssige gennemgang.
ToldSkat (Z) har telefonisk oplyst at (X) Kommune med følgeskrivelse af 25.  

 april 2003 sendte kopi af sagsdokumenterne til Dem.
Den 4. juni 2003 traf (X)  

 Kommune afgørelse om ændring af Deres skatteansættelser for indkomstårene  

 1998, 1999 og 2000. Denne afgørelse blev den 15. juni 2004 stadfæstet af  

 Landsskatteretten.
Jeg har fra ToldSkat (Z) modtaget kopi af (X) Kommunes  

 brev til Dem af 25. april 2003 og af Landsskatterettens kendelse af 15. juni  

 2004. Det fremgår heraf at De inden afgørelsen om ændringen af Deres  

 skatteansættelse fik kopi af sagens akter.
 Idet De således senere har fået kopi af alle sagens akter, angår  

 min undersøgelse spørgsmålet om hvorvidt De skulle havde haft hel eller  

 delvis  

 aktindsigt på et tidligere tidspunkt, dvs. i forbindelse med Deres  

 aktindsigtsanmodning af 9. januar 2002. Herudover har jeg taget stilling til  

 (X) Kommunes begrundelse for afgørelsen af 15. januar 2002 og til spørgsmålet  

 om udsættelse af sagen.
 Jeg bemærker at jeg kun har vurderet spørgsmålet om indsigt i sagen  

 efter reglerne i forvaltningsloven og ikke i forhold til reglerne i  

 persondataloven (lov nr. 429 af 31. maj 2000). Jeg har således ikke taget  

 stilling til om (X) Kommune burde have underrettet Dem efter bestemmelserne i  

 persondataloven i forbindelse med at kommunen modtog anmeldelserne af Dem.
2. Retsgrundlaget Afslaget på aktindsigt blev givet med henvisning til  

 bestemmelsen i forvaltningslovens § 15, stk. 1, nr. 4. Bestemmelserne i  

 forvaltningslovens § 15, stk. 1, nr. 4, og i § 15, stk. 2, har følgende  

 ordlyd:
§ 15.  

  

 Retten til  

 aktindsigt kan i øvrigt begrænses, i det omfang partens interesse i at kunne  

 benytte kendskab til sagens dokumenter til varetagelse af sit tarv findes at  

 burde vige for afgørende hensyn til den pågældende selv eller til andre  

 private  

 eller offentlige interesser, herunder gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte- og afgiftslovgivningen, eller Stk. 2.  

  

 Gør hensyn som  

 nævnt i stk. 1 sig kun gældende for en del af et dokument, skal parten gøres  

 bekendt med dokumentets øvrige indhold. § 15 giver mulighed for efter et konkret skøn i hvert enkelt  

 foreliggende tilfælde helt eller delvis at undtage en oplysning fra partens  

 ret  

 til aktindsigt.
 Efter bestemmelsens ordlyd skal der foreligge afgørende  

 modhensyn over for partens adgang til aktindsigt for at denne adgang kan  

 begrænses.
 I bemærkningerne til bestemmelsen (Folketingstidende 1985-86,  

 tillæg A, sp. 140-142) er bl.a. anført følgende:
 Den gældende offentlighedslovs § 10, stk. 1, bygger på det  

 hovedsynspunkt, at de hensyn, der begrunder reglerne om partens aktindsigt,  

 er  

 af en så betydelig vægt, at partens ret til at blive gjort bekendt med  

 dokumenterne i sin egen sag kun bør vige, hvis der efter et konkret skøn i et  

 foreliggende tilfælde er nærliggende fare for, at private eller offentlige  

 interesser vil lide skade af væsentlig betydning, dersom begæringen  

 imødekommes.
Efter Justitsministeriets opfattelse bør dette hovedsynspunkt  

 fastholdes, og bestemmelserne herom i den gældende lovs § 10 foreslås  

 gennemført uden væsentlige ændringer. Undtagelsen i § 15, stk. 1, nr. 4, vil som regel kun være  

 anvendelig indtil myndigheden har foretaget tilstrækkelig bevissikring,  

 således at der ikke længere er en nærliggende risiko for at der vil ske  

 ødelæggelse  

 af kontrol eller efterforskning hvis parten bliver bekendt med oplysningerne.  

 Se bl.a.
Folketingets Ombudsmands beretning for 1989, s. 287ff* (især s.  

 296),  

 om skattemyndighedernes kontrol og ligningsarbejde.
3. Var afslaget på  

 aktindsigt korrekt? a) Oplysningen om at der  

 forelå en anmeldelse  (X) Kommunes begrundelse for afgørelsen af 15.  

 januar  

 2002 Det fremgår af ToldSkat (Z)s afgørelse af 7. august 2002 at der  

 efter ToldSkat (Z)s opfattelse ikke var grundlag for at tilbageholde  

 selve  

 den oplysning at der forelå anmeldelser, idet der ikke sås at foreligge  

 kontrolmæssige grunde til at der blev nægtet aktindsigt i denne oplysning.  

 Jeg  

 er enig i at der ikke forelå sådanne hensyn som kunne begrunde at De ikke  

 skulle have aktindsigt i oplysningen om at der forelå anmeldelser.
Skriftlige afgørelser der ikke giver den pågældende part fuldt  

 ud medhold, skal ifølge forvaltningslovens § 22 være ledsaget af en  

 begrundelse.
Forvaltningslovens § 24 stiller følgende krav til begrundelsens  

 indhold:
§ 24.  

  

 En begrundelse  

 for en afgørelse skal indeholde en henvisning til de retsregler, i henhold  

 til  

 hvilke afgørelsen er truffet.
I det omfang, afgørelsen efter disse regler  

 beror  

 på et administrativt skøn, skal begrundelsen tillige angive de hovedhensyn,  

 der har været bestemmende for skønsudøvelsen.
 Stk. 2.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3.  

  

 Begrundelsens  

 indhold kan begrænses, i det omfang partens interesse i at kunne benytte  

 kendskab til denne til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, jfr. §  

 15. Begrundelsespligten omfatter også afgørelser om  

 partsaktindsigt.
I det omfang en myndighed undtager oplysninger eller  

 dokumenter fra partsaktindsigt efter forvaltningslovens regler, indebærer de  

 nævnte bestemmelser at parten skal oplyses om at dokumenter/og eller  

 oplysninger  

 er undtaget, og om begrundelsen herfor.
Begrundelsen skal tillige indeholde  

 en  

 henvisning til de retsregler som myndigheden påberåber sig til støtte for  

 undtagelsen  

 af dokumenterne og/eller oplysningerne.
I skatteforvaltningen i (X) Kommunes afgørelse af 15. januar  

 2002 var om de undtagne oplysninger alene anført at der var tale om  

 kontroloplysninger, og at disse var undtaget med hjemmel i  

 forvaltningslovens  

 § 15, stk. 1, nr. 4. Det er min opfattelse at dette ikke var tilstrækkeligt  

 til  

 at opfylde kravene i forvaltningslovens § 22, jf. § 24. Skatteforvaltningen i  

 (X) Kommune burde i begrundelsen for afslaget på aktindsigt nærmere have  

 angivet hvilke typer af dokumenter og oplysninger der var tale om at undtage.  

 I den forbindelse skulle kommunen bl.a. have oplyst at der forelå anmeldelser  

 af Dem.
Jeg mener ikke at begrundelsens indhold i denne henseende kunne  

 begrænses efter bestemmelsen i forvaltningslovens § 24, stk. 3, uanset at  

 indholdet af dokumenterne efter kommunens opfattelse kunne undtages efter  

 bestemmelsen i forvaltningslovens § 15.
Det er min opfattelse at Told- og Skatteregion (Y) i  

 forbindelse med hjemvisningen den 14. februar 2002 også burde have påtalt  

 over  

 for (X) Kommune at begrundelsen for afslaget på aktindsigt af 15. januar 2002  

 var utilstrækkelig.
Jeg har gjort myndighederne bekendt med min opfattelse.
b) Anmelders navn Af ToldSkat (Z)s afgørelse af 7. august 2002 fremgår det at  

 det ikke kan udelukkes, at der kan indtræffe kontrolmæssig skadevirkning ved  

 at der gives aktindsigt i anmelders navn, og at kendskabet til  

 anmelders navn  

 måtte anses for uvæsentligt i forhold til Deres varetagelse af Deres  

 interesser  

 under sagen. (X) Kommune har tiltrådt denne begrundelse i kommunens udtalelse  

 til mig af 17. februar 2003.
Som det fremgår ovenfor, følger det af forvaltningslovens § 15  

 at der skal foreligge  

  

 afgørende  

  

 modhensyn  

 for at aktindsigt kan afslås.
De grunde der skal kunne begrunde at en part  

 afskæres helt eller delvis fra partsaktindsigt, skal være overordentlig  

 tungtvejende.
Se bl.a.
Jon Andersen mfl., Forvaltningsret, 2. udgave (2002),  

 s.  

 504f, og det  

 ovenfor refererede fra forarbejderne.
 Hverken (X) Kommune eller ToldSkat (Z) har nærmere konkretiseret  

 eller sandsynliggjort risikoen for kontrolmæssig skadevirkning  

 ved at De fik  

 aktindsigt i anmelderens navn.
På den baggrund er det min opfattelse at de hensyn der var  

 anført som begrundelse for at undtage anmelderens navn fra aktindsigt, ikke  

 var så afgørende at retten til aktindsigt kunne begrænses.
Jeg bemærker i den  

 forbindelse at det forhold at det ikke kan udelukkes at der vil  

 indtræde  

 kontrolmæssig skadevirkning, ikke er tilstrækkeligt.
Når der ikke foreligger afgørende hensyn der taler imod  

 meddelelse af aktindsigt, er det uden betydning om partens interesse i at  

 kende oplysningerne antages at være mere eller mindre tungvejende.
Jeg  

 bemærker  

 dog at det generelt må anses for væsentligt for en part at vide hvorfra  

 oplysninger  

 der indgår i sagen, stammer, med henblik på at varetage sine interesser.
Jeg mener således at (X) Kommunes afslag på aktindsigt i  

 anmelders navn ikke var korrekt, og at ToldSkat (Z) dermed ikke burde have  

 stadfæstet (X) Kommunes afgørelse herom.
Jeg har gjort myndighederne bekendt  

 med min opfattelse.
Idet De senere har fået aktindsigt i oplysningen,  

 foretager  

 jeg mig imidlertid ikke mere.
c) Indholdet af  

 anmeldelserne og øvrige dokumenter som indeholder oplysninger om indtægter  

 ved  

 musikervirksomhed Det fremgår af ToldSkat (Z)s afgørelse af 7. august 2002 at  

 indholdet af anmeldelserne og øvrige dokumenter som indeholder oplysninger om  

 indtægter ved musikervirksomhed, blev undtaget da skatteforvaltningens  

 kontrolmuligheder ved aktindsigt heri ville blive væsentligt forringet.  

 ToldSkat (Z) anførte nærmere at der bl.a. vil være en risiko for at den  

 kontrolmæssige  

 sammenholdelse af indhentede/udefra-kommende oplysninger med de af  

 skatteyderen givne oplysninger forringes.
 Som det fremgår ovenfor, kan kontrolhensynet i § 15, stk. 1,  

 nr. 4, normalt kun tillægges en vis vægt indtil myndigheden har foretaget  

 tilstrækkelig bevissikring således at der ikke længere er en nærliggende  

 risiko for at der vil ske ødelæggelse af kontrol eller efterforskning hvis  

 parten bliver bekendt med oplysningerne.
Det må lægges til grund at skatteforvaltningen i (X) Kommune,  

 da forvaltningen den 8. januar 2002 bad Dem om oplysninger om Deres  

 indtægtsforhold i 1998- 2000, var i besiddelse af tilstrækkelige oplysninger  

 til at have grundlag for at rejse en kontrolsag mod Dem.
De oplysninger som  

 skatteforvaltningen manglede, var oplysninger fra Dem som herefter ville  

 blive  

 sammenholdt med de indsamlede kontroloplysninger med henblik på vurdering af  

 om der var grundlag for at ændre Deres skatteansættelse for 1998, 1999 og  

 2000.
 Det kan på den baggrund ikke antages at muligheden for at  

 efterforske sagen og foretage kontrol ved hjælp at udefrakommende oplysninger  

 (fra andre end Dem selv) ville blive forringet væsentligt ved at De straks  

 fik  

 aktindsigt i oplysningerne i anmeldelserne mv. (X) Kommune og ToldSkat (Z)  

 har  

 da heller ikke i denne henseende anført konkrete årsager til at bevissikring  

 ville blive forringet hvis De fik aktindsigt.
Jeg er enig i at De, hvis De fik aktindsigt i oplysningerne i  

 anmeldelserne mv. inden De skulle afgive oplysninger efter  

 skattekontrollovens  

 § 6, havde en vis mulighed for at tilpasse Deres afgivelse af oplysninger  

 efter det foreliggende materiale.
Jeg forstår at det er skatteforvaltningen i  

 (X) Kommunes og ToldSkat (Z)s opfattelse at det ville vanskeliggøre  

 processen  

 i forbindelse med kontrolarbejdet hvis De fik en sådan mulighed.
 Efter § 15 skal der imidlertid foretages en afvejning af på den  

 ene side de afgørende hensyn til offentlig kontrolvirksomhed og på den anden  

 side partens interesse i at kunne benytte kendskab til sagens dokumenter til  

 varetagelse af sit tarv.
På det tidspunkt hvor De anmodede om aktindsigt, var De blevet  

 indkaldt til et møde med henblik på vurdering af Deres skatteansættelser for  

 1998-2000. Det er på baggrund heraf min opfattelse at det var særdeles  

 væsentligt for Dem at kende de kontroloplysninger som skatteforvaltningen var  

 i besiddelse af, med henblik på at varetage Deres interesser under mødet.
Jeg  

 mener ikke at de modhensyn som (X) Kommune og ToldSkat (Z) anførte,  

 tilnærmelsesvis  

 var af en sådan styrke at de kunne betegnes som afgørende set i forhold til  

 Deres interesse i at benytte kendskab til sagens dokumenter til varetagelse  

 af  

 Deres tarv.
Jeg mener på den baggrund at (X) Kommunes afslag på aktindsigt  

 i indholdet af anmeldelserne mv. ikke var korrekt, og at ToldSkat (Z) dermed  

 ikke burde have stadfæstet kommunens afgørelse herom.
Jeg har gjort  

 myndighederne bekendt med min opfattelse.
Idet De senere har fået aktindsigt  

 i  

 oplysningerne, foretager jeg mig dog ikke mere.
4. Spørgsmålet om  

 udsættelse Reglerne i forvaltningslovens §§ 11 og 21 er omtalt ovenfor.  

 ToldSkat (Z) har i afgørelse af 12. august 2002 anført at disse regler  

 vedrører udsættelse af sagens afgørelse og ikke udsættelse af gennemførelse  

 af  

 selve kontrolarbejdet.
ToldSkat (Z) havde på den baggrund ikke bemærkninger  

 til  

 (X) Kommunes afslag på at udsætte kontrolarbejdet.
 Ud over reglerne i forvaltningslovens §§ 11 og 21 kan reglen i  

 forvaltningslovens § 16, stk. 4, også være af betydning i denne sammenhæng.  

 Reglen har følgende ordlyd:
 §  

 16.
Stk. 4.  

  

 Afgørelser om  

 aktindsigtsspørgsmål kan påklages særskilt til den myndighed, som er  

 klageinstans  

 i forhold til afgørelsen af den sag, begæringen om aktindsigt vedrører.  

 Bestemmelsen i § 11 gælder tilsvarende. Reglen i § 16, stk. 4, indebærer at førsteinstansen ikke må  

 træffe afgørelse i den underliggende sag før aktindsigtsklagen er afgjort.
Jeg er enig med ToldSkat (Z) i at reglerne angår udsættelse af  

 sagens afgørelse.
Reglerne indebærer ikke at sagsbehandlingen skal sættes i  

 stå.
Som udgangspunkt kunne (X) Kommune derfor fortsætte oplysningen af sagen  

  herunder ved indhentelse af oplysninger fra Dem  mens  

 aktindsigtsklagen ikke  

 var endeligt afgjort.
 Det er imidlertid min opfattelse at det ville have været bedst  

 stemmende med princippet i de ovenfor nævnte regler og god forvaltningsskik  

 at  

 (X) Kommune havde ventet med at kræve oplysningerne fra Dem i medfør af  

 skattekontrollovens § 6 indtil spørgsmålet om aktindsigt ved ToldSkat  

 (Z)s afgørelse af 7. august 2002 var afklaret.
 Jeg har gjort ToldSkat (Z) og (X) Kommune bekendt med min  

 opfattelse.
 NOTE: (*) FOB  

 1989, s. 287 (  

 FOB 1989, s. 241  

 ).
