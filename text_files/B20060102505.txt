 Bekendtgørelse om befordringsrabat til uddannelsessøgende i  

 ungdomsuddannelser m.v.
 I medfør af § 2, stk. 2 og 3, § 3, stk. 5, § 4, stk. 3, §  

 8, stk. 2, § 9, stk. 5, § 11, stk. 5 og 6, § 13, stk. 1 og 4 og § 14 i lov  

 nr. 578  

 af 9. juni 2006 om befordringsrabat til uddannelsessøgende i  

 ungdomsuddannelser  

 m.v. og efter forhandling med de befordringsansvarlige, jf. lovens § 11, stk.  

 7, fastsættes:
Kapitel 1 Uddannelsessøgende og deltagere, der har ret  

 til rabat § 1.  

  

 Ud  

 over de i lovens § 2, stk. 1, nævnte uddannelser og undervisningsforløb har  

 uddannelsessøgende og deltagere ret til befordringsrabat, hvis de gennemgår  

 uddannelser, der af Styrelsen for Statens Uddannelsesstøtte (styrelsen) er  

 godkendt som berettigende til statens uddannelsesstøtte (  

 SU  

 )  

 uden for klippekortet, dog ikke uddannelse på folkeskoleniveau.
Kapitel 2 Ansøgning om og betingelser for ret til rabat § 2.  

  

 Uddannelsessøgende  

 og deltagere skal aflevere ansøgning om ret til befordringsrabat efter lovens  

 §  

 2 på uddannelsesstedet.
 Stk. 2.  

  

 Ved ansøgning  

 skal den uddannelsessøgende eller deltageren oplyse navn, adresse og  

 personnummer.
 Stk. 3.  

  

 Retten til  

 befordringsrabat gælder tidligst fra den måned, hvor ansøgning herom er  

 modtaget  

 på uddannelsesstedet.
 § 3.  

  

 For  

 at opfylde betingelserne om studieaktivitet, jf. lovens § 4, stk. 1, nr. 5,  

 skal den uddannelsessøgende eller deltageren deltage i obligatorisk  

 undervisning og foreskrevne prøver, aflevere opgaver m.v. efter de regler,  

 der  

 gælder for uddannelsen.
 § 4   

 Uddannelsessøgende,  

 der gennemgår et forløb efter lov om brobygningsforløb til ungdomsuddannelse,  

 har ret til befordringsrabat, når den uddannelsessøgende er indskrevet på  

 uddannelser eller undervisningsforløb, der er omfattet af § 1 eller lovens §  

 2,  

 stk. 1, nr. 1-8 og 10.
Kapitel 3 Befordring med færge og befordring til og fra  

 udlandet § 5.  

  

 De  

 befordringsansvarlige, jf. lovens § 11, stk. 1, kan yde rabat på  

 abonnementskort til befordring med færge efter lov om færgefart på samme måde  

 som  

 til befordring med bus, tog og metro i den offentlige servicetrafik.
Stk. 2.  

  

 Styrelsen yder  

 rabat på befordring med færge efter lov om færgefart, hvis de  

 befordringsansvarlige  

 ikke yder rabat.
Rabatten ydes kontant for abonnementskort, som den  

 uddannelsessøgende eller deltageren har købt til fuld pris, efter at  

 styrelsen  

 har truffet afgørelse om ret til rabat, jf. lovens § 5.
 Stk. 3.  

  

 Den  

 uddannelsessøgende eller deltageren skal inden 2 måneder efter  

 abonnementskortets  

 udløbsdato aflevere dokumentation for det købte abonnementskort på  

 uddannelsesstedet,  

 der sender dokumentationen til styrelsen.
 Stk. 4.  

  

 På baggrund af  

 den indsendte dokumentation udbetaler styrelsen rabatten kvartalsvis til den  

 enkelte uddannelsessøgendes eller deltagers Nemkonto.
 § 6.  

  

 De  

 befordringsansvarlige, jf. lovens § 11, stk. 1, yder rabat på abonnementskort  

 til befordring over den danske grænse til og fra EU- og EØS-landene på samme  

 måde,  

 som de yder rabat på befordring inden for landets grænser.
Stk. 2.  

  

 Befordringsansvarlige i EU- og EØS-landene kan yde rabat på abonnementskort  

 til  

 befordring med bus og tog over den danske grænse til og fra EU- og  

 EØS-landene på  

 samme måde som i stk. 1 samt ved dokumentation for 1)  

 	  

 tilladelse til  

 international rutekørsel i henhold til Rådets forordning (EØF) nr. 684/92 af  

 16. marts 1992 om fælles regler for international personbefordring med bus,  

 som  

 ændret ved Rådets forordning (EØF) nr. 11/98 af 11. december 1997 eller 2)  

 	  

 licens til  

 jernbanevirksomhed i henhold til Rådets direktiv (EØF) nr. 18/95 af 19. juni  

 1995 om udstedelse af licenser til jernbanevirksomhed som ændret ved  

 Europa-Parlamentets og Rådets direktiv 13/2001/EF af 26. februar 2001.
Kapitel 4 Flere abonnementskort og kontant udbetaling af  

 rabatten § 7.  

  

 Den  

 uddannelsessøgende eller deltageren skal kun betale egenbetalingen én gang,  

 når  

 den pågældende køber flere abonnementskort med samme gyldighedsperiode.
Stk. 2.  

  

 De  

 befordringsvarlige kan dog henvise den uddannelsessøgende eller deltageren,  

 der  

 har betalt egenbetalingen flere gange, til at få den ekstra rabat, som den  

 pågældende har ret til efter stk. 1, udbetalt kontant på steder, der anvises  

 af  

 de befordringsansvarlige.
Udbetalingen skal kunne ske mindst ét sted inden  

 for  

 hvert trafikselskabs område og i Bornholms Regionskommune.
Stk. 3.  

  

 De  

 befordringsansvarlige kan henvise uddannelsessøgende eller deltagere, der  

 ønsker at købe flere abonnementskort, til at købe et fælles kort eller købe  

 alle kort ved den samme befordringsansvarlige.
Det fælles kort kan købes på  

 et  

 sted, der anvises af de befordringsansvarlige.
 § 8.  

  

 Styrelsen kan i særlige tilfælde bestemme, at rabatbeløbet skal udbetales  

 kontant for abonnementskort til befordring med bus, tog eller metro, der  

 tidligere  

 er købt uden rabat.
 Stk. 2.  

  

 Ansøgninger om  

 kontant udbetaling af rabat afleveres til uddannelsesstedet, der sender  

 ansøgningen  

 til styrelsen.
 Stk. 3.  

  

 Godkender styrelsen  

 på baggrund af dokumentation for købte abonnementskort, at rabatbeløbet skal  

 udbetales  

 kontant, sender styrelsen den uddannelsessøgende eller deltageren en  

 meddelelse  

 om ret til kontant udbetaling af befordringsrabatten.
Stk. 4.  

  

 Rabatbeløbet  

 udbetales på steder, der anvises af de befordringsansvarlige.
Udbetalingen  

 skal  

 kunne ske mindst ét sted inden for hvert trafikselskabs område og i Bornholms  

 Regionskommune.
 Stk. 5.  

  

 For at kunne få  

 rabatbeløbet udbetalt kontant skal den uddannelsessøgende eller deltageren  

 inden 2 måneder fra den dag, meddelelsen fra styrelsen er dateret, henvende  

 sig  

 på et af de steder, der anvises efter stk. 4.
Kapitel 5 Opgørelse af ydet rabat og refusion af beløbene § 9.  

  

 Efter afslutningen af hvert kvartal udarbejder den befordringsansvarlige, jf.  

 lovens § 11, stk. 1, en opgørelse, der skal danne grundlag for styrelsens  

 refusion  

 af det beløb, der er ydet i rabat i kvartalet, jf. lovens § 11, stk. 3.
Stk. 2.  

  

 Opgørelsen skal  

 indeholde en samlet opgørelse for kvartalet af 1)  

 	  

 indtægter fra salg af  

 abonnementskort med rabat, 2)  

 	  

 beløb ydet i rabat og 3)  

 	  

 beløb, der skal  

 refunderes.
 Stk. 3.  

  

 Beløb, der er  

 udbetalt kontant efter § 7, stk. 2, og § 8, indgår i opgørelsen, jf. stk. 2,  

 for det kvartal, hvor beløbet er udbetalt.
Stk. 4.  

  

 Opgørelsen  

 sendes til styrelsen med oplysning om, på hvilken konto i et pengeinstitut  

 refusionsbeløbet  

 skal indbetales.
Senest 1 måned efter udgangen af 1., 2. og 3. kvartal skal  

 styrelsen have opgørelserne i hænde.
Efter udgangen af 4. kvartal skal  

 styrelsen have opgørelsen i hænde senest den 20. januar året efter.
Kan  

 opgørelsen ikke færdiggøres inden fristen, afregnes et foreløbigt beløb for  

 4.  

 kvartal.
Stk. 5.  

  

 Efter årets  

 udløb foretages en endelig afregning, som attesteres af en ekstern revisor  

 for  

 den befordringsansvarlige, dog ikke Rigsrevisionen.
Styrelsen kan i særlige  

 tilfælde forlange, at kvartalsopgørelserne attesteres af revisoren.
 Stk. 6.  

  

 Ved  

 attestationen skal revisoren erklære, at der hos den befordringsansvarlige er  

 etableret betryggende forretningsgange, der sikrer, at rabatten er ydet i  

 overensstemmelse med lovens § 7, samt at rabatbeløbet er opgjort korrekt og i  

 overensstemmelse med den befordringsansvarliges registreringer.
 Stk. 7.  

  

 Hvert år i  

 januar skal styrelsen have underretning om, hvem der er  

 underskriftsberettiget  

 for den enkelte befordringsansvarlige.
 Stk. 8.  

  

 Befordringsansvarlige  

 efter § 6, stk. 2, udarbejder opgørelser på samme måde som nævnt i stk. 2-7.
§ 10.  

  

 Styrelsen kan fra de befordringsansvarlige indhente de individbaserede  

 oplysninger om køb af abonnementskort med rabat, der er nødvendige for at  

 kunne  

 foretage visse kontroller, herunder oplysninger om den uddannelsessøgendes  

 eller deltagerens personnummer, abonnementskortets pris, kortets  

 gyldighedsperiode,  

 datoen for salg af kortet og den ydede rabat.
Styrelsen kan bestemme, at  

 oplysningerne skal gives i elektronisk form og i et bestemt format.  

 Oplysningerne skal være styrelsen i hænde senest samtidig med opgørelserne  

 efter § 9.
Kapitel 6 Befordringsgodtgørelse efter en kilometersats § 11.  

  

 Uddannelsessøgende  

 og deltagere skal aflevere ansøgning om befordringsgodtgørelse efter lovens §  

 9  

 på uddannelsesstedet.
 Stk. 2.  

  

 Ved ansøgning  

 skal den uddannelsessøgende eller deltageren oplyse navn, adresse og  

 personnummer.
 Stk. 3.  

  

 Befordringsgodtgørelsen  

 kan tidligst gives fra den dag, hvor ansøgning herom er modtaget på  

 uddannelsesstedet.
§ 12.  

  

 Uddannelsesstedet  

 kan efter lovens § 9, stk. 3, godkende, at den uddannelsessøgende eller  

 deltageren benytter andre befordringsmidler end offentlige befordringsmidler,  

 hvis 1)  

 	  

 der ikke er mulighed  

 for offentlig befordring på en del af eller hele rejsestrækningen mellem den  

 uddannelsessøgende eller deltagerens bopæl og uddannelsesstedet, 2)  

 	  

 offentlig befordring  

 medfører en samlet ventetid på 2 timer eller mere pr. undervisningsdag eller 3)  

 	  

 den faktiske køretid  

 med offentlig befordring er mere end 2 timer længere pr. undervisningsdag end  

 køretiden med andre befordringsmidler.
 Stk. 2.  

  

 Ud over  

 betingelserne i stk. 1 er det en betingelse for at få befordringsgodtgørelse,  

 at den samlede befordring med andet befordringsmiddel end offentlige  

 befordringsmidler  

 overstiger  

 24 kilometer  

 pr. fremmødedag.
 § 13.  

  

 Befordringsgodtgørelse  

 beregnes på grundlag af den normale transportvej ved bilkørsel efter en  

 kilometersats, der er fastsat til 0,70 kr. pr. påbegyndt kilometer.
 Stk. 2.  

  

 Kilometersatsen reguleres  

 en gang årligt i januar efter Danmarks Statistisk forbrugerindeks med  

 ændringer  

 i indekset fra august to år før til august året før.
 Stk. 3.  

  

 Befordringsgodtgørelsen beregnes på baggrund af antallet af kilometer pr.  

 fremmødedag og kilometersatsen, der er fastsat i stk. 1, med fradrag af  

 egenbetalingen, jf. lovens § 7.
 § 14.  

  

 Styrelsen  

 sender meddelelse til den uddannelsessøgende eller deltageren om ret til  

 befordringsgodtgørelse  

 på baggrund af uddannelsesstedets afgørelse efter lovens § 9, stk. 3 og 4, og  

 oplysninger  

 om antallet af ugentlige undervisningsdage efter lovens § 9, stk. 2.
 Stk. 2.  

  

 Styrelsens  

 afgørelse om godtgørelsens størrelse træffes på baggrund af  

 uddannelsesstedets  

 kvartalsvise indberetninger af antal fremmødedage.
 Stk. 3.  

  

 Styrelsen  

 udbetaler godtgørelsen til den enkelte uddannelsessøgendes eller deltagers  

 Nemkonto.
Stk. 4.  

  

 Udbetalingen  

 sker kvartalsvist bagudrettet.
Ved udbetalingen afrundes den samlede  

 godtgørelse  

 til nærmeste hele kronebeløb.
Stk. 5.  

  

 Udbetaling  

 fortages kun, hvis det samlede beløb overstiger 100 kr.
Hvis beløbet ikke  

 overstiger  

 100 kr., vil beløbet blive overført til næste udbetalingsperiode.
Et  

 eventuelt  

 restbeløb udbetales, når uddannelsen afsluttes eller afbrydes.
Kapitel 7 Administration m.v.
 § 15.  

  

 Styrelsen udarbejder ansøgningsmateriale, herunder ansøgningsmateriale i  

 elektronisk  

 form.
 § 16.  

  

 Styrelsen kan autorisere det enkelte uddannelsessted til styrelsens  

 edb-system.
 § 17.  

  

 Senest 7 dage fra ansøgning om befordringsrabat efter  

 lovens § 2 eller ansøgning om befordringsgodtgørelse efter lovens § 9 er  

 modtaget på uddannelsesstedet, sender uddannelsesstedet ansøgningen  

 elektronisk  

 til styrelsen med de nødvendige oplysninger for styrelsens videre behandling.
 § 18.  

  

 Uddannelsesstederne  

 giver straks styrelsen meddelelse, hvis den uddannelsessøgende eller  

 deltageren  

 ikke længere opfylder betingelserne for ret til befordringsrabat eller  

 godtgørelse, herunder betingelserne om studieaktivitet, jf. § 3.
 Stk. 2.  

  

 Hvis  

 uddannelsesstedet bliver opmærksom på andre forhold, som kan have betydning  

 for  

 befordringsrabatten eller befordringsgodtgørelsen, skal uddannelsesstedet  

 straks indberette dette til styrelsen.
§ 19.  

  

 Styrelsen kan kræve alle oplysninger, der er nødvendige for varetagelsen af  

 tilsynet med uddannelsesstedernes administration i forbindelse med ansøgning  

 om  

 ret til befordringsrabat eller -godtgørelse.
Styrelsen kan tillige kræve, at  

 uddannelsesstederne registrerer oplysninger og efter anmodning overfører dem  

 til styrelsen i elektronisk form.
Kapitel 8 Ikrafttræden § 20.  

  

 Bekendtgørelsen træder i kraft den 1. november 2006 og finder anvendelse for  

 rabat og godtgørelse, der gives fra den 1. januar 2007.
 Stk. 2.  

  

 Bekendtgørelse  

 nr. 1136 af 14. december 1995 om befordringsgodtgørelse til visse grupper af  

 uddannelsessøgende ophæves den 1. januar 2007.
 Stk. 3.  

  

 Den i § 13, stk.  

 2, nævnte regulering sker første gang i januar 2008.
