Cirkulære om Arbejdsformidlingens  

 administration i forbindelse med lov om ændring af lov om orlovsydelse  

 til uddannelse og lov om ændring af lov om  

 forældreorlovsydelse AF-kontorerne I.
INDLEDNING Dette cirkulære ophævet cirkulære nr.  

 11/92 af 26. juni 1992. Cirkulæret indeholder retningslinier for  

 Arbejdsformidlingens (AF) administration mv. i forbindelse med lov nr. 179 af  

 14. april 1993 om ændring af lov om orlovsydelse til uddannelse og lov  

 nr. 180 af 14. april 1993 om ændring af lov om  

 forældreorlovsydelse.
Lovene trådte i kraft den 16. april 1993 og  

 har virkning til den 31. december 1994. ansøgning om orlov skal  

 være godkendt af AF senest den 31. december 1993.
Lovene er en ændring af de hidtil gældende  

 regler på området.
Således gives der nu mulighed for, at  

 flere kan benytte sig af orlovsordningerne, idet selvstændige  

 erhvervsdrivende   herunder personer, der i væsentlig omfang deltager i  

 driften af ægtefællens virksomhed   og ledige nu også kan  

 få orlov.
Derudover lempes kravet til beskæftigelse og  

 a-kassemedlemskab for så vidt angår uddannelsesorlov fra de  

 hidtidige 7 år indenfor de sidste 10 år til 3 år indenfor  

 de sidste 5 år.
Der sker tilsvarende en nedsættelse for  

 deltidsbeskæftigede.
Desuden ændres orlovsperiodens længde for  

 uddannelsesorlovens vedkommende fra mindst 4 uger og højst 36 uger til  

 mindst 1 uge og højst 52 uger.
For forældreorlovens vedkommende  

 forlænges orlovsperioden fra højst 36 uger til højst 52  

 uger.
 Endvidere gives der mulighed for, at der indlægges  

 en oplæringsperiode umiddelbart forud for orloven ved ansættelse  

 af en ledig som afløser i orlovsstillingen.
 Endelig åbnes der op for at andre end ledige kan  

 afløse i en orlovsstilling, samt at der kan ydes supplerende dagpenge  

 til afløseren.
Ved bekendtgørelse nr. 324 af 20. maj 1993 om  

 jobrotation og forældreorlovsydelse samt bekendtgørelse nr. 325  

 af 20. maj 1993 om jobrotation og orlovsydelse til uddannelse med  

 tilhørende vejledninger er der fastsat nærmere regler om  

 ordningerne.
Bekendtgørelserne som trådte i kraft den 2. juni  

 1993 og har virkning fra den 16. april 1993 ophæver  

 bekendtgørelse nr. 555 af 23. juni 1992 om jobrotation og  

 forældreorlovsydelse og bekendtgørelse nr. 556 af 23. juni 1992  

 om jobrotation og orlovsydelse til uddannelse.
Efter de nye bekendtgørelser indføres  

 smidigere regler med hensyn til kontrollen af, om der er ansat en  

 afløser i hele orlovsperioden (lønseddelproceduren). Endvidere  

 gives der arbejdsgiveren mulighed for at yde orlovspersonen løn under  

 orloven mod en refusion svarende til orlovsydelsen.
Arbejdsgiveren kan  

 også yde et beløb, der supplerer den orlovsydelse,  

 lønmodtageren modtager, uden at der i den forbindelse foretages  

 fradrag i orlovsydelsen.
I forbindelse med ændringerne har  

 Arbejdsmarkedsstyrelsen udarbejdet nye ansøgningsblanketter mv. til  

 brug for administrationen af ordningerne.
Nyt informationsmateriale er  

 ligeledes udarbejdet.
 Formålet med ændringerne er at give flere  

 mulighed for at få orlov, dels ved at give en større  

 persongruppe mulighed for at søge orlov, dels ved at smidiggøre  

 proceduren omkring orlovsforløbet.
 Det primære formål med ordningerne er  

 således fortsat gennem orlov at understøtte virksomhedernes og  

 den enkeltes behov for efter-/videreuddannelse, at give  

 småbørnsfamilier bedre vilkår, samt skabe mulighed for  

 jobrotation.
 Jobrotationsprincippet kan dog fraviges, når  

 særlige hensyn gør det nødvendigt.
Således er der i sagens natur ikke et rotationskrav  

 ved lediges orlov, ligesom der for selvstændige erhvervsdrivendes orlov  

 kan være hensyn der gør, at der ikke skal ske rotation i disse  

 tilfælde.
Med hensyn til selvstændige erhvervsdrivende, skal det  

 dog understreges, at der som hovedregel forventes at ville ske rotation.
Ordningerne bygger fortsat på en frivillig aftale  

 mellem arbejdsgiver og lønmodtager.
I forbindelse med ændring af  

 bekendtgørelserne, er der indført krav om, at aftalen skal  

 udformes skriftligt.
For så vidt angår ledige og selvstændige  

 erhvervsdrivende aftales orlov med AF.
Det skal i den forbindelse  

 bemærkes, at personer, der er deltidsbeskæftigede som  

 lønmodtagere, og som samtidig står tilmeldt AF (teknisk ledige)  

   med eller uden ret til supplerende dagpenge   skal følge reglerne  

 for lønmodtagere for at gå på orlov.
Det skal bemærkes, at ved selvstændige  

 erhvervsdrivende forstås i det følgende personer, der i  

 arbejdsløshedsforsikringsmæssig forstand anses for at drive  

 selvstændig erhvervsvirksomhed i væsentlig omfang, herunder  

 således også personer, der i væsentlig omfang deltager i  

 driften af ægtefællens virksomhed.
Afgørelsen om, hvorvidt  

 en person driver selvstændig erhvervsvirksomhed i væsentlig  

 omfang i forhold til lov om orlovsydelse til uddannelse og lov om  

 forældreorlovsydelse, træffes af a-kassen.
II.
AF S VEJLEDNING AF skal fortsat sikre, at der finder den fornødne  

 information og vejledning sted overfor såvel virksomhederne og  

 offentlige institutioner m.v. som de ansatte, selvstændige  

 erhvervsdrivende og ledige, der måtte ønske at benytte sig af  

 orlovsordningerne.
AF kan bistå virksomhederne og offentlige  

 institutioner med vejledning i forbindelse med efter-/videreuddannelse af de  

 ansatte og med formidling af afløsere til orlovsstillingerne.
AF har således den generelle vejledningspligt  

i forbindelse med orlovsordningerne.
Arbejdsløshedskasserne  

skal vejlede egne medlemmer, påtegne/attestere ansøgningen,  

 jf. nedenfor, og drage omsorg for udbetaling af orlovsydelsen efter de  

 nærmere fastsatte retningslinier herom.
 Det er derfor også a-kassen, der i orlovsperioden  

 skal sørge for, at der løbende er dokumentation for, at orlov  

 fortsat holdes, jf. § 20 i bekendtgørelse om jobrotation og  

 forældreorlovsydelse og § 21 i bekendtgørelse om jobrotation og  

 orlovsydelse til uddannelse.
 I den forbindelse henvises til direktoratet for  

 arbejdsløshedsforsikringens vejledning om de forsikringsmæssige  

 aspekter af henholdsvis lov om forældreorlovsydelse og lov om  

 orlovsydelse til uddannelse (B-vejledning af 26. maj 1993).
III.
RETNINGSLINIER FOR AF S ADMINISTRATION.
For overskuelighedens skyld og for nemmere at kunne  

 administrere ordningerne i overgangsperioden, er de retningslinier, som var  

 gældende efter de hidtidige regler, og som fortsat gælder efter  

 de ændrede regler, nævnt med mindre skrift.
I det omfang der er  

 tilføjelser eller nye retningsliner er disse fremhævet.
 1. Dokumentationskrav for orlovspersonen.
AF skal påse, at der foreligger  

dokumentation for deltagelse i uddannelsen.
Dokumentation for  

 deltagelse i uddannelse foreligger, når uddannelsesinstitutionen  

 på ansøgningsblanketten har attesteret, at orlovspersonen er  

 optaget på uddannelsen.
 Ved godkendelse af orlovsydelse til uddannelse, skal AF  

 endvidere påse, at beskæftigelseskravene er opfyldt, jf. § 4 i  

 bekendtgørelse om jobrotation og orlovsydelse til uddannelse.  

 Dokumentation foreligger, når lønmodtageren på  

 ansøgningsblanketten på tro og love har erklæret  

 dette.
 For så vidt angår beskæftigelseskravet  

 for lønmodtagere, skal en fuldtidsbeskæftiget lønmodtager  

 have været ansat i mindst 1 år hos arbejdsgiveren umiddelbart  

 forud for orloven, samt inden for de sidste 5 år have haft  

 ansættelse svarende til 3 års fuldtidsbeskæftigelse.
 En deltidsbeskæftiget lønmodtager skal have  

 været ansat i mindst 1 år hos arbejdsgiveren umiddelbart forud  

 for orloven, samt inden for de sidste 5 år have haft ansættelse  

 svarende til mindst 2 års fuldtidsbeskæftigelse.
 For så vidt angår beskæftigelseskravet  

 for ledige, skal en fuldtidsforsikret ledig inden for de sidste 5 år  

 have haft ansættelse eller drevet selvstændig erhvervsvirksomhed  

 i væsentlig omfang svarende til 3 års  

 fuldtidsbeskæftigelse.
 En deltidsforsikret ledig skal inden for de sidste 5  

 år have haft ansættelse eller drevet selvstændig  

 erhvervsvirksomhed i væsentlig omfang svarende til 2 års  

 fuldtidsbeskæftigelse.
 For så vidt angår selvstændige  

 erhvervsdrivende, skal den selvstændige erhvervsdrivende inden for de  

 sidste 5 år have haft ansættelse eller drevet selvstændig  

 erhvervsvirksomhed i væsentlig omfang svarende til 3 års  

 fuldtidsbeskæftigelse.
 For alle tre persongrupper gælder endvidere, at de  

 skal have været medlem af en arbejdsløshedskasse i 3 år  

 inden for de sidste 5 år.
Ved godkendelse af  

forældreorlovsydelse skal AF påse, at dokumentation for  

 børn i alderen 0 til og med 8 år foreligger.
Alderskravet  

 skal være opfyldt i hele orlovsperioden.
 Med hensyn til udlevering af oplysninger til kommuner om  

 forældreorlovspersoner, henvises til Arbejdsmarkedsstyrelsens skrivelse  

 af 20. januar 1993. AF skal på kommunens anmodning udlevere oplysning  

 om orlovspersonens navn, cpr.-nr., barnets cpr.nr., samt orlovsperiodens  

 længde, samt eventuelt udlevere oplysning om  

 forældreorlovspersonens adresse.
Dokumentation foreligger, når  

 lønmodtageren/orlovspersonen på ansøgningen har oplyst  

 barnets cpr.-nr.
Lønmodtageren/orlovspersonen skal endvidere på  

 tro og love erklære, at orlov holdes for at passe barnet, og at barnet  

 ikke benytter offentligt dagtilbud i strid med § 2 i bekendtgørelse om  

 jobrotation og forældreorlovsydelse.
 2. Varighedsbetingelse for orlovsperioden.
 AF påser, at orlovsperioden opfylder  

 varighedsbetingelserne, dvs. mindst 1 uge og højst 52 uger ved  

 orlovsydelse til uddannelse og mindst 13 uger og højst 52 uger ved  

 forældreorlovsydelse.
 3. Aftale om vilkår for tilbagevenden til arbejdspladsen.
AF skal påse, at der mellem  

 arbejdsgiveren og lønmodtageren er aftalt nærmere  

vilkår for tilbagevenden til arbejdspladsen, hvilket skal  

 fremgå af ansøgningen.
AF skal ikke godkende aftalen som  

 sådan, hvorfor det ikke er nødvendigt, at AF ser eller er i  

 besiddelse af aftalen.
 4. Arbejdsgiverens lønforpligtelse overfor afløseren.
Arbejdsgiveren skal på tro og love erklære, at  

 der ikke foretages afskedigelser af (ordinært) ansatte med det  

 formål at aflønne ledige eller midlertidigt ansatte (jf. pkt. 6  

 om besættelse af den ledige stilling), og at afløseren ikke  

 ansættes med andre offentlige løntilskud, dvs. efter lov om ATB,  

 lov om kommunal beskæftigelsesindsats eller bistandslovens § 43, stk. 8  

 eller lignende tilskud.
Arbejdsgiveren skal med andre ord bære hele  

 lønudgiften til afløseren.
 5. A-kassens attestation af orlovspersonens medlemskab og dagpengeret.  

 Placeringen af den lediges falddato i forhold til orlovens udløb.
 A-kassen skal for begge ordningers vedkommende på  

 ansøgningsblanketten attestere, at orlovsansøgeren opfylder  

 kravene om medlemskab og dagpengeret.
 Vedrørende orlovsydelse til uddannelse skal  

 a-kassen endvidere attestere, at orlovsansøgeren har været  

 medlem af en a-kasse i mindst 3 år inden for de sidste 5 år.
I forbindelse med orlov til ledige skal det  

 bemærkes, at orlovsperioden indgår i ledighedsperioden, hvilket  

 medfører, at den lediges falddato bibeholdes under orloven.
Som  

 følge heraf bør AF få oplyst den lediges falddato for at  

 sikre, at tidsfrister i forbindelse med ATB og lignende vil kunne  

 overholdes.
6. Afløseren.
A-kassens attestation af afløserens  

 medlemskab og dagpengeret.
Selvstændige erhvervsdrivendes ophør  

 med at arbejde i virksomheden.
 AF skal endvidere påse, at orlovsstillingen bliver  

 besat med en dagpengeberettiget afløser med mindst samme timetal som  

 orlovspersonen.
Hovedreglen er, at afløseren skal være en  

 dagpengeberettiget ledig.
Der er dog mulighed for at midlertidigt ansatte i  

 virksomheden kan overgå til orlovsstillinger uanset om deres  

 nuværende vikariat er afviklet.
Ved en midlertidig ansættelse  

 forstås en ansættelse, der er tids- eller arbejdsopgavebestemt,  

 f.eks. barsels-, syge-, eller ferievikarer. en person, der er ansat som  

 afløser i en orlovsstilling vil også kunne anses for  

 midlertidigt ansat.
 Afløserens a-kasse skal overfor AF bekræfte  

 medlemskab og dagpengeret.
 I den forbindelse kan AF formidlet arbejdskraft til ledige  

 orlovsstillinger   hvis arbejdsgiveren ønsker dette   som led i Afs  

 almindelige service overfor virksomhederne.
Det vil være muligt for såvel  

 fuldtidsforsikrede som deltidsforsikrede, der overtager en  

 deltidsorlovsstilling at få supplerende dagpenge.
De sædvanlige  

 betingelser for opnåelse af supplerende dagpenge skal være  

 opfyldt, herunder eventuelt udstedelse af frigørelsesattest.
 For så vidt angår selvstændige  

 erhvervsdrivendes orlov bør der som hovedregel ske rotation, men  

 egentlig rotationspligt foreligger ikke.
Den selvstændige erhvervsdrivende skal dokumentere,  

 at vedkommende ophører med at arbejde i virksomheden i orlovsperioden.  

 Denne dokumentation skal som hovedregel ske i form af ansættelse af en  

 dagpengeberettiget afløser.
Den selvstændige erhvervsdrivendes  

 arbejde kan imidlertid være af en sådan karakter, at det ikke vil  

 være hensigtsmæssigt, at der ansættes en afløser i  

 den ledigblevne stilling.
Hvis en afløser ikke ansættes, skal den  

 selvstændige erhvervsdrivende overfor a-kassen erklære at  

 ophøre med at arbejde i virksomheden i orlovsperioden og  

 fremlægge materiale og oplysninger, der sandsynliggør, at den  

 selvstændige erhvervsdrivende ophører med at arbejde i  

 virksomheden i hele orlovsperioden.
Erklæringen skal indeholde  

 oplysninger om arten og omfanget af virksomheden, arbejdets  

 tilrettelæggelse i virksomheden m.v. til sandsynliggørelse af,  

 om det er muligt for den selvstændige erhvervsdrivende at ophøre  

 med at arbejde i virksomheden i orlovsperioden.
 Af skal påse, at der enten ansættes en  

 afløser i orlovsstillingen eller at der foreligger erklæring fra  

 a-kassen om, at den selvstændige erhvervsdrivende ophører med at  

 arbejde i virksomheden i orlovsperioden.
 7. Oplæringsperiode for afløseren.
I forbindelse med ansættelse af en  

 dagpengeberettiget ledig gives arbejdsgiveren mulighed for at ansætte  

 den ledige i en oplæringsperiode på op til 2 uger.
I  

 oplæringsperioden har arbejdsgiveren ret til en oplæringsydelse  

 svarende til de dagpenge, som ellers ville være blevet udbetalt til den  

 ledige.
Oplæringsydelsen udbetales af a-kassen.
Såfremt arbejdsgiveren ønsker en  

 oplæringsperiode, skal denne aftales med AF.
AF skal, hvor der er  

 knyttet en oplæringsperiode til orloven, påse:
- at orloven er af mindst 13 ugers varighed, - at afløseren er en dagpengeberettiget ledig,  

 og - at oplæringsperioden ligger umiddelbart forud for  

 orloven.
 Det skal understreges, at der ikke kan gives  

 oplæringsydelse til afløsere, der overgår fra en  

 midlertidig ansættelse i virksomheden.
I forbindelse med uddannelsesorlov vil der  

 endvidere, ud over oplæringsydelse, kunne ydes arbejdsgiveren tilskud  

 til dækning af kursusudgifter for afløseren.
Ved tilskud af  

 denne art kan benyttes midler fra flaskehalspuljen og/eller incitamentspuljen  

 efter reglerne herom.
Det regionale arbejdsmarkedsnævn træffer  

 afgørelse om, i hvilket omfang ovennævnte midler kan  

 benyttes.
 Det skal understreges, at arbejdsgiveren ikke har  

ret til tilskud ud over oplæringsydelsen.
 8. Arbejdsgiverens erklæring om at holde orlovsstillingen besat i  

 orlovsperioden.
Arbejdsgiveren skal på tro og love erklære at  

 ville opfylde sin forpligtelse til at holde stillingen besat i hele  

 orlovsperioden.
Dette gælder dog ikke for den selvstændige  

 erhvervsdrivende, som har ansat en afløser i virksomheden i  

 orlovsperioden.
AF bør fremover ved stikprøver kontrollere,  

 at der er ansat afløsere i orlovsstillingerne.
Dette kan gøres  

 ved at anmode virksomheden om at fremsende lønseddel for  

 afløseren i en given måned/periode.
Det regionale  

 arbejdsmarkedsnævn kan fastsætte nærmere regler herom.
 Såfremt AF bliver vidende om, at en orlovsstilling  

 står ubesat, skal arbejdsgiveren gøres opmærksom på  

 genbesættelsespligten og forpligtelsen til at overtage betalingen af  

 orlovsydelsen, samt opfordres til straks at søge stillingen  

 genbesat.
Den automatiske lønseddelprocedure for  

 igangværende orlovsaftaler, indgået i henhold til de hidtidige  

 regler ophæves.
Som afløsning herfor udsendes en tro- og  

 loveerklæring til arbejdsgiveren, som denne indsender til AF i udfyldt  

 stand.
 9. AF s godkendelse af orlovsaftalen.
 Når AF har påset, at  

 betingelserne for orlov er opfyldt, herunder at der er sket besættelse  

 af den ledigblevne stilling, godkender AF ansøgningen og fremsender  

 kopi til a-kassen, lønmodtageren og arbejdsgiveren.
 10. Arbejdsgiverens genbesættelsespligt.
 Hvis stillingen bliver ledig i  

 orlovsperioden, skal arbejdsgiveren straks, d.v.s. uden unødigt  

 ophold, genbesætte stillingen med en dagpengeberettiget ledig.
 Arbejdsgiveren skal udfolde alle rimelige  

 bestræbelser for at søge stillingen genbesat, herunder f.eks.  

 anmode AF om at formidle en ledig, hvis arbejdsgiveren ikke selv kan  

 besætte stillingen.
 11. Konsekvenserne af manglende genbesættelse.
Hvis stillingen ikke genbesættes,  

bliver arbejdsgiveren forpligtet til at betale orlovsydelsen for den del  

 af orlovsperioden, hvor der ikke er sket genbesættelse, i det omfang,  

 den manglende genbesættelse ikke skyldes Afs forhold.
Dette  

 indebærer, at arbejdsgiveren kan blive forpligtet fra den første  

 dag, hvor stillingen ikke har været besat.
 Hvis stillingen bliver genbesat inden 6 uger, skal  

 arbejdsgiveren dog ikke betale ydelsen for den periode, hvor stillingen har  

 været ubesat.
 AF træffer afgørelse om, fra hvilken dato  

 arbejdsgiveren er forpligtet at betale orlovsydelsen, og AF meddeler  

 arbejdsgiveren dette.
 Orlovsydelsen indbetales til AF med det fulde  

 bruttobeløb efter § 9 i bekendtgørelse om jobrotation og  

 forældreorlovsydelse og § 8 i bekendtgørelse om jobrotation og  

 orlovsydelse til uddannelse, dvs. uden fradrag for andre indtægter og  

 skattetræk.
 12. Den nye afløsers medlemskab og dagpengeret.
 Meddeler arbejdsgiveren, at stillingen er genbesat med en  

 ny afløser, skal AF påse, at afløseren opfylder kravene  

 om medlemskab af kassen og dagpengeret, jf. under punkt 6.
 13. Underretningspligten a-kassen og AF imellem.
 Af underretter a-kassen om alle forhold af  

 betydning for udbetalingen af ydelsen.
 Efter § 20 i bekendtgørelse om jobrotation og  

 forældreorlovsydelse og § 21 i bekendtgørelse om jobrotation og  

 orlovsydelse til uddannelse skal a-kassen meddele AF, hvis udbetalingen af  

 orlovs  

 ydelsen stoppes, hvorefter AF betragter ordningen som ophørt.
 14. Ingen klageadgang vedrørende AF s afgørelse.
Afgørelser truffet af AF, 15. Klageadgang over a-kassens afgørelse.
 Klager over udbetalingen af ydelserne  

 henvises til a-kassen.
 16. Overgangsordninger.
 Orlovsaftaler, der er godkendt før den 16. april  

 1993, og som gennemføres helt eller delvist efter denne dato,  

 administreres efter de regler, der var gældende på det tidspunkt,  

 orlovsaftalen blev godkendt.
Orlov indgået før den 16. april 1993 kan  

 forlænges, således at den samlede orlovsperiode bliver 52 uger,  

 jf. § 23, stk. 3 i bekendtgørelse om jobrotation og  

 forældreorlovsydelse og § 24, stk. 3 i bekendtgørelse om  

 jobrotation og orlovsydelse til uddannelse.
Disse orlovsaftaler skal dog  

 fortsat administreres efter de hidtil gældende regler.
 Vedrørende afskaffelse af den hidtidige  

 lønseddelprocedure henvises til side 11.
 Dette cirkulære træder i kraft dags dato, og  

 har virkning fra den 16. april 1993.
