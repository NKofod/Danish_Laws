Nævnet fandt, at indklagede ved at udfærdige købekontrakt havde udført  

 advokatarbejde samt ved at have undladt at besvare henvendelser fra advokat  

 havde handlet i strid med god revisorskik.
Indklagede blev herfor pålagt en  

 bøde på 10.000 kr.
 Under denne sag har advokat Preben Ottosen ved skrivelse af 30. maj 1994  

 anmodet nævnet om at tage stilling til en klage over, at registreret revisor  

 Per Engelbrechtsen har udført juridisk arbejde ved at udfærdige en  

 købekontrakt, mæglerarbejde ved at handle forretning samt ikke har besvaret  

 korrespondance i anledning heraf.
 Erhvervs- og Selskabsstyrelsen har oplyst, at Per Engelbrechtsen blev  

 optaget i registeret for registrerede revisorer den 25. juli 1983 og den 24.  

 maj 1994 har deponeret registreringen.
Det fremgår af sagen, at Revisionsfirmaet Per Engelbrechtsen for  

 »Købmandskiosken« v/Dorthe H.
Jørgensen har udfærdiget  

 virksomhedsregnskab for året 1992. Ved købekontrakt med tillæg underskrevet  

 den 26. april 1994 solgte Dorthe H.
Jørgensen »Købmandskiosken« til  

 Said-Resa Aghballe.
Denne købekontrakt blev udfærdiget på papir med følgende  

 hoved »Vego & Engelbrechtsen a/s«, hvilket firma havde  

 overtaget Revisionsfirmaet Per Engelbrechtsen.
Det fremgår af købekontrakten,  

 at købesummen for forretningen udgjorde 102.500 kr., der skulle berigtiges  

 således: »...
 Af det vedhæftede tillæg til købekontrakten fremgår bl.a.: » ...
Kr. 27.500 kan på grund af forsikringsmæssige forhold ikke deponeres hos  

 Dem, men kan indestå bank eller på min klient konto, evt. på bankkonto hvor  

 beløbet kan frigives mod sælgers, evt.
Deres og min samtidige underskrift.  

 ...« .
 Forinden købekontrakten blev underskrevet havde den været fremsendt til  

 køberens advokat (klageren). Denne fremkom ved skrivelser af 15. april 1994  

 til »Vego & Engelbrechtsen A/S« med forskellige bemærkninger  

 til udkastet og anførte bl.a. følgende:
 » Jeg har modtaget den af Dem fremsendte købekontrakt og har  

 følgende kommentarer:
 Jeg går ud fra, at De har overvejet, hvorvidt det er i overensstemmelse  

 med revisorloven, at De udfærdiger en købekontrakt, og jeg beder Dem  

 bekræfte, at Deres forsikringsselskab vil dække for eventuelle  

 ansvarspådragende fejl De måtte begå. ...
 Ad § 6:
Beløbet kr. 27.500,00 kan ikke deponeres hos Dem, idet De ikke har  

 forsikring, der dækker depositum.
Beløbet må deponeres i bank eller på min  

 klientkonto indtil forretningen er overdraget. ...« .
Indklagede fremsendte ved telefax af 18. april 1994 til klageren  

 lejekontrakt vedrørende købmandskiosken.
Herefter meddelte klageren ved en  

 skrivelse af 19. april 1994 til »Vego & Engelbrechtsen A/S«:  

 » ...
 Deres klient har rykket min klient direkte.
 Egon Sørensen er ikke i besiddelse af regnskaber, men har alene modtaget  

 balance fra 1. januar til 31. december.
 Jeg er bekendt med, at Deres klient har haft forretningen i 4 år, og jeg  

 beder Dem derfor fremsende regnskab for 1991, 1992 samt eventuelt 1993,  

 såfremt dette foreligger.
 Det er ikke sædvanligt at handle en sådan forretning, uden at  

 regnskabsmateriale foreligger. ...« .
 Ved skrivelse og telefax af 26. april 1994 fremsendte klageren den  

 underskrevne købekontrakt til »Vego & Engelbrechtsen A/S« og  

 bemærkede samtidig: » ...
at kontrakten ikke er bindende underskrevet før fortegnelse over inventar  

 er udarbejdet.
Inventarfortegnelsen bør udarbejdes ved parterens fælles  

 arbejdsindsats.
For så vidt angår fryser går jeg ud fra, at der kun er lejet en af en  

 leverandør.
Leverandørens navn ønskes oplyst. ...« .
Senere samme dag fremsendte klageren ved telefax til »Vego &  

 Engelbrechtsen A/S« genpart af købekontrakten vedhæftet underskrevet  

 tillæg af køber.
Klageren rykkede for svar herpå ved skrivelse af 3. maj  

 1994. Det anførtes i denne skrivelse:
 » I ovennævnte sag beder jeg Dem nu vende tilbage til min telefax  

 af 26. april 1994 senest den 4. maj 1994 kl. 12.00.
 I modsat fald vil jeg indkalde Deres klient til møde på mit kontor for at  

 afdække, hvorvidt handlen kan gennemføres ».
Herefter meddelte indklagede ved skrivelse af 4. maj 1994, at hans klient  

 ikke havde kommentarer til ændringerne i købekontrakten udover, at  

 udbetalingen skulle deponeres i sælgers pengeinstitut.
I en skrivelse af 5.  

 maj 1994 til »Vego & Engelbrechtsen A/S« anførte klageren:
 » Jeg har modtaget Deres telefax af 4. maj 1994.
 Meddel mig venligst, hvem Deres klients pengeinstitut er.
 Jeg har iøvrigt bemærket, at De alene fremsender udkast, men går ud fra,  

 at De som revisor indestår for rigtigheden af de fremlagte regnskaber, da de  

 anvendes ved køb af forretningen og fremsendes af Dem«.
 Købesummen blev af klageren deponeret i sælgers pengeinstitut den 9. maj  

 1994, hvilket indklagede blev orienteret om ved en skrivelse af samme dato.  

 Ved skrivelse af 26. maj 1994 til »Vego & Engelbrechtsen A/S«  

 oplyste klageren efter flere telefoniske henvendelser fra indklagede, at den  

 deponerede købesum ville kunne frigives, når der forelå dokumentation for  

 telefon var betalt, at kautionsdokument var i kvitteret stand overfor Unibank  

 A/S, at løsøreejerpantebrev pantsat til Frisko Sol Is A/S var kvitteret til  

 aflysning og bekræftelse på, at indtrædelsesretten i lejemålet var frafaldet.
Indklagede har ikke oprindelig besvaret nævnets henvendelser.
Derimod har  

 statsautoriseret revisor Mogens J.
Vego ved skrivelse af 19. december 1994  

 meddelt, at indklagede var tidligere indehaver af revisionsfirmaet, men har  

 overdraget det til ham.
Statsautoriseret revisor Mogens J.
Vego har endvidere  

 anført, at indklagede overfor ham har oplyst, at han ikke har udfærdiget  

 købekontrakt, men at kontrakten er udarbejdet af købers revisor og kopieret  

 på kontoret og på Vego & Engelbrechtsens brevpapir.
 Nævnet har siden modtaget en skrivelse af 14. maj 1995 fra indklagede,  

 hvori denne anfører: » ...
Min assistance i handlen har kun været at formidle de modtagne oplysninger  

 fra Dorte Jørgensen, der har aldrig været tale om at undertegnede var advokat  

 for sælger i handlen.
Det må med rette konstateres at sælger har i selve  

 handlens forløb glemt at oplyse nogle af tingene som så efterfølgende er  

 opsaveret ».
 Disciplinærnævnet skal udtale:
På det foreliggende grundlag, hvor indklagede i det væsentlige ikke har  

 imødegået klagerens oplysninger, må nævnet i overensstemmelse med klagerens  

 sagsfremstilling lægge til grund, at indklagede har udfærdiget det udkast,  

 der senere - med visse tilføjelser - blev underskrevet som den endelige  

 købekontrakt vedrørende kiosken.
Det må videre lægges til grund, at  

 indklagede i den følgende fase, hvor handlen blev berigtiget, optrådte som  

 sælgers repræsentant over for købers advokat, og at indklagede - efter den  

 foreliggende korrespondance - i vid udstrækning ikke reagerede på advokatens  

 anmodninger om nødvendige oplysninger til brug for berigtigelsen af handlen.
 Nævnet finder det herefter godtgjort, at indklagede ved at udfærdige  

 købekontrakten har udført advokatarbejde og derved har overtrådt lov om  

 registrerede revisorer § 4a, stk. 1, som affattet ved lov nr. 427 af 1. juni  

 1994. I den forbindelse bemærkes, at det ikke kan antages, at der med den  

 nævnte lovbestemmelse har været tilsigtet nogen realitetsændring i forhold  

 til forbudet i de tidligere gældende regler mod, at en registreret revisor  

 drev erhvervsvirksomhed betinget af offentlig autorisation eller tilladelse.  

 Indklagede har yderligere tilsidesat god revisorskik ved som nævnt at have  

 undladt at besvare henvendelser fra købers advokat.
Derimod kan nævnet ikke anse det for godtgjort, at indklagede har udøvet  

 ejendomsmæglervirksomhed, idet der ikke i de foreliggende oplysninger er  

 belæg for at antage, at kontakten mellem køberen og sælgeren af kiosken blev  

 formidlet af indklagede.
Som følge heraf frifindes indklagede for denne del  

 af klagen.
Den disciplinærstraf, der i ovennævnte omfang herefter er forskyldt,  

 findes passende at kunne fastsættes til en bøde på 10.000 kr.
Nævnet har  

 herved lagt vægt på, at udbetalingen på 27.500 kr. ifølge indklagedes udkast  

 skulle deponeres hos indklagede selv, og at bestemmelsen herom først blev  

 ændret efter krav fra købers advokat, klageren.
 T h i b e s t e m m e s :
 Registreret revisor Per Engelbrechtsen pålægges en bøde på 10.000 kr.
