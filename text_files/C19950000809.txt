 1. Finansministeriet har fra Danmarks Statistik fået oplysning om,  

 at der i perioden fra oktober 1993 til oktober 1994 i forbindelse med  

 boligpostens indregning i nettoprisindekset er konstateret en stigning i  

 boliglejen på 3,0 pct.
Med henvisning hertil skal man meddele, at boligbidrag for statens  

 tjeneste- og lejeboliger med virkning fra 1. juni 1995 forhøjes med 3,0 pct.  

 jf.
Finansministeriets cirkulære nr. 32 af 16. marts 1989, § 32, stk. 1. (LP.  

 nr. 30/89)(* 3).
 Tilsvarende regulering skal gennemføres af boligbidrag for  

 statsunderstøttede institutioners boliger.
 2. Man skal anmode om, at styrelserne snarest og senest inden 1.  

 marts 1995 giver de enkelte boligindehavere meddelelse om  

 boligbidragsforhøjelsen således, at de ændrede boligbidrag kan få virkning  

 fra 1. juni 1995, jf. cirkulærets § 32, stk. 4.
3. I nogle tilfælde er der i henhold til cirkulærets § 37, stk. 2,  

 tillagt tjenestemænd midlertidige personlige, ikke-pensionsgivende tillæg til  

 hel eller delvis dækning af forøgede boligudgifter som følge af nedlæggelse  

 af de pågældendes tidligere tjenesteboliger.
Sådanne tillæg skal nedsættes  

 med den procent, som boligbidragene for disse tjenesteboliger ifølge dette  

 cirkulære ville være blevet forhøjet med.
Denne nedsættelse gælder også fra  

 1. juni 1995 og skal ske for alle de personlige tillæg, for hvilke der i  

 forbindelse med tildelingen er taget forbehold om revision ved almindelige  

 reguleringer af tjenesteboligbidragene.
 4. Cirkulæret træder i kraft 1. juni 1995. Samtidig ophæves  

 Finansministeriets cirkulære nr. 38 af 11. februar 1994 om boligbidrag for  

 tjeneste- og lejeboliger (APD.nr. 17/94) (* 4).
Finansministeriet Den 7. februar 1995 P.
M.
V.
 E.B.
Ena Poulsen (* 1) Udsendt som Fmst. nr. 11/95 (* 2) Omtalt i Den Personaleadministrative Vejledning Kap. 22.
