Sikring  

 mod forvekslinger ved kirurgiske indgreb: De fem trin Vejledning 1  

 	  

 De fem trin 1.1  

 	  

 Informeret samtykke 1.1.1  

 	  

 Øjeblikkeligt behandlingsbehov 1.2  

 	  

 Markering af operationssted 1.3  

 	  

 Identifikation af patienten 1.3.1  

 	  

 Inhabile patienter 1.4  

 	  

 Entydig mærkning mv.
1.5  

 	  

 Time out 2  

 	  

 Instrukser 3  

 	  

 Ansvar 4  

 	  

 Relevante forskrifter Formålet med  

 vejledningen Formålet med denne vejledning er at præcisere, hvorledes  

 sundhedspersoner skal forholde sig i forbindelse med udførelse af kirurgiske  

 indgreb og dermed forhindre utilsigtede hændelser forårsaget af  

 forvekslinger.
I Danmark kender man ikke hyppigheden af forvekslinger ved  

 kirurgiske indgreb.  

 Internationale  

 undersøgelser anslår, at for hvert 15.000 - 30.000 indgreb sker der ét  

 forvekslingsindgreb.
Det er en sjælden hændelse, som dog kan have alvorlige  

 konsekvenser for den enkelte patient.
Ved forveksling i forbindelse med kirurgiske indgreb forstås i  

 denne vejledning alle hændelser, hvor der er påbegyndt kirurgiske eller  

 invasive procedurer, herunder udtagelse af biopsier, endoskopier med videre  

 udført på den forkerte patient, i den forkerte region eller på det forkerte  

 organ på patienten.
Definitionen omfatter også forkert indgrebstype eller  

 procedure samt forveksling af implantater.
 Betegnelsen operatøren vil i det følgende blive anvendt om den,  

 der er ansvarlig for udførelsen af det kirurgiske eller invasive indgreb.
 Vejledningen beskriver en systematisk procedure bestående af  

 fem komplementære trin til forebyggelse af forveksling i forbindelse med  

 kirurgiske indgreb.
 En procedure omfattende de fem trin er allerede implementeret i  

 flere amter.
1. De fem trin De fem komplementære trin omfatter:
 1)  

 	  

 Kontrol af, at  

 patientens informerede samtykke til behandling er indhentet og journalført.
 2)  

 	  

 Markering af operationssted  

 med en sprit - eller vandfast pen.
 3)  

 	  

 Identifikation af  

 patienten.
 4)  

 	  

 Entydig mærkning mv.
 5)  

 	  

 Time out.
 Det er afgørende, at alle sundhedspersoner, der indgår i  

 operationsholdet eller befinder sig i rummet, hvor proceduren foregår og  

 patienten, hvis det er muligt, deltager aktivt i gennemførelsen af  

 ovenstående  

 procedure.
1.1  

 		  

 Informeret  

 samtykke Operatøren kontrollerer, at informeret samtykke til det  

 operative indgreb er indhentet og journalført.
Dette bør ske i god tid.
1.1.1  

 	  

 Øjeblikkeligt  

 behandlingsbehov I situationer, hvor øjeblikkelig behandling er påkrævet for  

 patientens overlevelse, eller for på længere sigt at forbedre patientens  

 chance  

 for at overleve eller for at opnå et væsentligt bedre resultat af  

 behandlingen,  

 kan en sundhedsperson indlede eller fortsætte en behandling uden samtykke fra  

 patienten eller fra forældremyndighedens indehaver, nærmeste pårørende eller  

 værge.
1.2  

 		  

 Markering  

 af operationssted Operatøren sikrer sig, at indikationen, indgrebstype og entydig  

 lokalisation er angivet i journalen og foretager en markering af  

 operationsstedet.
Markeringen fortages med en sprit  eller vandfast  

 pen.  

 Markeringen af stedet skal også ske, når patienten er vågen under hele  

 indgrebet og i forbindelse med afdækning til operationen, sikres det, at  

 markeringen er synlig for operatøren.
Såfremt det er muligt, deltager patienten eller eventuelt  

 patientens pårørende aktivt i markeringen, enten ved at udpege det sted, der  

 skal markeres eller ved at bekræfte, at det er det rigtige sted, der er  

 markeret.
Markeringen af operationsstedet på patienten bør foregå i god tid  

 før  

 operationen.
 Markering af operationsstedet kan i særlige situationer  

 undlades, eksempelvis i tilfælde af akutte livsreddende kirurgiske indgreb  

 (pleuradrænanlæggelse ved trykpneumothorax og eksplorative indgreb for  

 ukontrollabel blødning med videre), ved laparotomier og indgreb på uparrede  

 indre organer eller gennem naturlige kropsåbninger samt kraniotomier og andre  

 indgreb i hjernen.
 Det skal fremgå af journalen, at der er foretaget en  

 markering.
1.3  

 		  

 Identifikation  

 af patienten Operatøren sikrer sig patientens identitet, umiddelbart inden  

 det operative indgreb begynder.
Patienten skal spørges om sit fulde navn og personnummer.
En  

 patient kan ikke anses for korrekt identificeret alene ved navn.
Det er ikke  

 tilstrækkeligt, at patienten på forespørgsel bekræfter sit navn og  

 personnummer.
 Svaret fra patienten skal sammenholdes med eventuelt  

 identifikationsarmbånd og oplysningerne i journalen.
 Det skal fremgå af journalen, at patienten er identificeret og  

 på hvilken måde.
1.3.1  

 	  

 Inhabile  

 patienter Hos patienter, der er inhabile, eksempelvis som følge af  

 demens, bevidstløshed eller psykisk udviklingshæmning, kan identifikationen  

 sikres ved anvendelse af identitetsarmbånd med angivelse af navn,  

 personnummer  

 og stamafdeling.
Som hovedregel bør identiteten tillige bekræftes under  

 medvirken  

 af personale fra stamafdeling eller pårørende.
 Hvis der ikke rutinemæssigt anvendes identitetsarmbånd, skal  

 identiteten på anden måde sikres.
 1.4  

 		  

 Entydig  

 mærkning mv.
 Umiddelbart inden det operative indgreb begynder, kontrollerer  

 mindst to personer fra operationsholdet, at de medfølgende oplysninger  

 (papirjournal, elektroniske journaler, billedmateriale mv.) er entydigt  

 mærkede  

 og i overensstemmelse med patientens identitet, samt at billedmateriale er  

 ophængt  

 eller vises korrekt.
 Operatøren er ansvarlig for udførelse af kontrollen og denne  

 skal fremgå af operationsbeskrivelsen.
1.5  

 		  

 Time  

 out Operatøren har ansvaret for, at operationsholdet lige efter  

 kontrollen af journaloplysninger holder time out.
Alle på operationsholdet deltager og bekræfter overfor  

 hinanden, at -  

 	  

 det er den rigtige  

 patient -  

 	  

 det korrekte sted på  

 patienten er markeret.
Hvis det ikke har været muligt at udføre markeringen  

 siges højt, hvor på patienten, der skal opereres -  

 	  

 det er den rigtige  

 procedure, der skal indledes -  

 	  

 patienten er lejret  

 korrekt -  

 	  

 den rigtige  

 billeddokumentation er til stede og -  

 	  

 eventuelt implantat og  

 særligt udstyr er til stede på stuen.
2. Instrukser Ovennævnte principper og krav til journalføring skal fremgå af  

 afdelingens instrukser.
 Den ansvarlige overlæge skal sikre, at det af den pågældende  

 afdelings instrukser fremgår, hvilke af denne vejlednings opgaver, der kan  

 delegeres.
 Det er afdelingsledelsens (den administrerende  

 overlæge/oversygeplejerske) ansvar at sikre, at disse instrukser udarbejdes.
3. Ansvar Operatøren har ansvaret for, at procedurerne i denne vejledning  

 følges.
4. Relevante forskrifter 1. Lov om patienters retstilling, lov nr. 482 af 1. juli 1998.
 2. Sundhedsloven, lov nr. 546 af 24. juni 2005 (1. januar  

 2007).
 3. Lov om autorisation af sundhedspersoner og om sundhedsfaglig  

 virksomhed, lov nr. 451 af 22. maj 2006 (1. januar 2007).
 4.  

 Sundhedsstyrelsens  

 vejledning nr. 60258 af 1. maj 1998 om identifikation af patienter og anden  

 sikring mod forvekslinger i sundhedsvæsenet.
 5. Sundhedsstyrelsens vejledning af 20. november 2000 om  

 udfærdigelse af instrukser.
