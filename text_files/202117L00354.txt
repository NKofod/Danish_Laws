Ændringsforslag stillet den 13. december 2021 uden for betænkningen Ændringsforslag til 2. behandling af Forslag til lov om ændring af lov om valg til Folketinget, lov om valg af danske medlemmer til Europa-Parlamentet og lov om kommunale og regionale valg (Forbud mod betaling for vælgererklæringer og stillerunderskrifter samt krav om godkendelse af navneændring for opstillingsberettigede partier m.v.) [af indenrigs- og boligministeren (Kaare Dybvad Bek)]:
Til § 1 Af Mette Thiesen (NB):
 1) Efter nr. 17 indsættes som nyt nummer:
 »01. I § 106 indsættes efter stk. 1 som nyt stykke:
»Stk. 2. Ved straffens udmåling efter stk. 1 og 2 betragtes det som en skærpende omstændighed, at overtrædelse af § 12 c er foretaget af et parti, der ved sidste folketingsvalg har opnået repræsentation i Folketinget og fortsat er repræsenteret i dette, jf. § 11, stk. 1.« Stk. 2 bliver herefter stk. 3.« [Skærpende omstændighed ved strafudmåling. ] Bemærkninger Til nr. 1 Den foreslåede ændring slår fast, at det ved strafudmålingen udgør en skærpende omstændighed, hvis overtrædelsen af forbuddet mod betaling for vælgererklæringer er begået af et parti, der ved sidste folketingsvalg har opnået repræsentation i Folketinget og fortsat er repræsenteret i dette.
