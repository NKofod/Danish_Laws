Skriftlig fremsættelse (14. december 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om autorisation af sundhedspersoner og om  

 sundhedsfaglig virksomhed (Lovforslag nr.
L 111).
 Lovforslagets formål er at styrke patientsikkerheden og  

 fremme kvaliteten af sundhedsvæsenets ydelser gennem autorisation af nærmere  

 bestemte grupper af sundhedspersoner, hvor andres virksomhed på det  

 pågældende  

 virksomhedsområde kan være forbundet med særlig fare for patienter.
 Formålet med lovforslaget er endvidere at samle de gældende  

 bestemmelser i de 14 eksisterende autorisationslove i en fælles  

 autorisationslov og samtidigt at forenkle, modernisere og regelsanere  

 lovgivningen, samt at gennemføre nogle få indholdsmæssige ændringer.  

 Centralstyrelseslovens bestemmelser om fratagelse og generhvervelse af  

 autorisation optages i lovforslaget, samtidig med at loven foreslås ophævet.
 I forhold til gældende ret indeholder lovforslaget følgende  

 ændringer:
1) Kosmetisk behandling I lovforslaget er optaget nye og samlede regler vedrørende  

 kosmetisk behandling, der bemyndiger Sundhedsstyrelsen til at bestemme, at  

 nærmere beskrevne behandlinger, behandlingsmetoder eller behandlingsudstyr  

 til  

 brug for kosmetisk behandling alene må anvendes af sundhedspersoner med  

 særlige  

 kvalifikationer, eller på nærmere beskrevne vilkår.
2) Udvidet adgang til umiddelbart at foretage  

 virksomhedsindgreb over for en autoriseret sundhedsperson Der foreslås en udvidet adgang for Sundhedsstyrelsen til i  

 påtrængende tilfælde, hvor der er begrundet mistanke om, at en autoriseret  

 sundhedsperson er til fare for patientsikkerheden, umiddelbart at indskrænke  

 virksomhedsområdet, så længe mistanken herom undersøges.
3) Bortfald af retten til selvstændig faglig  

 virksomhed, når sundhedspersonen fylder 75 år Af hensyn til patientsikkerheden foreslås som noget nyt, at  

 en autoriseret sundhedsperson, der fylder 75 år, skal ansøge om at kunne  

 fortsætte med at udøve selvstændig faglig virksomhed.
Ansøger  

 sundhedspersonen  

 ikke, bortfalder retten til selvstændig faglig virksomhed.
4) Patientjournaler Lovforslagets regler om patientjournaler svarer i det store  

 og hele til de gældende bestemmelser.
Dog fastsættes samtidigt regler,  

 hvorefter overdragelse af journaler forenkles ved praksisoverdragelse samt  

 ved  

 ophør af praksis og om opbevaring af journaler i forbindelse hermed.
5) Medhjælp Der indføres en generel hjemmel for Sundhedsstyrelsen til at  

 udstede nærmere regler om sundhedspersoners medhjælp.
Hidtil har reglerne om  

 medhjælp ikke direkte været reguleret, når bortses fra medhjælp til tandlæger  

 og tandplejere.
6) Lægers turnusuddannelse For at skabe fleksibilitet i den lægelige videreuddannelse  

 foreslås det at give mulighed for generelt at fastsætte længden af  

 turnusuddannelsen til 12-18 måneder.
Efter gældende regler er længden af  

 turnusuddannelsen fastsat til 18 måneder.
7) Bortfald af central vurdering af overlæger (§  

 14-vurdering) Efter § 14 i den gældende lægelov skal  

 ansættelsesmyndigheden før beslutning om ansættelse i en overlægestilling  

 træffes, forelægge sin indstilling om ansættelse i stillingen for  

 Sundhedsstyrelsen, der inden 10 dage kan afgive en vejledende, lægefaglig  

 vurdering af ansøgeren.
Kommunalreformen indebærer, at der etableres 5 fagligt  

 stærke regioner.
Det lægges derfor til grund, at regionerne selv vil være i  

 stand til at varetage opgaven med fagligt at vurdere de overlæger, der skal  

 ansættes.
På den baggrund er det Indenrigs- og Sundhedsministeriets  

 opfattelse,  

 at  

 §14  

 -vurderingen har mistet sin berettigelse.
8) Selvstændigt virke for tandlæger og kiropraktorer Såvel i forbindelse med udøvelse af tandlæge- som  

 kiropraktorvirksomhed skal der efter gældende regler gennemføres 1 års  

 praktisk  

 arbejde hos en praktiserende tandlæge eller kiropraktor, før de pågældende  

 kan  

 udøve virksomheden selvstændigt.
Det foreslås for de to uddannelser at  

 indføre  

  efter afsluttet 1-årig praktik  tilladelse til selvstændigt  

 virke som  

 henholdsvis tandlæge eller kiropraktor.
9) Sygeplejebureauer Ifølge sygeplejerskeloven skal sygeplejebureauer, som  

 anviser sygeplejersker, godkendes af Sundhedsstyrelsen og stå under dennes  

 tilsyn.
Bestemmelsen, der er historisk begrundet, forbeholder, som noget helt  

 særligt på arbejdsmarkedet, retten til anvisning af sygeplejerskevikarer til  

 bestemte  

 personer med sygeplejefaglig indsigt.
Da sygeplejersker allerede er omfattet  

 af  

 den almindelige arbejdsformidling, og da der ikke er faglig begrundelse for  

 at  

 opretholde en sådan særlig regulering af vikarbureauer på området, foreslås  

 bestemmelsen herom ophævet.
10) Udførelse af  

 nåleakupunkturbehandling Behandling med  

 nåleakupunktur, der  

 hidtil har været forbeholdt læger eller disses medhjælp, foreslås fremover at  

 kunne foretages uden lægelig medvirken.
 Herudover er der i lovforslaget sket en række  

 moderniseringer af sproget og udeladelse af bestemmelser, der har mistet  

 deres  

 betydning, hovedsagelig i relation til bestemmelser fra lægeloven.
 Endelig er der i lovforslaget optaget en bestemmelse om  

 ændring af lov om klage- og erstatningsadgang inden for sundhedsvæsenet, der  

 medfører, at alle klage- og tilsynssager, der afsluttes med en afgørelse  

 efter  

 den 1. januar 2006, offentliggøres, også de sager, der er indsendt til klage-  

 eller tilsynsmyndigheden før den 1. januar 2006.
 Loven foreslås at træde i kraft den 1. januar 2007,  

 ændringen af klage- og erstatningsloven dog dagen efter bekendtgørelsen i  

 Lovtidende.
 Idet jeg i øvrigt henviser til lovforslagets bemærkninger,  

 tillader jeg mig at anbefale forslaget til Tingets velvillige behandling.
