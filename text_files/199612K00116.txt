Nr LSF 116 Forslag til Lov om ændring af lov om kontinentalsoklen(* 1) Fremsat af energiministeren (Svend Auken) den 11. december 1996 Vedtaget ved tredjebehandling den 20. februar 1997 Lov nr. 187 af 12/03/1997 § 1 I lov om kontinentalsoklen, jf. lovbekendtgørelse nr. 182 af  

 1. maj 1979, som ændret ved § 46 i lov nr. 357 af 6. juni 1991 og § 2 i lov  

 nr. 484 af 12. juni 1996, foretages følgende ændringer:
 1. § 3, stk. 2, nr. 2, ophæves.
 Nr. 3-5 bliver herefter nr. 2-4.
 2. Efter § 4 indsættes:
» § 4 a.
Tilladelse efter denne lov til projekter, der  

 omfatter nedlæggelse af rørledninger til transport af kulbrinter over dansk  

 kontinentalsokkelområde, og som må antages at påvirke miljøet i væsentlig  

 grad, kan kun meddeles på baggrund af en vurdering af de miljømæssige  

 konsekvenser, og efter at offentligheden og de berørte myndigheder og  

 organisationer har haft lejlighed til at udtale sig herom.
 Stk. 2. Miljø- og energiministeren kan fastsætte nærmere regler om  

 afgrænsningen af de projekter, der er omfattet af stk. 1, og om, hvilke  

 mindsteoplysninger og eventuelle undersøgelser der er nødvendige, for at en  

 vurdering af de miljømæssige konsekvenser kan foretages.
Stk. 3. Miljø- og energiministeren kan endvidere fastsætte nærmere  

 regler om underretning og høring af offentligheden og de berørte myndigheder  

 og organisationer.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag I lov om kontinentalsoklen, jf. lovbekendtgørelse nr. 182 af 1. maj 1979,  

 som ændret ved § 46 i lov nr. 357 af 6. juli 1991 og § 2 i lov nr. 484 af 12.  

 juni 1996, foretages følgende ændringer:
§ 1 1. § 3, stk. 2., 2) ophæves, Nr. 3.), 4.) og 5.) bliver  

 herefter 2.), 3.) og 4.).
 2. Efter § 4 indsættes:
» § 4 a.
Tilladelse efter denne lov til projekter der omfatter  

 nedlæggelse af rørledninger til transport af kulbrinter over dansk  

 kontinentalsokkelområde og som må antages at påvirke miljøet i væsentlig  

 grad, kan kun meddeles på baggrund af en vurdering af de miljømæssige  

 konsekvenser og efter, at offentligheden og de berørte myndigheder og  

 organisationer har haft lejlighed til at udtale sig herom.
 Stk. 2. Miljø- og energiministeren kan fastsætte nærmere regler om  

 afgrænsningen af de projekter, der er omfattet af stk. 1, og om hvilke  

 mindsteoplysninger og eventuelle undersøgelser, der er nødvendige for, at en  

 vurdering af de miljømæssige konsekvenser kan foretages.
Stk. 3. Miljø- og energiministeren kan endvidere fastsætte nærmere  

 regler om underretning og høring af offentligheden og de berørte myndigheder  

 og organisationer.« § 2 Loven træder i kraft den 1. februar 1997.
Bemærkninger til lovforslaget Almindelige bemærkninger Kontinentalsokkelloven, jf.
Lovbekendtgørelse nr. 182 af 1. maj 1979 om  

 kontinentalsoklen, bygger på konventionen fra 1958 om den kontinentale  

 sokkel.
Loven har til formål at skabe et detaljeret nationalt dansk  

 administrationsgrundlag for den højhedsret over de mineralske forekomster mv.  

 og visse levende organismer, der tillægges kyststaten efter konventionen.  

 Godkendelser af rørledninger til transport af olie og gas fra et land til et  

 andet land over dansk kontinentalsokkel meddeles med hjemmel i  

 kontinentalsokkelloven.
Der findes i dag tre godkendte rørledninger over den danske  

 kontinentalsokkel, som transporterer gas produceret på norske felter til det  

 europæiske kontinent.
Disse rørledninger går til henholdsvis Tyskland og  

 Belgien.
Dimensionen på de tre rør varierer fra 36K(914 mm.) til 42K(1066  

 mm.). Derudover er endnu to tilsvarende rørledninger under projektering.  

 Lovforslaget har til formål at implementere Rådets direktiv 85/337/EØF af 27.  

 juni 1985 om vurdering af visse offentlige og private projekters indvirkning  

 på miljøet (VVM-direktivet). Forslaget omfatter rørledninger til transport af  

 kulbrinter fra et land til et andet over dansk kontinentalsokkel.
Ved en  

 ændring af undergrundsloven i folketingsåret 1994/95 blev der tilvejebragt  

 hjemmel til gennemførelse af direktivet i dansk ret for anlæg, herunder  

 rørledninger, til brug for indvinding og transport af olie og gas indvundet  

 på den danske kontinentalsokkel.
Undergrundsloven omfatter imidlertid ikke  

 rørledninger til transport af kulbrinter over dansk sokkel etableret med  

 hjemmel i kontinentalsokkelloven.
En tilsvarende ændring er foretaget i  

 planlovgivningen, for så vidt angår projekter på land, og i Råstofloven for  

 så vidt angår indvinding af råstoffer på søterritoriet og kontinentalsoklen.
 Gennemførelse af VVM-direktivet også for rørledninger til transport af  

 kulbrinter over den danske kontinentalsokkel skal ses på baggrund af, at  

 Kommissionen tidligere har gjort opmærksom på, at den hidtidige danske  

 implementering for såkaldte bilag 2-projekter, hvortil projekter omfattet af  

 undergrundsloven og kontinentalsokkelloven hører, ikke var tilstrækkelig.  

 Lovændringen retter sig primært mod transitrørledninger, men den vil også  

 omfatte rørledninger, som transporterer kulbrinter over kontinentalsoklen til  

 Danmark.
For så vidt angår anlæg af rørledninger over den danske kontinentalsokkel  

 til transport af olie eller naturgas er projekter af denne art omhandlet i  

 VVM-direktivets BILAG II, nr. 10 »Infrastrukturprojekter« punkt h)  

 »Anlæg af olie- og gasledninger«.
Bilag II henviser til direktivets  

 artikel 4, stk. 2, hvoraf det fremgår, at projekter, der henhører under de i  

 bilag II anførte grupper, skal undergives miljøvurdering i henhold til  

 artikel 5 til 10, når medlemsstaterne finder, at det er påkrævet på grund af  

 projekternes karakter.
Medlemsstaterne skal således udpege hvilke typer  

 projekter, der skal vurderes, eller fastsætte kriterier og/eller  

 grænseværdier for at afgøre, hvilke af de nævnte projekter, der skal vurderes  

 i henhold til direktivets artikel 5 til 10.
Tilladelse til etablering af rørledninger til transport af kulbrinter på  

 dansk kontinentalsokkel meddeles i henhold til bekendtgørelse nr. 141 af 13.  

 marts 1974 om rørledningsanlæg på dansk kontinentalsokkelområde til transport  

 af kulbrinter.
Bekendtgørelsen er udstedt med hjemmel i § 4 og § 5, stk. 3, i  

 kontinentalsokkelloven.
I bekendtgørelsens § 2 er fastsat en række vilkår,  

 som blandt andet kan stilles i forbindelse med meddelelse af tilladelse til  

 etablering og drift af rørledningsanlæg til transport af kulbrinter på dansk  

 kontinentalsokkelområde.
Der er ikke tale om en udtømmende opregning, og der  

 kan således - og bliver allerede - stillet miljøkrav.
Imidlertid er der på  

 nuværende tidspunkt ikke hjemmel til at kræve offentlig høring af  

 miljøkonsekvensvurderinger i forbindelse med godkendelse af disse  

 rørledninger.
VVM-direktivet pålægger medlemslandene at sikre, at der forud for  

 etablering af visse nærmere beskrevne projekter foretages en egentlig  

 vurdering af projektets indvirkning på miljøet.
Derefter skal vurderingen  

 sendes i offentlig høring med henblik på, at offentligheden kan få lejlighed  

 til at udtale sig, forinden projektet påbegyndes.
Det er navnlig med henblik  

 på at kunne gennemføre denne inddragelse af offentligheden, at der foreslås  

 en lovændring, idet kontinentalsokkelloven ikke indeholder hjemmel hertil.
 Lovforslaget indeholder endvidere forslag om at ophæve  

 undtagelsesbestemmelsen for jagtloven, således at lov om jagt og  

 vildtforvaltning bringes i anvendelse indenfor sikkerhedszonerne.
Administrative og økonomiske konsekvenser Lovforslaget forventes ikke at medføre væsentlige administrative eller  

 økonomiske konsekvenser.
Det må forventes, at det kun i enkeltstående  

 tilfælde vil forekomme, at projekter vil blive fordyret som følge af en  

 VVM-vurdering, hvorfor de erhvervsøkonomiske konsekvenser for det  

 transitterende land vurderes at være minimale.
VVM-vurderingen forventes at  

 få positive miljømæssige konsekvenser ved gennem en samlet afvejning af de  

 miljømæssige konsekvenser at gøre det muligt allerede i forbindelse med  

 etablering af rørledningsprojekter at sikre mindst mulig negativ påvirkning  

 af miljøet.
Bemærkninger til lovforslagets enkelte bestemmelser Til § 1 Til nr. 1 Ændringen som ophæver den hidtil gældende undtagelsesbestemmelse for  

 jagtloven, således at lov om jagt og vildtforvaltning bringes i anvendelse  

 indenfor sikkerhedszonerne, er medtaget for at bringe kontinentalsokkelloven  

 i overensstemmelse med råstofloven, hvor en tilsvarende ændring er  

 gennemført, således at de to love også gælder for faste anlæg, hvorfra der  

 indvindes råstoffer på kontinentalsoklen.
Til nr. 2 Bestemmelsen har til formål at implementere VVM-direktivet (85/337/EØF),  

 for så vidt angår projekter, der vedrører rørledninger på den danske  

 kontinentalsokkel.
Disse projekter er omfattet af direktivets bilag II, som  

 angiver forskellige kategorier af projekter, der ikke er undergivet  

 obligatorisk VVM-procedure, og som derfor skal VVM-behandles efter en konkret  

 vurdering af, om indvirkningen på miljøet gør det påkrævet.
På landområdet er  

 direktivet allerede implementeret ved særlige bestemmelser herom i  

 planlovgivningen m.v.
 Direktivet pålægger medlemslandene at sikre, at der forud for etablering  

 af visse nærmere beskrevne projekter foretages en vurdering af de  

 miljømæssige konsekvenser for omgivelserne, ligesom der skal træffes de  

 nødvendige foranstaltninger til at sikre, at den, der søger et sådant anlæg  

 etableret, giver de oplysninger, der er nødvendige for, at en vurdering kan  

 foretages.
Ved projekter forstås ifølge direktivet bl.a. udførelse af anlægsarbejder  

 eller andre installationer eller arbejder og andre indgreb i det naturlige  

 miljø eller i landskaber, herunder sådanne, der tager sigte på anlæg af olie-  

 og gasledninger.
De tilladelser til etablering af rørledninger på dansk  

 kontinentalsokkel, som idag gives efter bekendtgørelse nr. 141 af 13. marts  

 1974, jf. kontinentalsokkellovens § 4 og § 5, stk. 3, indeholder også krav  

 om, at bygherren skal udvise miljøhensyn, men der kræves ikke en egentlig  

 VVM-procedure.
Direktivet forudsætter, at der afhængig af projektets indvirkning på  

 miljøet skal foretages en egentlig VVM-vurdering, og at offentligheden skal  

 orienteres om de foretagne vurderinger og sikres adgang til at udtale sig,  

 forinden projektet påbegyndes.
Det er navnlig med henblik på, at kunne  

 gennemføre denne inddragelse af offentligheden, at der foreslås en  

 lovændring.
Ved afgrænsning efter stk. 2, af hvilke projekter der vil blive omfattet  

 af krav om en VVM-procedure, vil der blive givet miljø- og energiministeren  

 bemyndigelse til at afgrænse dette.
Ved udøvelse af ministerens bemyndigelse  

 vil der bl.a. blive taget udgangspunkt i følgende principper: I  

 EF-fuglebeskyttelsesområder og Ramsar områder samt områder udlagt i henhold  

 til EF-habitatdirektivet kræves en VVM-procedure, når et projekt vil kunne  

 indebære forringelser af disse områder eller medføre forstyrrelser, som har  

 betydelig indvirkning på de arter, for hvilke områderne er udpeget.
Herudover  

 kan der fastsættes kapacitetskriterier med henblik på, at kun projekter, der  

 vil kunne få væsentlig indvirkning på miljøet, omfattes af en VVM-procedure,  

 ligesom der ved beslutningen, om hvilke mindsteoplysninger og udførelse af  

 eventuelle undersøgelser, vil blive lagt vægt på, om der er tale om olie-  

 eller gasrørledninger.
Der gives i stk. 3 miljø- og energiministeren  

 bemyndigelse til at fastsætte nærmere regler for offentlighedsprocedure.  

 Fastsættelse af reglerne vil ske efter forhandling med de relevante  

 myndigheder og organisationer.
Til § 2 Det foreslås, at loven træder i kraft den 1. februar 1997.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om kontinentalsoklen.
(Lovforslag nr.
L 116).
 Lovforslaget har til hovedformål at implementere VVM-direktivet, således  

 at der skabes hjemmel til at miljøkonsekvensvurdere projekter til anlæg af  

 rørledninger til transport af olie og gas fra et land til et andet land over  

 dansk kontinentalsokkel.
Direktivet pålægger medlemslandene at sikre, at projekter der er omfattet  

 af direktivets bilag II, miljøvurderes efter en konkret vurdering af, om  

 indvirkningen på miljøet gør det påkrævet.
Miljø- og energiministeren  

 bemyndiges til at fastsætte nærmere regler om afgrænsningen af sådanne  

 projekter.
Vurderingen af projekternes indvirkning på miljøet skal sendes i offentlig  

 høring med henblik på, at offentligheden kan få lejlighed til at udtale sig,  

 forinden projektet påbegyndes.
Det er navnlig med henblik på at kunne  

 gennemføre denne inddragelse af offentligheden, at der foreslås en  

 lovændring, da den nugældende lov ikke indeholder hjemmel hertil.
 Der er foretaget tilsvarende ændringer i planlovgivningen for så vidt  

 angår projekter på land, og i råstofloven for så vidt angår indvinding af  

 råstoffer på søterritoriet og kontinentalsoklen.
Lovforslaget sætter tillige lov om jagt og vildtforvaltning i kraft på  

 havanlæg samt indenfor disses sikkerhedszoner.
Da den nye jagt og  

 vildtforvaltningslov også gælder for kontinentalsoklen, er det en naturlig  

 konsekvens heraf, at loven også sættes i kraft på havanlæg samt indenfor  

 disses sikkerhedszoner.
Efter 2. behandling den 18. februar 1997 § 1 I lov om kontinentalsoklen, jf. lovbekendtgørelse nr. 182 af  

 1. maj 1979, som ændret ved § 46 i lov nr. 357 af 6. juni 1991 og § 2 i lov  

 nr. 484 af 12. juni 1996, foretages følgende ændringer:
 1. § 3, stk. 2, nr. 2, ophæves.
 Nr. 3-5 bliver herefter nr. 2-4.
 2. Efter § 4 indsættes:
» § 4 a.
Tilladelse efter denne lov til projekter, der  

 omfatter nedlæggelse af rørledninger til transport af kulbrinter over dansk  

 kontinentalsokkelområde, og som må antages at påvirke miljøet i væsentlig  

 grad, kan kun meddeles på baggrund af en vurdering af de miljømæssige  

 konsekvenser, og efter at offentligheden og de berørte myndigheder og  

 organisationer har haft lejlighed til at udtale sig herom.
 Stk. 2. Miljø- og energiministeren kan fastsætte nærmere regler om  

 afgrænsningen af de projekter, der er omfattet af stk. 1, og om, hvilke  

 mindsteoplysninger og eventuelle undersøgelser der er nødvendige, for at en  

 vurdering af de miljømæssige konsekvenser kan foretages.
Stk. 3. Miljø- og energiministeren kan endvidere fastsætte nærmere  

 regler om underretning og høring af offentligheden og de berørte myndigheder  

 og organisationer.« § 2 Loven træder i kraft dagen efter bekendtgørelsen i Lovtidende.
(* 1) Lovændringen indeholder bestemmelser, der gennemfører Rådets direktiv 85/337/EØF af 27. juni 1985, EFT. 5. juli 1985, L. 175/40 om vurdering af visse offentlige og private projekters indvirkning på miljøet (VVM-direktivet).
