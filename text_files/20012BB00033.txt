Fremsat den 14. december 2001 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om forhøjelse af den statslige refusion af kommunale  

 udgifter til førtidspension Folketinget pålægger regeringen snarest muligt  

 og inden udgangen af dette folketingsår at fremsætte lovforslag  

 om, at den statslige refusionsprocent i forbindelse med kommunernes udgifter  

 til førtidspension sættes op fra 35 pct. til 50 pct.,  

 således at refusionsprocenten stiger til det niveau, der var  

 gældende før juli 1999.
Bemærkninger til forslaget Forslaget er en uændret  

 genfremsættelse af beslutningsforslag nr.
B 27 fra folketingsåret  

 2001-02, 1. samling, se Folketingstidende 2001-02, 1. samling,  

 forhandlingerne side 748 og tillæg A side 848 og 849.
Baggrunden for forslaget er, at SF ønsker at fjerne  

 de økonomiske incitamenter, som kommunerne kan have til at  

 begrænse antallet af tilkendelser af førtidspension, så  

 det alene er den socialfaglige vurdering, som har betydning for tilkendelse  

 af førtidspension.
SF er bekymret for udviklingen, nu hvor kommunerne  

 skal betale 65 pct. af regningen til førtidspensioner.
Den  

 nuværende statslige refusionsprocent på 35 pct. for udgifter i  

 forbindelse med tilkendelse af førtidspension har efter  

 forslagsstillernes opfattelse to alvorlige konsekvenser:
For det første kan mange borgere ikke få den  

 førtidspension, de er berettiget til, det bliver økonomiske og  

 ikke faglige vurderinger, som bliver afgørende ved tilkendelse af  

 førtidspension.
I Søndagsmagasinet den 22. april 2001 fortalte  

 en lægekonsulent, hvordan han i flere tilfælde følte sig  

 presset af kommunen til at ændre i sine faglige vurderinger af folks  

 helbredsmæssige tilstand.
Det er efter forslagsstillernes opfattelse en  

 uholdbar situation.
Derfor må det økonomiske incitament for  

 tilkendelse af færre førtidspensioner fjernes.
Det skal alene  

 være faglige vurderinger, som ligger til grund for afgørelser om  

 tilkendelse af førtidspension.
Den anden sikre konsekvens er, at de fattige  

 udkantsområder taber ved den nuværende refusionsprocent.
Det er  

 et betydeligt regionalt problem.
Det nuværende refusionsniveau rammer  

 kommunerne skævt.
Det vil især være kommuner, der allerede  

 har store problemer med høj arbejdsløshed, et lavt  

 kvalifikationsniveau i arbejdsstyrken og en ringe erhvervsudvikling, der  

 rammes.
Udkantsområderne har en høj andel af personer på  

 førtidspension og har samtidig svært ved at skaffe fleksjob  

 på grund af deres erhvervsstruktur.
Det giver store udgifter, men  

 også begrænsning i indtægterne, fordi disse kommuners  

 skattegrundlag i høj grad præges af  

 overførselsindkomster.
Forslagsstillerne finder denne regionale  

 udvikling uacceptabel.
En omlægning af refusionsprocenten til 50 pct.  

 vil styrke de fattige udkantsområder.
Beslutningsforslaget er udgiftsneutralt i forhold til de  

 offentlige finanser.
I forbindelse med omlægningen af  

 refusionsprocenten i 1999 oplyste Kommunernes Landsforening, at en  

 refusionsprocent på 35 i perioden 2001-2004 ville påføre  

 kommunerne øgede udgifter i størrelsesordenen 500 mio. kr.,  

 stigende til 1,5 mia. kr.
Staten sparer tilsvarende beløb.
Dette er  

 reguleret via DUT-ordningen.
SF s forslag indebærer en  

 tilbageførelse af denne regulering.
Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forhøjelse  

 af den statslige refusion af kommunale udgifter til  

 førtidspension.
(Beslutningsforslag nr.
B 33).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
