Fremsat den 20. februar 2002 af  

 skatteministeren (Svend Erik Hovmand) Forslag til Lov om ændring af forskellige  

 skattelove (Afskaffelse af efterbeskatningskravet i kildeskattelovens  

 § 48 E m.v.) § 1 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 80 af 2. februar 2001, som senest ændret  

 ved § 2 i lov nr. 484 af 7. juni 2001, foretages følgende  

 ændring:
 1. § 48 E affattes således:
»§ 48 E.
Personer, som bliver skattepligtige efter § 1 i  

 forbindelse med påbegyndelse af ansættelsesforhold hos en  

 arbejdsgiver, som er omfattet af § 1 eller § 2, stk. 1, litra  

 d, selskabsskattelovens § 1, § 2, stk. 1, litra a, eller  

 § 3, fondsbeskatningslovens § 1 eller dødsboskattelovens  

 § 1, eller som erhverver bopæl her i landet i forbindelse med  

 ansættelsesforholdets påbegyndelse, kan vælge at blive  

 beskattet efter bestemmelserne i stk. 4-5 af vederlag i penge, jf.  

 § 43, stk. 1, når de pågældende personer skal  

 udføre arbejde her i landet.
Stk. 2. Personer, som i forbindelse med påbegyndelse af  

 et ansættelsesforhold som omhandlet i stk. 1, bliver  

 skattepligtige efter § 2, stk. 1, litra a, kan beskattes efter  

 bestemmelserne i stk. 4-5, når de pågældende skal  

 udføre forsknings- og udviklingsarbejde her i landet.
Det er en  

 betingelse, at den skattepligtiges kvalifikationer som forsker er godkendt  

 ved påbegyndelsen af ansættelsesforholdet af en offentlig  

 forskningsinstitution eller et forskningsråd, jf. lov om  

 forskningsrådgivning m.v., eller at et forskningsråd attesterer,  

 at den skattepligtige udfører forsknings- og udviklingsarbejde.
Stk. 3. Det er en betingelse for anvendelsen af stk. 1-2,  

 at 1)	den skattepligtige ikke inden for de seneste tre år forud for  

 ansættelsen har været skattepligtig efter § 1 eller  

 § 2, stk. 1, litra a-d eller j, 2)	den skattepligtige ikke har eller på noget tidspunkt inden for  

 de seneste fem år forud for ansættelsen har haft direkte eller  

 indirekte del i ledelsen af, kontrollen med eller kapitalen i den virksomhed,  

 med hvilken ansættelsesforholdet er indgået, jf. § 43,  

 stk. 2, litra i, 3.-6. pkt., 3)	den skattepligtige ikke forud for ansættelsen har været  

 udsendt fra Danmark til tjeneste i udlandet af den forskningsinstitution  

 eller af den virksomhed, hvormed ansættelsesforholdet indgås,  

 eller af en dermed koncernforbundet virksomhed, 4)	den skattepligtige ikke forud for ansættelsen har været  

 udsendt til udlandet som ph.d.-studerende lønnet af offentlige midler  

 fra Danmark og 5)	vederlaget i penge udgør et grundbeløb på mindst  

 34.900 kr. hver måned, hvilket reguleres efter personskattelovens  

 § 20, hvortil kommer bidrag efter lov om arbejdsmarkedsfonde og lov om  

 Arbejdsmarkedets Tillægspension eller obligatoriske udenlandske sociale  

 bidrag.
Denne betingelse gælder ikke for personer, hvis kvalifikationer  

 som forskere er godkendt ved påbegyndelsen af  

 ansættelsesforholdet af en offentlig forskningsinstitution eller et  

 forskningsråd, jf. lov om forskningsrådgivning m.v., når de  

 pågældende skal udføre forskningsarbejde.
Stk. 4. For personer, som vælger beskatning efter  

 bestemmelserne i stk. 1-3, beregnes A-skatten som 25 pct. af vederlaget  

 i penge i henhold til ansættelseskontrakten, jf. dog stk. 5.  

 Vederlaget medregnes ikke ved opgørelsen af den skattepligtige  

 indkomst.
Beløb og vederlag omfattet af ligningslovens § 16,  

 stk. 1, behandles som vederlag i penge, i det omfang beløbene og  

 vederlagene i henhold til § 43, stk. 2, er gjort til A-indkomst.  

 Der kan ikke foretages fradrag i vederlaget.
Udgifter til erhvervelse,  

 sikring og vedligeholdelse af vederlaget kan heller ikke fradrages i anden  

 indkomst hos den skattepligtige.
Indkomstskattepligten af vederlaget er  

 endeligt opfyldt ved den erlagte A-skat.
 Stk. 5. Dokumenterede udgifter til obligatoriske udenlandske  

 sociale bidrag, jf. ligningslovens § 8 M, stk. 2, medregnes ikke i  

 grundlaget for indeholdelse af skat efter stk. 4. Omfatter vederlag i  

 henhold til ansættelseskontrakten såvel vederlag i penge som  

 andet vederlag, finder 1. pkt. kun anvendelse på den del af de  

 obligatoriske udenlandske sociale bidrag, som forholdsmæssigt svarer  

 til vederlaget i penge.
Stk. 6. Beskatning efter stk. 4-5 kan finde sted i en  

 eller flere perioder af højst 36 måneders samlet varighed inden  

 for 10 år regnet fra det tidspunkt, hvor første  

 ansættelsesforhold påbegyndes.
Hvis nyt ansættelsesforhold,  

 hvor vederlaget beskattes efter stk. 4-5, tiltrædes senest 1  

 måned efter ophør af tidligere tilsvarende  

 ansættelsesforhold, er det ingen betingelse, at skattepligt  

 indtræder i forbindelse med det nye ansættelsesforholds  

 påbegyndelse.
Tidligere perioder, hvor beskatning efter stk. 4-5  

 har fundet sted, indgår ikke ved bedømmelsen efter stk. 3,  

 nr. 1.
 Stk. 7. Når beskatning efter stk. 4-5 er valgt for  

 et indkomstår, kan den skattepligtige ikke efterfølgende  

 vælge, at vederlaget i stedet skal beskattes efter de almindelige  

 regler.
 Stk. 8. Hvis den skattepligtige er gift, finder reglen i  

 personskattelovens § 6 a, stk. 4, om forhøjelse af den anden  

 ægtefælles bundfradrag ikke anvendelse for bundfradrag, der  

 tilkommer den skattepligtige i indkomstår, hvor der er valgt beskatning  

 efter stk. 4-5.
Stk. 9. Ministeren for videnskab, teknologi og udvikling kan  

 efter forhandling med skatteministeren fastsætte nærmere regler  

 for godkendelse efter stk. 2, 2. pkt., og stk. 3, nr. 5.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændring:
 1. I § 7 L, stk. 1, indsættes efter »Ved  

 opgørelsen af den skattepligtige indkomst«: »og indkomst omfattet af  

 kildeskattelovens § 48 E, stk. 4-5,«.
§ 3 I lov nr. 460 af 31. maj 2000 om ændring af lov om Dansk  

 Internationalt Skibsregister og af forskellige skattelove (Udvidelse af  

 DIS-ordningen samt beskatning af søfolk og luftfartspersonel i  

 international trafik m.v.) foretages følgende ændringer:
 1. § 2, nr. 7 affattes således:
»7. I § 48 E, stk. 3, nr. 1, ændres  

 »§ 2, stk. 1, litra a-d eller j« til: »§ 2, stk. 1, litra  

 a-d«.« 2. § 2, nr. 8 ophæves.
§ 4 Loven træder i kraft dagen efter bekendtgørelse i Lovtidende.  

 Loven finder anvendelse for indkomstår, som påbegyndes den 1.  

 januar 2002 og senere.
Bemærkninger til lovforslaget Almindelige bemærkninger 1. Indledning.
Regeringen foreslår generelt at afskaffe  

 efterbeskatningskravet i den særlige ordning for beskatning af  

 udenlandske forskere og nøglemedarbejdere.
Reglerne findes i  

 kildeskattelovens § 48 E.
Derudover foreslår regeringen nogle  

 tekniske præciseringer i det pågældende regelsæt.
Af  

 hensyn til overskueligheden foreslås det samlede regelsæt fastsat  

 i en ny affattelse af lovbestemmelserne.
 2. De gældende regler.
 Kildeskattelovens § 48 E blev indført i 1992  

 med virkning for ansættelseskontrakter indgået allerede fra 1.  

 juni 1991. Ordningen er senere blevet ændret adskillige gange.
 Efter de regler, der i øjeblikket er  

 gældende, kan forskere og nøglemedarbejdere, som rekrutteres i  

 udlandet, og som ansættes i en dansk virksomhed eller  

 forskningsinstitution, vælge at blive beskattet med 25 pct. af  

 bruttoindkomsten uden fradrag af nogen art i stedet for den sædvanlige  

 indkomstbeskatning, når en række nærmere angivne  

 betingelser er opfyldt. 25 pct.-beskatning kan højst finde sted i en  

 periode på 36 måneder.
Efter udløbet af de 36 måneder på 25  

 pct.-beskatning er det herefter muligt at blive i Danmark i indtil 48  

 måneder på almindelige skattevilkår, uden at dette  

 får konsekvenser for anvendelsen af 25 pct.-ordningen i de  

 første 36 måneder.
Hvis den pågældende bliver i  

 Danmark ud over denne periode, vil der ske efterbeskatning for den periode,  

 hvor 25 pct.-ordningen har været anvendt.
Dette efterbeskatningskrav gælder dog ikke for  

 forskere.
Efterbeskatningskravet for forskere blev afskaffet ved lov nr. 913  

 af 16. december 1998. Lovændringen trådte i kraft den 13. maj  

 2000 efter at være godkendt af EU-Kommissionen efter Traktatens  

 statsstøtteregler.
Forskere kan således i modsætning til  

 andre erhvervsgrupper, der gør brug af den særlige  

 skatteordning, opholde sig i Danmark uden tidsmæssige  

 begrænsninger uden at miste skattefordelen for de år, hvor  

 ordningen har været anvendt.
 3. Lovforslagets indhold.
 Regeringen foreslår, at reglerne om efterbeskatning  

 i kildeskattelovens § 48 E ophæves, således at de regler,  

 der nu gælder for forskere hvad dette angår, kommer til at  

 gælde for alle, der gør brug af den særlige  

 skatteordning.
Efter regeringens opfattelse er tidsbegrænsningen  

 for ophold i Danmark uden efterbeskatning lige så uhensigtsmæssig  

 i forhold til nøglemedarbejdere, som den var for forskerne.  

 Efterbeskatningen tvinger reelt nøglemedarbejderne ud af landet i en  

 situation, hvor de af såvel arbejdsmæssige som  

 familiemæssige årsager måske ønsker at  

 fortsætte opholdet i Danmark.
Det er væsentligt at bemærke,  

 at de udenlandske nøglemedarbejderes høje kapacitet og store  

 ekspertise er til stor gavn for dansk erhvervsliv og dermed det danske  

 samfund.
Det er efter regeringens opfattelse derfor hverken rimeligt eller  

 fornuftigt at bevare skatteregler, der fører til, at dygtige  

 medarbejdere må forlade Danmark og danske virksomheder, når  

 såvel de pågældende selv, erhvervslivet som det danske  

 samfund har en positiv interesse i, at de fortsat lægger deres  

 erhvervsmæssige indsats her i landet.
Ved hver udflytning mister det danske samfund og danske  

 virksomheder en værdifuld ekspertise, som ellers kunne være med  

 til at sikre det danske erhvervslivs og samfunds fremtidige  

 udviklingsmuligheder.
Den tidsmæssige begrænsning medvirker  

 samtidig til, at potentiel arbejdskraft fra udlandet helt afstår fra at  

 søge til Danmark.
Denne udvikling vil regeringen have vendt til gavn  

 for det danske erhvervsliv og det danske samfund.
At sikre en positiv  

 udvikling på området er særlig vigtigt i en tid, hvor  

 Danmark kan se frem til at komme til at mangle arbejdskraft, og i en tid,  

 hvor internationaliseringen spiller en stadig stigende rolle.
 Formålet med kildeskattelovens § 48 E er netop  

 at tiltrække kvalificeret arbejdskraft fra udlandet med henblik  

 på at styrke Danmarks internationale konkurrenceevne.  

 Skattebegunstigelsen de første 36 måneder er en erkendelse af,  

 at der er behov for en form for økonomisk incitament for at  

 afbøde økonomiske og familiemæssige omkostninger  

 forbundet med at flytte til et land med et højt skattetryk.
Når formålet er at tiltrække  

 kvalificeret arbejdskraft fra udlandet, er det inkonsekvent, at de  

 pågældende ikke kan blive i Danmark, så længe de selv  

 og virksomhederne måtte ønske det.
Det er regeringens  

 opfattelse, at nøglemedarbejdere, der efter gældende regler vil  

 blive ramt af et ganske væsentligt efterbeskatningskrav efter 7  

 års ophold, i realiteten ikke har anden valgmulighed end at rejse ud af  

 landet   og det uanset om såvel de pågældende selv som  

 dansk erhvervsliv og det danske samfund har et ønske om og en  

 interesse i at fastholde deres arbejdskraft.
 Konsekvensen af de gældende regler er således  

 at efterbeskatningskravet ikke effektueres, og at virksomhederne  

 løbende må hente ny arbejdskraft fra udlandet, når den  

 hidtil ansatte rejser ud af Danmark igen.
Ud over en ophævelse af efterbeskatningskravet  

 indeholder lovforslaget nogle tekniske præciseringer af  

 regelsættet i forhold til det, som i øjeblikket er  

 gældende.
Den væsentligste præcisering er, at det nu  

 fastsættes i lovteksten, hvordan udenlandske obligatoriske sociale  

 bidrag skal behandles i forhold til den særlige skatteordning.
Der har  

 under den eksisterende affattelse af lovbestemmelserne været rejst  

 tvivl om dette, og det foreslås derfor fastsat, at dokumenterede  

 udgifter til obligatoriske udenlandske sociale bidrag ikke medregnes i  

 grundlaget for indeholdelse af 25 pct.-skat.
Videre foreslås det  

 fastsat, at hvis et sådant bidrag vedrører såvel § 48  

 E-indkomst som indkomst, der beskattes efter de almindelige regler, fordeles  

 bidraget forholdsmæssigt.
 Provenumæssige konsekvenser.
I løbet af 2000, der er det seneste hele  

 indkomstår med oplysninger, var der i alt 1.781 personer i 572  

 virksomheder, der anvendte den særlige skatteordning.
Provenuet af  

 ordningen var i 2000 ca. 353 mill. kr. svarende til en samlet lønsum  

 før arbejdsmarkedsbidrag og særligt pensionsbidrag på ca.  

 1.210 mill. kr. eller ca. 680.000 kr. pr. person i ordningen.
Pr. 1. januar 2000 var 1.234 ansatte fordelt på 426  

 virksomheder registreret på ordningen.
Pr. 1. januar 2001 benyttede  

 1.075 ansatte i 450 virksomheder sig af ordningen.
Den seneste  

 optælling pr. 1. januar 2002 viser, at der nu er 1.305 personer i 478  

 virksomheder på ordningen.
I bilaget er virksomhederne og de ansatte  

 pr. 1. januar 2002 fordelt på hovedområder på basis af  

 Danmarks Statistiks branchekodefordeling.
 Der vil antagelig være flere og modsatrettede  

 provenuvirkninger af forslaget.
En ophævelse af det nuværende  

 efterbeskatningskrav vil indebære et provenutab, hvis de udenlandske  

 nøglemedarbejdere under gældende regler bliver i Danmark.
De  

 hidtidige erfaringer viser dog, at de skattepligtige er omhyggelige med  

 rettidigt at bringe den fulde skattepligt til Danmark til ophør.
Imidlertid vil der med forslaget være en  

 tilskyndelse til, at nøglemedarbejdere vælger at blive i Danmark  

 og ikke - som nu - rejser ud igen efter 7-årsperioden.
I det omfang  

 arbejdsgiverne ellers som erstatning for de hidtidige  

 nøglemedarbejdere ville have rekrutteret nye nøglemedarbejdere  

 fra udlandet, der ville blive bruttobeskattet, giver dette et merprovenu.
Samtidigt kan en ophævelse af efterbeskatningskravet  

 betyde en øget tilgang af nøglemedarbejdere tilknyttet  

 længerevarende projekter, der ellers ikke ville være kommet til  

 landet.
Det betyder et større provenu i form af 25-pct.-skat.
På den anden side kan højtlønnede  

 danskere, der vender hjem efter længerevarende ophold i udlandet, og  

 som ønsker varig bosættelse her i landet, som følge af  

 forslaget benytte 25-pct.-ordningen uden at blive efterbeskattet.
Der vil  

 derfor være et provenutab i de tre år, personerne kan benytte  

 25-pct.-ordningen.
 Samlet set skønnes lovforslaget i det store og hele  

 at være provenuneutralt.
Erhvervsøkonomiske konsekvenser De udenlandske nøglemedarbejderes ekspertise er til  

 stor gavn for dansk erhvervsliv og dermed det danske samfund.
Forslaget er med til at sikre, at potentiel arbejdskraft  

 fra udlandet søger til Danmark.
At sikre en positiv udvikling på  

 dette område er vigtigt i en tid, hvor danske virksomheder kan se frem  

 til at komme til at mangle arbejdskraft, og i en tid, hvor  

 internationaliseringen spiller en stadig stigende rolle.
 Samtidigt er forslaget med til at fastholde de  

 pågældende således, at de i stedet for at rejse ud af  

 landet efter 7 år fortsat lægger deres erhvervsmæssige  

 indsats her i Danmark.
 Endvidere vil virksomhederne som følge af  

 ophævelsen af efterbeskatningskravet spare lønomkostninger i det  

 omfang virksomhederne i øjeblikket reelt bærer efterbeskatningen  

 i form af større lønudbetaling.
 Administrative konsekvenser.
 Lovforslaget har ingen administrative konsekvenser.
 Forholdet til EU-retten.
48 E-ordningen blev oprindelig i EU-retlig henseende  

 betragtet som en statsstøtteordning, og den blev godkendt af  

 EU-Kommissionen som en sådan.
I forbindelse med EU-Kommissionens  

 behandling af den seneste ændring af den særlige skatteordning  

 hvorved bl.a. efterbeskatningskravet for forskere blev ophævet   blev  

 ordningen imidlertid godkendt som en generel foranstaltning. 48 E-ordningen  

 betragtes herefter ikke længere som en statsstøtteordning i  

 EU-retlig forstand, og ændringer i ordningen kræver derfor ikke  

 længere Kommissionens godkendelse.
Lovforslaget indeholder derudover  

 ingen EU-retlige aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Samlet set skønnes lovforslaget at være provenuneutralt.
Administrative konsekvenser for stat, amter og  

 kommuner Ingen.
 Ingen.
Økonomiske konsekvenser for  

 erhvervslivet Bedre fastholdelse og større tilgang af udenlandske  

 nøglemedarbejdere til gavn for erhvervslivet.
 Ingen.
Administrative konsekvenser for  

 erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Lovforslaget har ingen EU-retlige konsekvenser.
Bemærkninger til lovforslagets  

 enkelte bestemmelser Til § 1 Der foreslås en ny affattelse af kildeskattelovens  

 § 48 E.
Som det fremgår af nedenstående gennemgang, er der i  

 alt væsentligt tale om en videreførelse af de hidtil  

 gældende regler bortset fra afskaffelsen af efterbeskatningskravet.
Den  

 administrative praksis, der har udviklet sig omkring de hidtidige regler, vil  

 fortsætte uændret.
 Stk. 1.
Stk. 1 indeholder den hovedregel, at personer, som  

 bliver fuldt skattepligtige til Danmark i forbindelse med påbegyndelse  

 af et ansættelsesforhold hos en arbejdsgiver i Danmark, eller som  

 erhverver bopæl i Danmark i forbindelse med påbegyndelsen af et  

 sådant ansættelsesforhold, kan blive omfattet af den  

 særlige skatteordning, når de pågældende skal  

 udføre arbejde her i landet.
Dette er en videreførelse af de  

 hidtil gældende bestemmelser.
Det er i forhold til de gældende  

 regler præciseret, at arbejdsgiveren også kan være et  

 dødsbo.
 Stk. 2.
Stk. 2 indeholder den undtagelsesregel, at personer,  

 som skal udføre forsknings- og udviklingsarbejde i Danmark ikke  

 behøver at blive fuldt skattepligtige til Danmark for at kunne  

 gøre brug af den særlige skatteordning.
En sådan person  

 kan også som begrænset skattepligtig gøre brug af  

 ordningen, d.v.s. at vedkommende kan have bopæl i udlandet og alligevel  

 være omfattet af ordningen.
Dette er også en videreførelse  

 af de hidtidige regler.
 For at en person kan gøre brug af den særlige  

 skatteordning som begrænset skattepligtig, kræves det, at en  

 forskningsinstitution eller et forskningsråd ved påbegyndelsen af  

 ansættelsesforholdet godkender den pågældendes  

 kvalifikationer som forsker eller attesterer, at den pågældende  

 skal udføre forsknings- og udviklingsarbejde.
Begrebet "forsknings- og udviklingsarbejde" er  

 defineret af OECD, og denne definition vil som hidtil blive lagt til grund  

 for afgørelsen af, om en person opfylder betingelserne.
Der er i  

 bekendtgørelse nr. 568 af 22. juni 2000 fastsat regler om  

 forskningsinstitutionernes og forskningsrådenes godkendelse af forskere  

 m.v. i forbindelse med anvendelse af kildeskattelovens § 48 E, og der  

 forudses ikke ændringer i dette regelsæt.
 Stk. 3.
Stk. 3 opregner de betingelser, der skal være  

 opfyldt, for at en person kan komme ind under den særlige  

 skatteordning.
Disse betingelser, som er uændrede i forhold til det  

 hidtil gældende, er følgende:
1.	Den skattepligtige må ikke have været fuldt  

 skattepligtig til Danmark eller begrænset skattepligtig til Danmark af  

 lønindkomst eller erhvervsmæssig indkomst inden for de seneste  

 tre år forud for ansættelsen.
Det er således ikke muligt  

 blot at bringe sin skattepligt til Danmark til ophør for en kortvarig  

 periode med henblik på at vende tilbage og gøre brug af 25  

 pct.-ordningen.
 2.	Den skattepligtige må ikke inden for de seneste fem år  

 forud for ansættelsen have haft direkte eller indirekte del i ledelsen  

 af, kontrollen med eller kapitalen i den virksomhed, hvor den  

 pågældende skal ansættes.
3.	Den skattepligtige må ikke forud for ansættelsen have  

 været udsendt fra Danmark til tjeneste i udlandet af den virksomhed  

 eller forskningsinstitution, hvor den pågældende skal  

 ansættes.
Det samme gælder for koncernforbundne virksomheder.  

 Efter praksis anses betingelsen for opfyldt, hvis der ikke inden for de  

 seneste fem år har bestået et ansættelsesforhold mellem den  

 skattepligtige og den virksomhed, forskningsinstitution eller  

 koncernforbundet virksomhed, hvor vedkommende skal ansættes.
Dette  

 gælder, selv om den pågældende i et tidligere  

 ansættelsesforhold har været udsendt til udlandet af den  

 virksomhed, hvor han skal ansættes.
 4.	Den skattepligtige må ikke have været udsendt til  

 udlandet som ph.d.-studerende lønnet af offentlige midler fra Danmark.  

 Efter praksis anses betingelsen for opfyldt, hvis den skattepligtige ikke  

 inden for de seneste fem år før ansættelsen har  

 været udsendt som ph.d.-studerende lønnet af offentlige midler  

 fra Danmark.
5.	Vederlaget i penge udgør et grundbeløb på mindst  

 34.900 kr. hver måned, hvortil kommer arbejdsmarkedsbidrag og ATP eller  

 obligatoriske udenlandske sociale bidrag.
Grundbeløbet reguleres efter  

 personskattelovens § 20, og det er for indkomståret 2002 fastsat  

 til 52.400 kr.
Vederlagskravet gælder ikke for personer, hvis  

 kvalifikationer som forskere er godkendt ved ansættelsesforholdets  

 påbegyndelse af en forskningsinstitution eller et forskningsråd.  

 Det er en betingelse, at den pågældende skal udføre  

 forskningsarbejde.
En person med forskerkvalifikationer fritages  

 således ikke for vederlagskravet, hvis den pågældende skal  

 udføre arbejde inden for andre arbejdsområder.
 Stk. 4.
Personer under den særlige skatteordning beskattes  

 med 25 pct. af vederlaget i penge.
Vederlag i naturalier skal som hidtil  

 beskattes efter de almindelige regler. 25 pct.-beskatningen er en  

 bruttobeskatning, og der gives hverken personfradrag eller andre fradrag i  

 indkomsten.
De udgifter, som den skattepligtige måtte have i  

 forbindelse med indkomsterhvervelsen, f. eks. befordringsudgifter, kan ikke  

 fradrages i anden indkomst, som den skattepligtige måtte have.
 Stk. 5.
Stk. 5 præciserer, hvordan obligatoriske  

 udenlandske sociale bidrag skal behandles i forhold til indkomst, som  

 beskattes efter kildeskattelovens § 48 E.
En tilsvarende bestemmelse  

 findes ikke i den nugældende udformning af ordningen, hvilket har givet  

 anledning til usikkerhed.
Det klargøres nu, at dokumenterede udgifter  

 til sådanne bidrag ikke skal medregnes i grundlaget for indeholdelse af  

 25 pct.-skatten.
Hvis et vederlag omfatter såvel vederlag i penge som  

 vederlag i naturalier, ses der kun bort fra den del af de obligatoriske  

 udenlandske sociale bidrag, som forholdsmæssigt svarer til vederlaget i  

 penge.
 Stk. 6.
25 pct.-beskatning kan som hidtil finde sted i en eller  

 fere perioder af højst 36 måneders samlet varighed inden for 10  

 år regnet fra det tidspunkt, hvor første  

 ansættelsesforhold påbegyndes.
Bestemmelserne om, at et nyt  

 ansættelsesforhold under 25 pct.-ordningen kan tiltrædes senest  

 en måned efter ophøret af et tilsvarende  

 ansættelsesforhold, uden at betingelsen om at skattepligt til Danmark  

 samtidig skal indtræde, er en videreførelse af de hidtidige  

 bestemmelser.
Det samme gælder bestemmelsen om, at tidligere perioder  

 under 25 pct.-beskatning ikke medregnes ved bedømmelsen af, om den  

 pågældende har været skattepligtig til Danmark inden for de  

 seneste tre år.
 Stk. 7.
Efter de gældende bestemmelser kan den  

 skattepligtige på et hvilket som helst tidspunkt i  

 36-månedersperioden vælge, at vederlaget i stedet for 25  

 pct.-beskatning skal beskattes efter de almindelige regler.
Fravalg af 25  

 pct.-beskatning på et givet tidspunkt kan ske for hele den periode,  

 hvor 25 pct.-ordningen er valgt   herunder for afsluttede indkomstår  

 eller det kan ske med fremadrettet virkning.
Denne bestemmelse var begrundet i det  

 efterbeskatningskrav, der eksisterer i den gældende ordning.
Hvis en  

 person under den særlige skatteordning på et tidspunkt kunne se,  

 at efterbeskatningskravet ville blive aktuelt, skulle den  

 pågældende have mulighed for at indrette sig herpå med det  

 samme.
I den ordning, der her foreslås, er  

 efterbeskatningskravet helt afskaffet, og der er herefter ingen grund til at  

 opretholde muligheden for fravalg af 25 pct.-ordningen med tilbagevirkende  

 kraft.
Det foreslås derfor, at når 25 pct.-beskatning er valgt  

 for et indkomstår, kan den skattepligtige ikke efterfølgende  

 vælge, at vederlaget i stedet skal beskattes efter de almindelige  

 regler.
 Dette indebærer i praksis, at en skattepligtig, som  

 beskattes efter 25 pct.-ordningen, senest på tidspunktet for indgivelse  

 af selvangivelse for et givet indkomstår må vælge, om  

 vedkommende ønsker at anvende ordningen for det pågældende  

 indkomstår. Ønskes 25 pct.-ordningen valgt, skal den  

 skattepligtige ikke foretage sig videre, idet indkomst under denne ordning  

 ikke er omfattet af selvangivelsespligten, jf. skattekontrollovens § 2,  

 stk. 1, nr. 7, og 25 pct.-skatten er en endelig skat.
Ønsker den skattepligtige at fravælge 25  

 pct.-ordningen, vil indkomsten skulle selvangives efter de almindelige  

 regler, og den indeholdte 25 pct.-skat vil være en foreløbig  

 skat.
Fravalg af 25 pct.-ordningen i et givet indkomstår  

 indebærer, at betingelserne for indtræden i ordningen skal  

 være opfyldt, før den skattepligtige atter kan blive  

 omfattet.
 Stk. 8.
Hvis den skattepligtige er gift, finder reglen i  

 personskattelovens § 6 a, stk. 4, om forhøjelse af den anden  

 ægtefælles bundfradrag ikke anvendelse for bundfradrag, der  

 tilkommer den skattepligtige i indkomstår, hvor vederlaget er beskattet  

 efter 25 pct.-ordningen.
Dette er en videreførelse af de hidtidige  

 bestemmelser.
 Stk. 9.
Endelig foreslås det, at ministeren for videnskab,  

 teknologi og udvikling efter forhandling med skatteministeren kan  

 fastsætte nærmere regler for godkendelse af forskere m.v. i de  

 tilfælde, hvor dette er af betydning for anvendelsen af den  

 særlige skatteordning.
Det vil herunder kunne fastsættes, at det  

 enkelte forskningsråd kan delegere godkendelses- og  

 attestationskompetencen til rådets sekretariat eller til et eller flere  

 medlemmer med den fornødne fagkundskab.
Sådanne regler er  

 fastsat under den hidtidige ordning, jf. bekendtgørelse nr. 568 af 22.  

 juni 2000.
Til § 2 Det foreslås, at det i ligningslovens § 7 L  

 præciseres, at bortseelsesretten for dansk arbejdsmarkedsbidrag  

 også omfatter arbejdsmarkedsbidrag af indkomst, der beskattes efter  

 kildeskattelovens § 48 E.
Til § 3 Ændringerne er tekniske  

 konsekvensændringer.
 Til nr. 1:
Ved § 2 i lov nr. 460 af 31. maj 2000 ændres  

 kildeskattelovens § 2 (reglerne om begrænset skattepligt), hvorved  

 bl.a. § 2, stk. 1, litra j, ophæves.
Lovændringen er  

 endnu ikke trådt i kraft, idet den fortsat ikke er godkendt af  

 EU-Kommissionen.
Når lovændringen træder i kraft og  

 nævnte kildeskattelovens § 2, stk. 1, litra j, således  

 ophæves, skal der ske en tilsvarende ændring af bestemmelsen i  

 kildeskattelovens § 48 E, stk. 3, nr. 1, som affattet ved dette  

 lovforslag.
 Til nr. 2:
 § 2, nr. 8, i lov nr. 460 af 31. maj 2000 er  

 indarbejdet i kildeskattelovens § 48 E som affattet ved dette  

 lovforslag.
Til § 4 Det foreslås, at loven træder i kraft dagen  

 efter bekendtgørelsen i Lovtidende, og at den finder anvendelse for  

 indkomstår, som påbegyndes den 1. januar 2002 og senere.
Personer, som på det tidspunkt, hvor loven finder  

 anvendelse, var omfattet af kildeskattelovens § 48 E i dennes hidtidige  

 affattelse, bliver omfattet af de nye bestemmelser.
Dette indebærer, at  

 efterbeskatningskravet afskaffes for de pågældende.
Det  

 indebærer yderligere, at personer, som har bragt deres fulde  

 skattepligt til Danmark til ophør med henblik på at undgå  

 efterbeskatningskravet, kan blive skattepligtige til Danmark på et  

 hvilket som helst tidspunkt uden efterbeskatning.
Bilag 1 Anvendelsen af kildeskattelovens § 48 E.
Den seneste optælling af antallet af forskere og  

 nøglemedarbejdere omfattet af de særlige skatteregler i  

 kildeskattelovens § 48 E viser, at der pr. 1. januar 2002 var 1.305  

 personer registreret under 25-procent-ordningen.
De 1.305 personer var  

 fordelt på i alt 478 arbejdsgivere.
 I tabel 1 er virksomhederne og de ansatte pr. 1. januar  

 2002 fordelt på hovederhvervsområder på basis af Danmarks  

 Statistiks branchekodeinddeling.
Tabel 1. Branchefordeling for virksomheder med ansatte under  

 kildeskattelovens § 48 E Optælling pr. 1. januar 2002 Antal virksomheder Antal ansatte Landbrug, jagt og skovbrug 1 2 Råstofudvinding 9 44 Fremstillingsvirksomhed 85 208 Bygge og anlægsvirksomhed 8 14 Handel og reparationsvirksomhed 115 217 Hotel og restaurationsvirksomhed 5 13 Transportvirksomhed mv.
30 88 Pengeinstitutter, finansierings- og forsikringsvirksomhed 18 51 Fast ejendom, udlejning, forretningsservice mv.
123 266 Offentlig administration, forsvar og socialforsikring 3 3 Undervisning 11 194 Sundhed og velfærdsinstitutioner mv.
5 10 Organisationer, forlystelser, kultur mv.
20 46 Uoplyst 45 149 I alt 478 1.305 Bilag 2 Lovforslaget sammenholdt med gældende lov Gældende formulering Lovforslaget »§ 48 E.
Personer, som bliver skattepligtige efter § 1 i  

 forbindelse med påbegyndelse af ansættelsesforhold hos en  

 arbejdsgiver, som er omfattet af § 1 eller § 2, stk. 1, litra  

 d, selskabsskattelovens § 1, § 2, stk. 1, litra a, eller  

 § 3 eller fondsbeskatningslovens § 1, eller som erhverver  

 bopæl her i landet i forbindelse med ansættelsesforholdets  

 påbegyndelse, kan vælge at blive beskattet efter bestemmelserne i  

 stk. 2-8 af vederlag i penge, jf. § 43, stk. 1, når de  

 pågældende personer skal udføre arbejde her i landet.  

 Endvidere kan personer, som i forbindelse med påbegyndelse af  

 tilsvarende ansættelsesforhold bliver skattepligtige efter § 2,  

 stk. 1, litra a, beskattes efter bestemmelserne i stk. 2-8,  

 når den skattepligtige skal udføre forsknings- og  

 udviklingsarbejde her i landet og betingelserne i stk. 7 er  

 opfyldt.
§ 48 E.
Personer, som bliver skattepligtige efter § 1 i  

 forbindelse med påbegyndelse af ansættelsesforhold hos en  

 arbejdsgiver, som er omfattet af § 1 eller § 2, stk. 1, litra  

 d, selskabsskattelovens § 1, § 2, stk. 1, litra a, eller  

 § 3, fondsbeskatningslovens § 1 eller dødsboskattelovens  

 § 1, eller som erhverver bopæl her i landet i forbindelse med  

 ansættelsesforholdets påbegyndelse, kan vælge at blive  

 beskattet efter bestemmelserne i stk. 4-5 af vederlag i penge, jf.  

 § 43, stk. 1, når de pågældende personer skal  

 udføre arbejde her i landet.
Stk. 2. Det er en betingelse for anvendelsen af stk. 1,  

 at Stk. 2. Personer, som i forbindelse med påbegyndelse af  

 et ansættelsesforhold som omhandlet i stk.1 bliver skattepligtige efter  

 § 2, stk. 1, litra a, kan beskattes efter bestemmelserne i  

 stk. 4-5, når de pågældende skal udføre  

 forsknings- og udviklingsarbejde her i landet.
Det er en betingelse, at den  

 skattepligtiges kvalifikationer som forsker er godkendt ved  

 påbegyndelsen af ansættelsesforholdet af en offentlig  

 forskningsinstitution eller et forskningsråd, jf. lov om  

 forskningsrådgivning m.v., eller at et forskningsråd attesterer,  

 at den skattepligtige udfører forsknings- og udviklingsarbejde.
Stk. 3. Det er en betingelse for anvendelsen af stk. 1-2,  

 at 1)	den skattepligtige ikke inden for de seneste tre år forud for  

 ansættelsen har været skattepligtig efter § 1 eller  

 § 2, stk. 1, litra a-d eller j, 1)	den skattepligtige ikke inden for de seneste tre år forud for  

 ansættelsen har været skattepligtig efter § 1 eller  

 § 2, stk. 1, litra a-d eller j, 2)	den skattepligtige ikke har eller på noget tidspunkt inden for  

 de seneste 5 år forud for ansættelsen har haft direkte eller  

 indirekte del i ledelsen af, kontrollen med eller kapitalen i den virksomhed,  

 med hvilken ansættelsesforholdet er indgået, jf. § 43,  

 stk. 2, litra i, 3.-6. pkt., 2)	den skattepligtige ikke har eller på noget tidspunkt inden for  

 de seneste fem år forud for ansættelsen har haft direkte eller  

 indirekte del i ledelsen af, kontrollen med eller kapitalen i den virksomhed,  

 med hvilken ansættelsesforholdet er indgået, jf. § 43,  

 stk. 2, litra i, 3.-6. pkt., 3)	den skattepligtige ikke forud for ansættelsen har været  

 udsendt til tjeneste i udlandet af den forskningsinstitution eller af den  

 virksomhed, hvormed ansættelsesforholdet indgås, eller af en  

 dermed koncernforbundet virksomhed, 3)	den skattepligtige ikke forud for ansættelsen har været  

 udsendt fra Danmark til tjeneste i udlandet af den forskningsinstitution  

 eller af den virksomhed, hvormed ansættelsesforholdet indgås,  

 eller af en dermed koncernforbundet virksomhed, 4)	den skattepligtige ikke forud for ansættelsen har været  

 udsendt som ph.d.-studerende lønnet af offentlige midler fra Danmark  

 og 4)	den skattepligtige ikke forud for ansættelsen har været  

 udsendt til udlandet som ph.d.-studerende lønnet af offentlige midler  

 fra Danmark og 5)	vederlaget i penge for personer, hvis kvalifikationer som forskere  

 ikke er godkendt af en offentlig forskningsinstitution eller et  

 forskningsråd, jf. stk. 7, 1. pkt., udgør et  

 grundbeløb på mindst 34.900 kr. hver måned, hvilket  

 reguleres efter personskattelovens § 20, hvortil kommer bidrag efter lov  

 om arbejdsmarkedsfonde og lov om Arbejdsmarkedets Tillægspension eller  

 obligatoriske udenlandske sociale bidrag.
5)	vederlaget i penge udgør et grundbeløb på mindst  

 34.900 kr. hver måned, hvilket reguleres efter personskattelovens  

 § 20, hvortil kommer bidrag efter lov om arbejdsmarkedsfonde og lov om  

 Arbejdsmarkedets Tillægspension eller obligatoriske udenlandske sociale  

 bidrag.
Denne betingelse gælder ikke for personer, hvis kvalifikationer  

 som forskere er godkendt ved påbegyndelsen af  

 ansættelsesforholdet af en offentlig forskningsinstitution eller et  

 forskningsråd, jf. lov om forskningsrådgivning m.v., når de  

 pågældende skal udføre forskningsarbejde.
Stk. 3. For personer, som vælger beskatning efter  

 bestemmelserne i stk. 1 og 2, beregnes A-skatten som 25 pct. af  

 vederlaget i penge i henhold til ansættelseskontrakten.
Vederlaget  

 medregnes ikke ved opgørelsen af den skattepligtige indkomst.  

 Beløb og vederlag omfattet af ligningslovens § 16, stk. 1,  

 behandles som vederlag i penge, i det omfang beløbene og vederlagene i  

 henhold til § 43, stk. 2, er gjort til A-indkomst.
Der kan ikke  

 foretages fradrag i vederlaget.
Udgifter til erhvervelse, sikring og  

 vedligeholdelse af vederlaget kan heller ikke fradrages i anden indkomst hos  

 den skattepligtige.
Indkomstskattepligten af vederlaget er endeligt opfyldt  

 ved den erlagte A-skat.
Stk. 4. Beskatning efter stk. 3 kan finde sted i en eller  

 flere perioder af højst 36 måneders samlet varighed inden for 10  

 år regnet fra det tidspunkt, hvor første  

 ansættelsesforhold påbegyndes.
Hvis nyt ansættelsesforhold,  

 hvor vederlaget beskattes efter stk. 3, tiltrædes senest 1  

 måned efter ophør af tidligere tilsvarende  

 ansættelsesforhold, er det ingen betingelse, at skattepligt  

 indtræder eller bopæl erhverves i forbindelse med det nye  

 ansættelsesforholds påbegyndelse.
Tidligere perioder, hvor  

 beskatning efter stk. 3 har fundet sted, indgår ikke ved  

 bedømmelsen efter stk. 2, nr. 1.
Stk. 4. For personer, som vælger beskatning efter  

 bestemmelserne i stk. 1-3, beregnes A-skatten som 25 pct. af vederlaget  

 i penge i henhold til ansættelseskontrakten, jf. dog stk. 5.  

 Vederlaget medregnes ikke ved opgørelsen af den skattepligtige  

 indkomst.
Beløb og vederlag omfattet af ligningslovens § 16,  

 stk. 1, behandles som vederlag i penge, i det omfang beløbene og  

 vederlagene i henhold til § 43, stk. 2, er gjort til A-indkomst.  

 Der kan ikke foretages fradrag i vederlaget.
Udgifter til erhvervelse,  

 sikring og vedligeholdelse af vederlaget kan heller ikke fradrages i anden  

 indkomst hos den skattepligtige.
Indkomstskattepligten af vederlaget er  

 endeligt opfyldt ved den erlagte A-skat.
Stk. 5. Indtil udløbet af en periode, hvor beskatning  

 efter stk. 3 er valgt, kan den skattepligtige vælge, at vederlaget  

 i stedet skal beskattes efter de almindelige regler.
I så fald finder  

 stk. 6, sidste pkt., tilsvarende anvendelse, og den  

 pågældende periode fragår ved beregningen af den  

 36-måneders-periode, som er nævnt i stk. 4.
 Stk. 5. Dokumenterede udgifter til obligatoriske udenlandske  

 sociale bidrag, jf. ligningslovens § 8 M, stk. 2, medregnes ikke i  

 grundlaget for indeholdelse af skat efter stk. 4. Omfatter vederlag i  

 henhold til ansættelseskontrakten såvel vederlag i penge som  

 andet vederlag, finder 1. pkt. kun anvendelse på den del af de  

 obligatoriske udenlandske sociale bidrag, som forholdsmæssigt svarer  

 til vederlaget i penge.
Stk. 6. Beskatning efter stk. 3 og 4 bortfalder, hvis den  

 skattepligtige ikke senest 48 måneder efter udløbet af den i  

 stk. 4 nævnte 36-måneders-periode bringer sin fulde  

 skattepligt til Danmark til ophør i en sammenhængende periode  

 på mindst 3 år, jf. dog stk. 7. Beskatning efter stk. 3  

 og 4 bortfalder endvidere, hvis den skattepligtige i den i 1. pkt.  

 nævnte 3-års-periode er eller bliver skattepligtige efter  

 § 2 i forbindelse med ansættelse hos en arbejdsgiver, når  

 den skattepligtige tidligere har været beskattet efter stk. 3 og 4  

 i forbindelse med ansættelse hos den pågældende  

 arbejdsgiver eller en dermed koncernforbundet virksomhed.
De vederlag, som er  

 beskattet efter bestemmelserne i stk. 1-5, medregnes i så fald til  

 den skattepligtige indkomst for de indkomstår, de vedrører, og  

 den erlagte skat behandles som indeholdt foreløbig skat.
Stk. 6. Beskatning efter stk. 4-5 kan finde sted i en  

 eller flere perioder af højst 36 måneders samlet varighed inden  

 for 10 år regnet fra det tidspunkt, hvor første  

 ansættelsesforhold påbegyndes.
Hvis nyt ansættelsesforhold,  

 hvor vederlaget beskattes efter stk. 4-5, tiltrædes senest 1  

 måned efter ophør af tidligere tilsvarende  

 ansættelsesforhold, er det ingen betingelse, at skattepligt  

 indtræder i forbindelse med det nye ansættelsesforholds  

 påbegyndelse.
Tidligere perioder, hvor beskatning efter stk. 4-5  

 har fundet sted, indgår ikke ved bedømmelsen efter stk. 3,  

 nr. 1.
Stk. 7. Beskatning efter stk. 6 finder ikke sted,  

 når den skattepligtiges kvalifikationer som forsker er godkendt ved  

 påbegyndelsen af ansættelsesforholdet af en offentlig  

 forskningsinstitution eller et forskningsråd, jf. lov om  

 forskningsrådgivning m.v.
Tilsvarende gælder, når et  

 forskningsråd attesterer, at den skattepligtige udfører  

 forsknings- og udviklingsarbejde.
I tilfælde af flere  

 ansættelsesforhold i umiddelbar forlængelse af hinanden er det en  

 betingelse, at samtlige ansættelsesforhold er godkendt efter 1. og 2.  

 pkt.
Forskningsministeren kan efter forhandling med skatteministeren  

 fastsætte nærmere regler for godkendelse efter 1. og 2. pkt.
 Stk. 7. Når beskatning efter stk. 4-5 er valgt for  

 et indkomstår, kan den skattepligtige ikke efterfølgende  

 vælge, at vederlaget i stedet skal beskattes efter de almindelige  

 regler.
 Stk. 8. Hvis den skattepligtige er gift, finder reglen i  

 personskattelovens § 6 a, stk. 3, om overførsel af uudnyttet  

 bundfradrag ikke anvendelse for bundfradrag, der tilkommer den skattepligtige  

 i indkomstår, hvor der er valgt beskatning efter stk. 3.
 Stk. 8. Hvis den skattepligtige er gift, finder reglen i  

 personskattelovens § 6 a, stk. 4, om forhøjelse af den anden  

 ægtefælles bundfradrag ikke anvendelse for bundfradrag, der  

 tilkommer den skattepligtige i indkomstår, hvor der er valgt beskatning  

 efter stk. 4-5.
