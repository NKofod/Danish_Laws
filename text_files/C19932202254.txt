(Til Den Grafiske Højskole,  

 hospitallaborantskolerne og Studenterrådgivningen) Undervisningministeriet bemyndiger herved Den Grafiske Højskole,  

 hospitalslaborantskolerne og Studenterrådgivningen til at træffe afgørelse,  

 herunder indgå aftale, i de sager, der er angivet nedenfor.
 Om regelgrundlaget henvises til Finansministeriets Personaleadministrative  

 Vejledning og tidligere udsendte regler fra Undervisningsministeriet.
1. Anvendelse af frilister til klassificering af  

 nyoprettede stillinger Frilisterne kan ikke benyttes til omklassificering af stillinger for  

 allerede ansatte, og institutionerne vil kun kunne foretage individuelle  

 omklassificeringer af lokallønsmidler, jf.
Finansministeriets cirkulære af  

 17. april 1993 om lokalløn og chefløn og den dertil knyttede vejledning af  

 juni 1993.
 Det skal understreges, at den omstændighed, at en besat stilling i tidens  

 løb har ændret indhold, og at den ansatte hermed har fået andre og mere  

 ansvarsfulde opgaver, ikke er tilstrækkelig til, at stillingen kan betragtes  

 som en ny stilling og klassificeres efter den for stillingsområdet gældende  

 friliste.
 2. Ansættelser og afskedigelser mv.
 Institutionerne har efter gældende regler og praksis beføjelse til at  

 foretage ansættelser og afskedigelser samt til at behandle og træffe  

 afgørelse i en række spørgsmål, der knytter sig til ansættelsen (beregning af  

 lønanciennitet og jubilæumsanciennitet, forhold i forbindelse med sygdom,  

 barsel og militærtjeneste, ydelse af befordringsgodtgørelse, time- og  

 dagpenge mm.), i overensstemmelse med regler i eller i henhold til  

 tjenestemandsloven, vedkommendes overenskomst eller andre regler for  

 tjenestemandslignende stillinger.
 Valg af ansættelsesform sker efter retningslinjerne i Budgetvejledning  

 1992, 42.3., sammenholdt med dels bestemmelserne om indtægtsdækket virksomhed  

 under 21.33.14. og 43.12-13. i vejledningen, dels Økonomi- og  

 budgetministeriets cirkulæreskrivelse af 26. februar 1973 om  

 ansættelsesformer i visse stillinger, der forudsætter akademisk uddannelse.
3. Tjenestefrihed uden løn eller lønfradrag og nedsat  

 tjenestetid med tilsvarende lønnedsættelser Perioder med tjenestefrihed uden løn kan ikke medregnes i  

 lønancienniteten, medmindre der er fastsat anden bestemmelse, eller i  

 perioder er tale om virksomhed, der kan medregnes efter gældende  

 lønanciennitetsregler.
Perioder med tjenestefrihed uden løn medregnes normalt  

 heller ikke i pensionsalderen Institutionerne vil kun kunne bevilge tjenestefrihed med hel eller delvis  

 løn i den udstrækning, hvori der efter bestemmelserne (bekendtgørelser,  

 cirkulærer mv.) i henhold til tjenestemandsloven og bestemmelser i eller i  

 tilknytning til de respektive overenskomster er tilvejebragt særlig hjemmel  

 for det.
 4. Godtgørelse for merarbejde inden for et maksimum på  

 200 arbejdstimer årligt.
 Det er en forudsætning for godtgørelse, at merarbejdet er af midlertidig  

 karakter, og at det er blevet pålagt eller i øvrigt har været påkrævet af  

 hensyn til den forsvarlige varetagelse af de tjenstlige opgaver, ligesom det  

 forudsættes, at merarbejdet er af større omfang.
 Ansøgninger fra institutionsledere om godtgørelse for merarbejde skal dog  

 altid - uanset det ovenfor anførte - forelægges for Universitetsafdelingen.
 5. Boligtjenestetelefon og kørselsbemyndigelse efter  

 de regler, dr gælder for tjenestemænd og (i nogle tilfælde)  

 overenskomstansatte, samt jubilæumsgratiale efter reglerne i  

 Undervisningsministeriets cirkulære af 6. december 1990 om jubilæumsgratiale  

 til personale ved selvejende institutioner under Undervisningsministeriet.
 Ministeriet forudsætter, at afgørelse i sager, der vedrører  

 institutionsledere, træffes af institutionens bestyrelse.
