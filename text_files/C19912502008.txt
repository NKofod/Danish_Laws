BESTEMMELSER VEDRØRENDE UDLEVERING OG ANVENDELSE AF IDENTITETSKORT FOR  

 MILITÆRT PERSONEL Erstatter: FKOBST P.404-2, MAR 1974.
GENERELT 1. Nærværende Forsvarkommandobestemmelse (FKOBST)  

 fastsætter på grundlag af kundgørelse for Forsvaret B. 19-1987 de nærmeste  

 bestemmelser for udstedelse, udlevering og anvendelse af identitetskort -  

 herunder bæringsbestemmelser - for militært personel.
 2. De 4 typer af identitetskort for forsvarets  

 militære personel er beskrevet i FKOBST 404-1. I samme FKOBST er optaget  

 bestemmelser for identitetskortenes udfærdigelse.
UDSTEDELSE OG UDLEVERING AF IDENTITETSKORT 3. Identitetskort skal snarest udstedes til alt  

 tjenstgørende personel samt til hjemsendt personel, der som kombattanter  

 eller som gejstligt eller sanitært personel skal møde ved fredsstyrkens  

 forøgelse.
 Identitetskort udstedes efter de i FKOBST 404-1 givne bestemmelser.
 4. Identitetskort udleveres til alt tjenstgørende  

 personel, samt til officerer af reserven med rådighedspligt.
 Til hjemmeværnets frivillige personel sker udlevering efter  

 Hjemmeværnskommandoens særlige bestemmelser.
 Til hjemmeværnets frivillige personel, som er civilt ansat ved forsvarets  

 myndigheder, og som er forudsat at skulle fortsætte i deres funktion under  

 beredskabsgraderne FORSTÆRKET OVERGANGSBEREDSKAB og højere beredskabsgrader,  

 skal militært identitetskort udleveres i fredstid.
 5. identitetskort til ikke-tjenstgørende personel,  

 herunder personel, der skal møde ved fredsstyrkens forøgelse, opbevares efter  

 de i FKOBST 404-1, pkt. 21.d. givne bestemmelser.
 6. Identitetskort skal afleveres, når personellet  

 hjemsendes eller afskediges, eller for officerer af reserven med  

 rådighedspligt, når rådighedspligten ophører.
ANVENDELSE 7. ID-kort er primært til brug i en krigssituation  

 (POW), men til den del af et militært etablissement, for hvilken der ikke er  

 fastsat særlige sikkerhedsbestemmelser, anvendes identitetskortet ved  

 adgangs- og opholdskontrol.
 8. Militært personel bærer identitetskort fra  

 udleveringen under tjeneste, under ophold på militært område og i øvrigt, når  

 uniform bæres.
 9. Under tjenstligt ophold i udlandet skal  

 identitetskort bæres af alt personel såvel enkeltrejsende som medlemmer af en  

 styrke.
 10. Identitetskort skal på forlangende forevises for  

 foranstående, poster, patruljer og bevogtningsmandskab samt civile  

 myndigheder.
 11. Identitetskort skal endvidere - efter  

 udleveringsdagen - på forlangende forevises til DSB's m.fl.s  

 billetkontrollerende personel af frirejseberettigede under rejser, idet  

 identitetskort i henhold til Kundgørelse for Forsvaret B. 8-1 er en del af  

 rejsehjemmelen.
SAGSBEHANDLENDE AFDELING 12. Personelstabens Forhandlings- og Uddannelses- og  

 Adjudanturafdeling (PSU) er sagsbehandlende afdeling.
 Telefonisk henvendelse til lokal 3555.
 E.B.
