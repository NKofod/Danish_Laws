Bekendtgørelse om ændring af bekendtgørelse om vejafmærkning § 1 I bekendtgørelse nr. 802 af 4. juli 2012 om vejafmærkning som ændret ved bekendtgørelse nr. 234 af 7. marts 2013, foretages følgende ændringer:
 1. I § 38 affattes således:
 »§ 38. Bekræftelses- og afstandstavler på motorvej har farve som angivet i § 35, stk. 1.
 Stk. 2. Følgende tavler anvendes til at orientere trafikanterne om mål og afstande på motorvejen:
 2. I § 55 ændres »gadesignal« til »trafiksignal«.
 3. Kapitel 6 affattes således:
»Kapitel 6 Signalanlæg § 58. Der anvendes signalanlæg for følgende typer af vejsignaler:
1) X.
Trafiksignaler.
2) Y.
Vognbanesignaler.
3) Z.
Blinksignaler.
 Stk. 2. Trafiksignaler anvendes til at regulere trafikken ind i vejkryds og over fodgængerfelter og til at regulere trafikken ad vejstrækninger med vekselvis ensrettet trafik.
 Stk. 3. Vognbanesignaler angiver, om en vognbane er åben for færdsel i den pågældende retning.
 Stk. 4. Blinksignaler angiver stop eller særlig fare.
 § 59. Bestemmelserne i §§ 7-9 vedrørende færdselstavler finder tilsvarende anvendelse for signalanlæg.
X.
Trafiksignaler § 60. Trafiksignaler opdeles i lyssignaler og lydsignaler.
Lyssignaler § 61. Lyssignaler kan vise rødt, rødt og gult, grønt eller gult lys, jf. dog X 19 Bussignal.
Stk. 2. Rødt lys betyder stop.
Kørende skal standse før stoplinje eller, hvis ingen stoplinje findes, i betryggende afstand før krydset eller vejstrækningen.
Fodgængere må ikke træde ud på kørebane eller cykelsti.
Trafikanter, der er kommet ind på det regulerede område, skal så vidt muligt forlade det, for fodgængeres vedkommende ved at fortsætte til nærmeste fortov, helle eller rabat.
Stk. 3. Rødt og gult lys samtidig betyder stop.
Rødt og gult lys samtidig har samme betydning som rødt lys, men angiver tillige, at signalet snart vil skifte til grønt.
Ved kryds i umiddelbar nærhed af jernbaneoverkørsel kan signalet dog skifte tilbage til rødt lys alene, når tog nærmer sig.
Stk. 4. Grønt lys betyder kør.
Fodgængere må betræde kørebane og cykelsti.
Det er dog en forudsætning, at trafikanterne ikke herved overtræder andre bestemmelser.
Stk. 5. Gult lys betyder stop.
Det angiver, at signalet snart vil skifte til rødt, men har i øvrigt samme betydning som rødt.
Kørende skal dog ikke standse, hvis de, når signalet skifter fra grønt til gult, er nået så langt frem, at standsning vil medføre fare.
 § 62. Der anvendes følgende lyssignaler:
Lydsignaler § 63. Lydsignaler til vejledning for fodgængere kan kun anvendes i kombination med X 18 Fodgængersignal.
Stk. 2. Lydsignalet udsender to typer af lydimpulser.
En hurtig lydimpuls, der betyder »gå«, og en langsom lydimpuls, der betyder »vent«.
Lydimpulserne kan udsendes med variabel lydstyrke afhængig af omgivelserne.
Stk. 3. Lydsignalet er suppleret med pillignende relieffer på vandret flade.
Disse pile angiver retningen på det tilhørende fodgængerfelt.
På retningspilene er i spidsen anbragt én knop, hvis fodgængerkrydsningen foregår fra fortov til fortov.
Hvis fodgængerkrydsningen foregår fra fortov til helle, er der anbragt to knopper i pilespidsen.
På sådanne heller skal der også være anbragt lydgivere og retningspile.
 Stk. 4. På en lodret flade umiddelbart under retningspilene kan placeres en trykknap for blinde til anmeldelse for grønt lys/gå-lydsignal.
Y.
Vognbanesignaler § 64. Der anvendes:
Z.
Blinksignaler § 65. Der anvendes følgende blinksignaler:
 4. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. juli 2013.
