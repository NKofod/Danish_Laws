Landsskatteretskendelse af 6. december 2002 vedr.  

 Mineralolieafgift  primæraktivitet eller transport  vognmand  

  rensning af  

 roer Klagen skyldes, at Told- og Skatteregionen ved den påklagede  

 afgørelse ikke har anset A ApS for berettiget til godtgørelse af olie- og  

 CO2-afgift af olie forbrugt som motorbrændstof, jf. olieafgiftslovens § 11,  

 stk. 2, samt CO2-afgiftslovens § 9, stk. 1 og 4, i forbindelse med rensning  

 af  

 roer.
Følgelig er virksomhedens afgiftstilsvar for perioden 1. april 1996  

  31.  

 december 2000 forhøjet med 409.252 kr.
Det fremgår af sagens oplysninger, at A ApS (herefter benævnt  

 virksomheden) driver vognmandsvirksomhed med 7 biler.
Virksomheden kører  

 hovedsageligt med roer, korn og foderstoffer.
Derudover har virksomheden en gummiged og en rensemaskine, der  

 anvendes i forbindelse med rensning og læsning af roer.
Roerne læsses fra  

 jorden til rensemaskinen med gummigeden.
Rensemaskinen ryster jord og sten af  

 roerne, der herefter ved et transportbånd transporteres til lastbilen,  

 hvorefter  

 de køres til sukkerfabrikken.
Der anvendes olie til gummigeden og  

 roerenseren.  

 Mængden af den anvendte olie noteres op af virksomheden, der periodisk  

 oplyser  

 dette til revisoren, som herefter beregner fradraget.
Virksomheden anvender  

 ikke olie til andre fradragsberettigede formål.
 Det er oplyst, at rensningen foretages med bl.a. følgende  

 formål:
landmanden opnår den bedste pris for roerne hos sukkerfabrikken,  

 når roerne er renset inden indleveringen landmandens transportudgifter bliver mindsket, da betalingen til  

 vognmanden sker for antal transporterede tons landmandens jord forbliver på ejendommen.
 Virksomheden har i perioden 1. april 1996  31. december 2000  

 foretaget fradrag for henholdsvis olie- og CO2-afgift vedrørende olie anvendt  

 til motorbrændstof med henholdsvis 366.780 kr. og 42.472 kr. eller i alt  

 409.252 kr.
 Told- og Skatteregionen har ved den påklagede afgørelse ikke  

 anset virksomheden for berettiget til godtgørelse af olie- og CO2-afgift af  

 olie forbrugt som motorbrændstof, jf. olieafgiftslovens § 11, stk. 2, samt  

 CO2-afgiftslovens § 9, stk. 1 og 4, og følgelig forhøjet virksomhedens  

 tilsvar  

 for den påklagede periode med det fratrukne beløb.
Regionen har således ikke anset det omhandlede olieforbrug for  

 omfattet af olieafgiftslovens § 11, stk. 3. Det er herved anført, at hvis  

 andre  

 end landbrugsvirksomheden udfører transport af varer væk fra ejendommen, kan  

 der ikke ydes godtgørelse.
Der skal derfor sondres mellem, hvornår  

 aktiviteten  

 er foretaget i forbindelse med primærarbejdet i jordbrug mv., og hvornår det  

 er  

 transport og, ikke mindst, hvem, der udfører transporten.
Regionen har herved  

 henvist til Punktafgiftsvejledningen, april 2001, hvorefter det er regionens  

 opfattelse, at rensning, som sker i forbindelse med læsningen, skal anses for  

 en del af transporten og følgelig ikke berettiger til godtgørelse ved  

 anvendelse af en vognmandsvirksomhed i forbindelse med transport af varer.  

 Det  

 er således alene landmanden selv, der ved transport af egne varer væk fra  

 landbrugsejendommen, og under forudsætning af, at transporten ikke sker med  

 registrerede motorkøretøjer, er berettiget til godtgørelse for olieafgift  

 vedrørende olie forbrugt som motorbrændstof.
Denne praksis har været gældende  

 siden starten af 90erne, jf.
Told- og Skattestyrelsens nyhedsbrev af  

 10.  

 december 1992 udsendt til momsregistrerede virksomheder.
Endvidere er henvist  

 til Told- og Skattestyrelsens vejledning nr. 22, april 1998, om moms af  

 ydelser, hvori er defineret nogle begreber.
F.eks. er afgangssted defineret  

 som  

 afhentningssted  dvs. det sted, hvor vognmanden mv. afhenter varen.  

 Endvidere  

 fremgår om ydelser, der er knyttet til transport af varer, at der skal være  

 tale om en ydelse, der er en naturlig del af den fysiske udførelse af en  

 transport og, at ydelsen skal stå i direkte forbindelse med transporten.  

 Typiske eksempler på ydelser, der er knyttet til transport, er lastning,  

 losning, omladninger og pakninger.
Samme definitioner fremgår ligeledes af  

 cirkulære nr. 161 af 21. september 1992. Allerede i 1992 har det således  

 tydeligt fremgået af materiale udsendt fra Told- og Skat, at der ikke kan  

 opnås  

 afgiftsgodtgørelse for motorbrændstof anvendt ved transport af varer fra og  

 til  

 landbrugsvirksomheder mv.
Rensning af roer, der foretages uafhængigt af  

 læsningen/transporten er ikke knyttet til transport af roerne.
Denne  

 aktivitet  

 er en primæraktivitet inden for landbrug mv. og dermed omfattet af  

 godtgørelsesreglerne, hvorimod der ikke ydes afgiftsgodtgørelse til den  

 virksomhed/vognmand, der efterfølgende transporterer roerne væk fra  

 ejendommen.
Den nye teknologi gør det muligt, at foretage roerensning i  

 forbindelse med læsningen, og er dermed en ydelse knyttet til transport, jf.  

 definitionen heraf i forbindelse med den momsmæssige behandling af  

 transportydelser.
Dette forhold præciseres i Punktafgiftsvejledningen april  

 2001, hvor der bl.a. fremgår, at rensning af roer i forbindelse med læsning  

 og  

 pakning skal anses for en del af transporten.
Der er ikke tale om en  

 praksisændring, men derimod en præcisering af afgrænsningen i loven mellem  

 primæraktivitet i landbruget og transportaktiviteter.
 I relation til Landsskatterettens afgørelse af 8. august 2000  

 (refereret i TfS 2000.820) har regionen anført, at denne afgørelse ikke  

 omhandlede transport af varer væk fra ejendommen i forbindelse med salg af  

 produkter til tredjemand.
Regionen har endelig anført, at virksomhedens henvendelse til  

 regionen, i forbindelse med tilbudsgivning til landmændene for at få  

 bekræftet  

 om der var refusionsadgang på olie anvendt til roerensning, har været  

 opfattet  

 som en generel forespørgsel, der ikke har været omfattet af notat- og  

 akteringspligten.
Der eksisterer derfor ingen noteringer mv. i denne  

 forbindelse hos regionen.
 Virksomhedens repræsentant har over for Landsskatteretten  

 nedlagt påstand om, at virksomheden er berettiget til godtgørelse for olie-  

 og  

 CO2-afgift i overensstemmelse med det angivne.
 Det er til støtte herfor principalt gjort gældende, at det  

 omhandlede brændstofforbrug i forbindelse med roerensning hos landmænd har  

 status som landbrugsarbejde, hvorfor virksomheden har krav på refusion i  

 medfør  

 af olieafgiftslovens § 11, stk. 3, og CO2-afgiftslovens § 9, stk. 1.
Det er indledningsvis bemærket, at beslutningen om at udnytte  

 fritagelsesmuligheden i strukturdirektivet for mineralolieafgift fuldt ud for  

 landbrugsvirksomheder er begrundet i, at landbruget både direkte og indirekte  

 i  

 modsat fald ville komme til at bære meget væsentlige dele af den øgede  

 afgiftsbyrde og kun i meget begrænset omfang ville kunne overvælte denne  

 afgiftsbelastning.
Den fra 1. oktober 1992 indførte begrænsning i  

 refusionsadgang for olie anvendt til motorbrændstof blev i overensstemmelse  

 med  

 muligheden herfor i strukturdirektivet søgt friholdt for landbrugsaktiviteter  

 i  

 bred forstand via en tilsyneladende let administrerbar reference i  

 olieafgiftslovens § 11, stk. 3, til det særlige landbrugsregister i  

 dagældende  

 momslovs § 25, stk. 1. Imidlertid blev det allerede i forbindelse med  

 vedtagelsen af den nye bestemmelse i olieafgiftslovens § 11, stk. 3, påpeget  

 fra  

 bl.a.
Landsforeningen af Danske Maskinstationer, at de nye regler ville virke  

 stærkt konkurrenceforvridende, da maskinstationer mv. i konsekvens heraf  

 ville  

 være afskåret fra refusion.
I lyset heraf tog skatteministeren allerede i  

 efteråret 1992 skridt til en præcisering af, at den særlige fritagelse i  

 olieafgiftslovens § 11, stk. 3, tillige skulle gælde maskinstationer mv., der  

 udførte markarbejde med en samtidig præcisering af, at det fortsat kun er den  

 enkelte landmand, der kan oppebære refusion i forbindelse med transport af  

 egne  

 landbrugsvarer fra den enkelte ejendom.
Refusionsadgangen betinger  

 naturligvis  

 uændret, at transporten ikke udføres med egentligt registrerede køretøjer  

 såsom  

 lastbiler, varebiler mv.
Refusionsadgangen for motorbrændstof har siden  

 vedtagelsen af nævnte i december 1992 i al væsentlighed været uændret.
 Det er på baggrund heraf gjort gældende, at den roerensning, som  

 virksomheden tilbyder i lige konkurrence med den enkelte landmand,  

 maskinstation m.fl., har status som sædvanligt landbrugsarbejde.  

 Klassificeringen som landbrugsarbejde er konkret begrundet med følgende  

 forhold:
 De særlige refusionsregler for landbruget har til formål i bred  

 forstand at friholde landbruget for afgiftsbelastning direkte og indirekte,  

 hvorfor rækkevidden af transportbegrebet skal fortolkes indskrænkende.
 Olieafgiftslovens § 11, stk. 3, taler om transport fra  

 ejendommens område, hvilket ikke hjemler en begrænsning med hensyn til  

 arbejde, der udelukkende udføres i marken hos den enkelte landmand.
 Roerensningen sker kontraktmæssigt uafhængigt af en eventuel  

 transportopgave og mod særskilt betaling, hvorfor den enkelte landmand frit  

 kan  

 vælge selv at forestå hele eller dele af arbejdet med eget materiel.
 Der benyttes særskilt materiel i forbindelse med roerensningen  

 helt uafhængigt af, om den efterfølgende transport bort fra ejendommen  

 forestås  

 af landmanden selv eller af en fremmed vognmand.
 Der er ikke, som antydet af skatteministeren i et svar afgivet  

 den 3. maj 2001, hjemmel til, at differentiere refusionsadgangen mere eller  

 mindre tilfældigt, alt efter om samme virksomhed varetager både rensning og  

 transport.
 Der er hverken i det oprindelige nyhedsbrev, dateret 10.  

 december 1992, eller senere vejledningsmateriale, herunder den første  

 officielle version af punktafgiftsvejledningen 2000, holdepunkter for det  

 væsentligt udvidede transportbegreb, regionen baserer refusionsnægtelsen på.
Det er således repræsentantens opfattelse, at der grundlæggende  

 gælder en aktivitetsbestemt refusionsadgang for landbrugsarbejde i bred  

 forstand, og at det efter praksis ikke kan tillægges betydning, hvem der  

 udfører det pågældende arbejde.
Der er herved generelt adgang til refusion af  

 afgifter på motorbrændstof ved enhver form for håndtering, flytning og  

 læsning  

 af afgrøder og dyr, så længe nævnte foregår på den enkelte landbrugsejendom  

 og  

 udføres med køretøjer, der ikke har status som såkaldte registrerede  

 køretøjer.
Sidstnævnte understøttes tillige af, at der som eksempler på  

 fradragsbegrænsninger i tidligere vejledningsmateriale alene ses omtalt drift  

 af entreprenørmateriel i forbindelse med dræning, grusgravning, udgravning af  

 gylletank mv. samt drift af traktorer i forbindelse med, at  

 landbrugsvirksomheder eksempelvis påtager sig snerydning for kommuner.
 Der foreligger således i den gældende affattelse af  

 olieafgiftslovens § 11, stk. 3, ikke den fornødne hjemmel til at udstrække  

 transportbegrebet til også at omfatte øvrige arbejdsopgaver, som udover at  

 blive konkret udført på den enkelte landbrugsejendom, tillige honoreres  

 særskilt ud over en eventuel transportopgave.
Roerensningsaktiviteten er fuldt sammenlignelig med andre  

 godtgørelsesberettigede landbrugsaktiviteter, eksempelvis mejetærskning samt  

 kartoffelrensning, hvor der i begge tilfælde sker rensning i forbindelse med  

 transporten bort fra ejendommen.
På større landbrugsejendomme forestår  

 landmanden i øvrigt ofte selv rensningen, mens vognmanden herefter forestår  

 transporten bort fra ejendommen.
I dette tilfælde er rensningen utvivlsomt en  

 godtgørelsesberettiget aktivitet, jf. skatteministerens besvarelse.
 Endelig er det påpeget, at Landsskatteretten ved TfS 2000.820  

 har anerkendt, at aktiviteter med henholdsvis håndtering og transport kan  

 vurderes særskilt, ligesom afgørelsen ikke støtter den af told- og  

 skatteregionen udvidede transportdefinition.
Subsidiært er det gjort gældende, at den i efteråret 2000  

 anlagte fortolkning af refusionsadgangens rækkevidde i forhold til hidtidig  

 administration er udtryk for en ny og væsentligt skærpet fortolkning   

 og ikke  

 blot en præcisering - som tidligst kan finde anvendelse fra det tidspunkt,  

 hvor  

 der er givet særlig meddelelse herom.
Told- og Skattestyrelsens skærpede  

 fortolkning blev i første omgang kun givet som en intern meddelelse til  

 regionerne den 19. september 2000, og blev derfor først officiel, da der i  

 netversionen af punktafgiftsvejledningen for 2000 pr. april 2001, blev indsat  

 et særligt afsnit herom.
Hertil kommer, at det fra virksomheden side er  

 oplyst,  

 at man  allerede da man for år tilbage købte materiellet  ved  

 telefonisk  

 henvendelse til regionen, fik bekræftet aktivitetens status som  

 refusionsberettiget landbrugsarbejde.
Det er endvidere påfaldende, at  

 virksomheden i dens egenskab af primært vognmandsforretning i en lang årrække  

 har oppebåret refusion af betydelige afgiftsbeløb til trods for, at  

 refusionsadgangen for motorbrændstof, anvendt til transport i øvrigt, blev  

 ophævet allerede i efteråret 1992. Henset til den måde forholdet løbende har  

 været behandlet på, sammenholdt med det mangelfulde vejledningsmateriale, har  

 virksomheden således en absolut berettiget forventning om afgiftsrefusion.  

 Den  

 af myndighederne anvendte udvidede fortolkning af transportbegrebet vil  

 således  

 tidligst kunne gøres gældende med virkning fra den 1. april 2001.
 Landsskatteretten skal  

 udtale:
 I henhold til olieafgiftslovens § 11, stk. 2, kan afgiften for  

 varer, der anvendes som motorbrændstof, ikke tilbagebetales, medmindre  

 motorbrændstoffet anvendes som nævnt i lovens § 11, stk. 3. Endvidere kan der  

 i  

 henhold til CO2-afgiftslovens § 9, stk. 1, jf. stk. 4, ske tilbagebetaling af  

 afgiften for det forbrug, der er fuldt ud tilbagebetalingsberettiget efter §  

 11  

 i olieafgiftsloven.
 Der kan således alene ske tilbagebetaling, såfremt  

 motorbrændstoffet udelukkende anvendes til afgiftspligtig virksomhed efter  

 merværdiafgiftsloven med jordbrug, husdyrbrug, gartneri, frugtavl, skovbrug,  

 fiskeri, dambrug eller pelsdyravl, jf. den nugældende bestemmelse i lovens §  

 11, stk. 3. Videre fremgår, at der ligeledes ydes afgiftsgodtgørelse for  

 transport  

 fra ejendommens område af egne produkter hidrørende fra nævnte virksomhed  

 samt,  

 at brændstof anvendt i registrerede motorkøretøjer ikke bliver refunderet.
Bestemmelsen blev oprindeligt og med en anden formulering indsat  

 ved lov nr. 1029 af 19. december 1992. Af bemærkningerne til § 11, stk. 3,  

 fremgår bl.a., at der herved er foretaget en præcisering af, at fritagelsen  

 for  

 landbrug, gartneri mv. også gælder for maskinstationer mv., der udfører  

 markarbejder.
Endvidere fremgår af betænkning afgivet af Skatteudvalget den  

 11.  

 december 1992, at den foreslåede ændring vedrørende afgiftsgodtgørelse for  

 transport hovedsageligt har til formål at præcisere, at landmænd afgiftsfrit  

 kan transportere egne varer, der er produceret i landbruget, bort fra  

 ejendommen  

 ved hjælp af virksomhedens traktorer.
Videre fremgår, at hvis andre end  

 landmanden selv udfører transporten, skal der betales afgift.
Ved § 3 i lov nr. 435 af 26. juni 1998 blev bestemmelsen i  

 lovens § 11, stk. 3, indsat med den nugældende formulering.
Af bemærkningerne  

 fremgår bl.a., at som en konsekvens af ophævelsen af bestemmelserne om det  

 særlige momsregister for landbrug og fiskeri mv. foreslås det at omformulere  

 bestemmelsen, således at de aktiviteter, der giver mulighed for godtgørelse,  

 nævnes direkte i lovbestemmelsen.
Det er ikke hensigten at ændre praksis  

 vedrørende afgrænsningen af de godtgørelsesberettigede aktiviteter.
 Af Told- og Skattestyrelsens nyhedsbrev af 10. december 1992  

 fremgår følgende vedrørende byregistrerede virksomheders arbejde for  

 landbrugsvirksomheder mv.:
 Byregistrerede virksomheder, f.eks. maskinstationer, kan opnå  

 afgiftsgodtgørelse for olie og gas, der anvendes ved mark- og skovarbejde for  

 landbrugsvirksomheder mv. (virksomhed, der er omfattet af momslovens § 25,  

 stk.  

 1).
Afgiftsgodtgørelsen omfatter dog ikke motorbrændstof, der  

 anvendes ved transport af varer fra og til landbrugsvirksomheder mv.
Kun i de  

 tilfælde, hvor der i forbindelse med markarbejde sker transport af produkter  

 fra marken til landbrugsvirksomheden eller modsat, kan virksomheden opnå  

 afgiftsgodtgørelse.
Der kan heller ikke opnås afgiftsgodtgørelse ved f.eks.  

 entreprenørarbejder for landbrugsvirksomheder mv. Af den af Told- og Skattestyrelsen udgivne Punkafgiftsvejledning  

 2000 fremgår følgende af afsnit F.6.10.:
 Eksempler på forbrug af motorbrændstof, hvor der ikke ydes  

 afgiftsgodtgørelse:
( ..) 5) Transport af varer mellem landbrugsvirksomheder og korn- og  

 foderstofforretninger, sukkerfabrikker mv. udført af andre end  

 landbrugsvirksomheden selv, herunder transport af afgrøder, som en  

 maskinstation høster for en landbrugsvirksomhed. (  ) Eksempler på forbrug af motorbrændstof, hvor der ydes  

 afgiftsgodtgørelse:
Drift af fx traktorer, mejetærskere, arbejds- og motorredskaber  

 ved mark- og skovarbejde, uanset om arbejdet udføres af en  

 landbrugsvirksomhed  

 eller af en maskinstation mv. (  .) Transport af afgrøder fra marken til driftsbygningerne, uanset  

 om transporten udføres af en landbrugsvirksomhed eller en maskinstation mv.
Landbrugsvirksomheders transport af egne varer, der er  

 produceret i landbruget, bort fra ejendommen ved hjælp af virksomhedens  

 traktorer.
Der kan fx være tale om transport af grise, mælk eller roer med  

 traktor til henholdsvis slagteri, mejeri og sukkerfabrik.
Hvis andre end  

 landmanden  

 selv udfører transporten, skal der betales motorbrændstofafgift.
 Det bemærkes, at for forbrug omfattet af punkterne 1 og 2 er det  

 aktiviteten, der er afgørende for, hvorvidt en virksomhed er berettiget til  

 afgiftsgodtgørelse.
(  .) Endvidere fremgår følgende af intern meddelelse fra Told- og  

 Skattestyrelsen af 18. september 2000 vedrørende olieafgiftslovens § 11, stk.  

 3, primæraktivitet eller transport:
( ..) Hvis andre end virksomheden selv udfører transporten af egne  

 varer væk fra ejendommen, kan der ikke ydes afgiftsgodtgørelse.
Der skal  

 derfor  

 sondres mellem, hvornår aktiviteten er foretaget i forbindelse med  

 primærarbejdet i jordbrug, husdyrbrug, gartneri, frugtavl, skovbrug, fiskeri,  

 dambrug, eller pelsdyravl og hvornår det er transport og ikke mindst hvem,  

 der  

 foretager denne transport.
Styrelsen har fået oplyst, at en række vognmænd har henvendt sig  

 til regionerne for at få godtgørelse for afgift af motorbrændstof, som de har  

 anvendt i situationer, hvor de samtidig med transport af roer fra en  

 landbrugsvirksomhed både har stået for rensningen og læsningen af roerne. (  

 .) I forbindelse med transporten af roerne til sukkerfabrikken  

 foretages der ofte en rensning af roerne hos landmanden inden læsningen.  

 Rensning og læsning sker i nogle tilfælde med en kombineret maskine.
Det er  

 styrelsens opfattelse, at rensning, som sker i forbindelse med læsningen,  

 skal  

 anses for en del af transporten.
Der kan derfor alene ydes godtgørelse af  

 motorbrændstof som anvendes til rensning og læsning, hvis aktiviteten  

 foretages  

 af landmanden selv.
 Hvis rensningen sker uafhængigt af læsningen kan aktiviteten  

 anses for omfattet af de godtgørelsesberettigede aktiviteter i  

 mineralolieafgiftslovens § 11, stk. 3, uanset hvem der foretager rensningen.
(  ) Følgende afsnit er herefter indarbejdet i  

 Punktafgiftsvejledningen pr. 1. april 2001 (internet-version):
  

  

 Primæraktivitet ctr. transport Hvis der i forbindelse med transporten bort fra ejendommen sker  

 rensning i forbindelse med læsningen, skal rensningen anses for en del af  

 transporten.
Der kan derfor alene ydes godtgørelse af motorbrændstof, som  

 anvendes til rensning og læsning, hvis aktiviteten foretages af landmanden  

 selv.
Hvis rensningen sker uafhængigt af læsningen kan aktiviteten anses for  

 omfattet af de godtgørelsesberettigede aktiviteter i mineralolieafgiftslovens  

 §  

 11, stk. 3, uanset hvem der foretager rensningen. Endvidere fremgår af Skatteministerens besvarelser af hhv. 3.  

 maj 2001 og 9. juli 2001 på spørgsmål vedrørende fradrag for afgift af  

 mineralolie anvendt i forbindelse med rensning og læsning af roer følgende:
(  ) Hvis der i forbindelse med fx en maskinstations transport af  

 afgrøder væk fra ejendommen sker rensning i forbindelse med læsningen, anses  

 rensningen for en del af transporten.
Baggrunden herfor er ikke, at  

 rensningen  

 anses for foregået ved vejen, men at rensningen anses for at være første led  

 i  

 en samlet transportydelse af et landbrugsprodukt væk fra ejendommens område.  

 Der er ikke tale om en samlet transportydelse i den anden situation du  

 nævner,  

 hvor fx en maskinstation renser roerne, mens en anden maskinstation foretager  

 transporten bort fra ejendommen.
(  ) og (  .) Det har derfor været nødvendigt at foretage en afgrænsning  

 mellem primæraktiviteter i landbruget og transportaktiviteter.
Historisk set  

 har det været naturligt at trække grænsen, som beskrevet i den interne  

 meddelelse fra Told- og Skattestyrelsen d. 18. september 2000, således at  

 rensning af roer, der sker i forbindelse med læsningen, anses for det første  

 led i en samlet transportydelse.
Indholdet i den interne meddelelse er ikke et udtryk for en  

 praksisændring, men en præcisering af afgrænsningen i loven begrundet i, at  

 styrelsen havde konstateret uensartet administration hos enkelte regioner.  

 Styrelsen valgte på den baggrund at udsende en intern meddelelse frem for et  

 cirkulære. (  ) Efter ordlyden af olieafgiftslovens § 11, stk. 3, 1. pkt.,  

 sammenholdt med lovbemærkningerne, finder Landsskatteretten, at det er den  

 udøvede aktivitet, der er afgørende for, om der foreligger et  

 godtgørelsesberettiget motorbrændstofforbrug.
Roerensning, som den i sagen  

 omhandlede, må anses for omfattet af bestemmelsens 1. pkt. vedrørende  

 såkaldte  

 primæraktiviteter.
Landsskatteretten finder, at der ikke foreligger hjemmel  

 til  

 at foretage en sondring afhængig af, hvem der udfører en given aktivitet, der  

 i  

 øvrigt kan henregnes til bestemmelsens 1. pkt.
Da virksomheden har forestået  

 den omhandlede roerensning med særskilt materiel samt aftalt særskilt  

 afregning  

 herfor, finder Landsskatteretten derfor, at virksomheden er berettiget til  

 godtgørelse for olie- og CO2-afgift vedrørende det i sagen omhandlede  

 forbrug,  

 jf. olieafgiftslovens § 11, stk. 3, 1. pkt., samt CO2-afgiftslovens § 9, stk.  

 4. Den påklagede afgørelse ændres derfor, hvilket er tiltrådt af Told- og  

 Skattestyrelsen.
