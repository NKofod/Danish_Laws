(Til Hovedstadsrådet, Sankt Annæ Plads 2, 1250 København  

 K) Ifølge den ændring af by- og landzoneloven, der blev gennemført ved lov  

 nr. 263 af 8. juni 1983, overtager kommunalbestyrelsen i kommuner med en  

 endelig vedtaget kommuneplan, der indeholder en entydig afgrænsning af  

 landsbyer, zonelovskompetencen i disse landsbyer ved lovens ikrafttræden den  

 1. januar 1984.
 Under henvisning hertil og til planstyrelsens cirkulæreskrivelse af 28.  

 september 1983 har Hovedstadsrådet anmodet planstyrelsen om en nærmere  

 uddybning af udtrykket »landsbyer, der er entydig afgrænset i en  

 kommuneplan«, jfr. § 9, stk 3 i by- og landzoneloven.
 I den anledning skal planstyrelsen hermed oplyse, at det er styrelsens  

 opfattelse, at en Yntydig afgrænsning efter lovens forarbejder må angives på  

 kort, og at grænserne må følge eller er fastlagt i forhold til matrikelskel.  

 Kommunalbestyrelsen får således ikke zonelovskompetencen ved lovens  

 ikrafttræden den 1. januar 1984, hvis kommuneplanens afgrænsning af landsbyer  

 har form af en signatur ved en cirkel eller anden lignende upræcist  

 angivelse.
 For at sikre, at der ikke senere i de konkrete situationer opstår tvivl om  

 kompetenceafgrænsningens nøjagtige forløb, anbefales det, at  

 kommunalbestyrelserne retter henvendelse til Hovedstadsrådet med henblik på  

 at få afklaret afgrænsningens nøjagtige forløb.
 Det kan formentlig i nogle tilfælde være praktisk, at  

 kompetenceafgrænsningen bekræftes på et kort i et velegnet målforhold, næppe  

 mindre end 1:10.000.
 Såfremt landsbyafgrænsningen i kommuneplanen ikke er entydig, forudsætter  

 overførsel af zonelovskompetencen til kommunalbestyrelsen udarbejdelse af et  

 tillæg til kommuneplanen.
 Kommunalbestyrelsen bør således efter planstyrelsens opfattelse ikke  

 påbegynde behandlingen af konkrete ansøgninger i henhold til zoneloven, før  

 spørgsmålet om landsbyafgrænsningens Yntydighed er afklaret.
 Planstyrelsen har sendt kopi af nærværende skrivelse til orientering i  

 samtlige kommuner i hovedstadsområdet, Kommunernes Landsforening og  

 Amtsrådsforeningen.
P.
D.
V.
