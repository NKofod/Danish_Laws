Bekendtgørelse om elektronisk overførsel af visse oplysninger  

  

 til a-kasserne I medfør af § 75 h, stk. 7, i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003, fastsættes efter forhandling med dels Beskæftigelsesrådet vedrørende  

 oplysningerne fra kommunerne, dels undervisningsministeren vedrørende  

 oplysningerne fra Styrelsen for Statens Uddannelsesstøtte (SU-styrelsen):
 § 1.  

  

 Kommunerne  

 og SU-styrelsen skal hvert år i uge 5 overføre oplysninger til a-kasserne om,  

 hvilke medlemmer der i det foregående optjeningsår har fået udbetalt dagpenge  

 efter lov om dagpenge ved sygdom eller fødsel og har fået udbetalt statens  

 voksenuddannelsesstøtte til dækning af leveomkostninger (SVU). Samtidig  

 overføres oplysninger om, hvor stort et beløb det enkelte medlem har fået.
 Stk. 2.  

  

 Overførslen  

 af oplysninger sker elektronisk.
 § 2.  

  

 Kommunens  

 edb-leverandør og SU-styrelsen overfører i uge 4 oplysninger om udbetaling af  

 dagpenge og SVU til den tredjeparts udbyder af Wans Services, der  

 varetager  

 driften af Arbejdsmarkedsstyrelsens register (CRAM). Efter samkørsel med CRAM  

 overføres oplysningerne til a-kasserne.
 Stk. 2.  

  

 De nærmere  

 retningslinier for overførsel af oplysninger mellem den edb-leverandør, som  

 varetager driften af CRAM, og a-kasserne fastlægges mellem edb-leverandøren  

 og  

 a-kassen.
 § 3.  

  

 A-kasserne  

 afholder udgifterne i forbindelse med edb-leverandørens modtagelse og  

 behandling af data om udbetaling af dagpenge og SVU og for overførsel af  

 oplysningerne til a-kasserne.
 Stk. 2.  

  

 A-kasserne  

 afholder udgifterne til vedligeholdelse af eget udstyr til brug for den  

 elektroniske overførsel af oplysninger om udbetaling af dagpenge og SVU.
 Stk. 3.  

  

 A-kasserne  

 skal teknisk være i stand til at modtage og behandle de elektroniske  

 oplysninger om udbetaling af dagpenge og SVU.
§ 4.  

  

 Bekendtgørelsen træder i kraft den 20. januar 2004.  

1) Stk. 2.  

  

 Bekendtgørelse  

 nr. 732 af 16. september 1999 om overførsel af oplysninger i henhold til lov  

 om  

 dagpenge ved sygdom eller fødsel fra kommunerne til a-kasserne ophæves.
Arbejdsdirektoratet, den 22. december  

 2003 Jesper Harvig Pedersen /Søren Balslev 1)  

 Der udarbejdes en vejledning til bekendtgørelsen.
