Manuel håndtering af mejerikasser i kølerum Sagen handlede om den manuelle håndtering af mejerikasser.
Arbejdstilsynet konstaterede ved tilsynsbesøg, at de ansatte udførte løft af mælkekasser mv. på 15,5 til 17,3 kg.
Arbejdstilsynet konstaterede, at en ansat på 15 minutter udførte 23 løft af kasser, som vejede mellem 15,5 og 17,3 kg.
Løftene blev udført i ¾ arms afstand og med forværrende faktorer.
Således løftede den ansatte:
 alle kasser i ¾ arms afstand  med armene over skulderhøjde, når der skulle løftes fra øverste lag i mælkeburet, som var placeret med grebshøjden i 163 cms højde  under knæhøjde med foroverbøjet ryg, når der skulle løftes kasser til gulvet samt når kasserne skulle omplaceres  med såvel foroverbøjet ryg samt assymetriske løft med vrid i ryggen ved enkelte løft af kasser, når de skulle placeres på kvartpaller i køledisken inde under hylder.
Den ansatte udførte arbejdet 2 timer om ugen.
Foruden dette arbejde udførte den ansatte arbejde med løft af diverse andre mejerivarer 13 timer om ugen.
Arbejdstilsynet gav virksomheden påbud om at planlægge, tilrettelægge og udføre manuel håndtering af mejerikasser i kølerum fuldt forsvarligt.
Et flertal af nævnets medlemmer fandt, at sagen ikke var tilstrækkeligt oplyst til, at der kunne træffes afgørelse i sagen.
Flertallet lagde herved vægt på, at der i Arbejdstilsynets begrundelsesafsnit skete en sammenblanding af forholdene vedrørende løft af mælkekasser, som vejede mellem 15,5 kg og 17,3 kg, og løft af øvrige mejerivarer, som vejede mellem 3,2 kg og 15 kg.
I begrundelsen var det således anført, at det på baggrund af Arbejdstilsynets konstateringer (observation af arbejde i 15 minutter, hvor der blev løftet 23 kasser) kunne beregnes, at der blev løftet kasser med en frekvens på 80 løft i timen og en varighed på i alt 15 timer pr. uge.
Flertallet finder, at der ikke er overensstemmelse mellem beskrivelsen og begrundelsen, herunder var det uklart, hvordan Arbejdstilsynet nåede frem til en frekvens på 80 løft mv.
Mindretallet fandt, at sagen var tilstrækkeligt oplyst til, at påbuddet kunne fastholdes.
 Flertallet lægger endelig vægt på, at Arbejdstilsynet i begrundelsen ikke nærmere har beskrevet arbejdet med løft af mejerivarer med en vægt på mellem 3,2 kg og 15 kg.
[Adressat udeladt] Arbejdsmiljøklagenævnet har på møde den 28. februar 2012 behandlet [navn udeladt]s klage på vegne af [navn udeladt], hvorved [navn udeladt] i [navn udeladt] fik påbud om:
1. At planlægge, tilrettelægge og udføre manuel håndtering af mejerikasser i kølerum fuldt forsvarligt, og 2. At bruge autoriseret arbejdsmiljørådgiver til at bistå sig med at efterkomme ovennævnte påbud.
Nævnet traf følgende A F G Ø R E L S E Arbejdsmiljøklagenævnet hjemviser Arbejdstilsynets afgørelse.
B E G R U N D E L S E Påbud vedrørende håndtering af mejerikasser Et flertal af nævnets medlemmer finder, at sagen ikke er tilstrækkeligt oplyst til, at der kan træffes afgørelse i sagen.
 Flertallet lægger herved vægt på, at der i Arbejdstilsynets begrundelsesafsnit sker en sammenblanding af forholdene vedrørende løft af mælkekasser, som vejer mellem 15,5 kg og 17,3 kg, og løft af øvrige mejerivarer, som vejer mellem 3,2 kg og 15 kg.
 I begrundelsen er det således anført, at det på baggrund af Arbejdstilsynets konstateringer (observation af arbejde i 15 minutter, hvor der blev løftet 23 kasser) kan beregnes, at der blev løftet kasser med en frekvens på 80 løft i timen og en varighed på i alt 15 timer pr. uge.
 Flertallet finder, at der ikke er overensstemmelse mellem beskrivelsen og begrundelsen, herunder er det uklart, hvordan Arbejdstilsynet når frem til en frekvens på 80 løft mv.
 Flertallet lægger endelig vægt på, at Arbejdstilsynet i begrundelsen ikke nærmere har beskrevet arbejdet med løft af mejerivarer med en vægt på mellem 3,2 kg og 15 kg.
 Efter arbejdsmiljøloven skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Det fremgår af reglerne om manuel betjening, at manuel betjening skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
Påbuddet vedrørende autoriseret arbejdsmiljørådgiver Det er en forudsætning for at give en virksomhed et påbud om brug af autoriseret arbejdsmiljørådgiver, at der er konstateret en overtrædelse af arbejdsmiljølovgivningen.
 Eftersom der ikke i denne sag kan konstateres en overtrædelse af arbejdsmiljølovgivningen, er der ikke grundlag for påbuddet om brug af autoriseret arbejdsmiljørådgiver.
 Arbejdsmiljøklagenævnets afgørelse er truffet af et flertal på 6 af nævnets 11 stemmeberettigede medlemmer.
R E G L E R Arbejdsmiljøklagenævnet har ved afgørelsen anvendt følgende regler:
 Om Arbejdstilsynets ret til at give påbud:
 § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Om arbejdets udførelse:
 § 38, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Om manuel håndtering:
 § 3, i bekendtgørelse nr. 1164 af 16. december 1992 om manuel håndtering.
 Om autoriseret arbejdsmiljørådgiver:
§ 77 a, i lov om arbejdsmiljø, jf. lovbekendtgørelse nr. 1072 af 7. september 2010 § 6, § 9, stk. 1, nr. 1 og 2, §§ 37-38, §§ 42-45 og § 49, i bekendtgørelse nr. 259 af 20. marts 2007 om brug af autoriserede arbejdsmiljørådgivere.
Reglerne kan læses på de følgende sider OPLYSNINGERNE I SAGEN Sagen er afgjort på grundlag af de dokumenter, som klagenævnet har modtaget fra Arbejdstilsynet, [navn udeladt]s breve af den 5. august 2011, 10. oktober 2011, 4. januar 2012 og 9. februar 2012, samt Arbejdstilsynets breve af den 30. august 2011 og den 28. november 2011.
M I N D R E T A L S U D T A L E L S E Mindretallet på 5 medlemmer finder, at sagen er tilstrækkeligt oplyst til, at Arbejdstilsynets afgørelse kan fastholdes.
På klagenævnets vegne [navn udeladt] [stilling udeladt] Kopi til:
[navn udeladt] [navn udeladt] [navn udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010 . . .
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1. sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2. forbud mod særligt farlige arbejder, arbejdsprocesser og -metoder, 3. opslag eller egnet markering.
Stk. 2 Kapitel 13 Arbejdstilsynet § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
Stk. 2 § 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.
Bekendtgørelse nr. 1164 af 16. december 1992 om manuel håndtering Kapitel 2 Arbejdets udførelse § 3. Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 . . .
Bekendtgørelse nr. 259 af 20. marts 2007 om brug af autoriserede arbejdsmiljørådgivere Kapitel 2 Påbud om brug af autoriserede arbejdsmiljørådgivere § 6. Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er 1) konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og 2) konstateret ved tilsyn med arbejde tilknyttet én produktionsenhed.
 Stk. 2. Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.
Kapitel 3 Komplekse og alvorlige overtrædelser af arbejdsmiljølovgivningen Det ergonomiske område § 9. Løft af byrder, der udføres som led i den sædvanlige arbejdsfunktion, 1) ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og 2) der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.
 Stk. 2. Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.
Kapitel 4 Rådgivningspligt § 37. Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.
 Stk. 2. Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.
 § 38. Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.
 § 42. Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.
 Stk. 2. Aftalen skal indeholde angivelser af, hvordan pligter i forbindelse med rådgivningspåbud efterkommes.
 Stk. 3. Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 § 43. Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.
 Stk. 2. Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.
 Stk. 3. Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.
 Stk. 4. Bygherren er undtaget fra pligten i stk. 2.
 § 44. Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.
 Stk. 2. Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 3. Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.
 Stk. 4. Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.
 § 45. Redegørelsen skal ved rådgivningspåbud efter §§ 3 og 6 indeholde følgende elementer:
1) hvordan rådgivningspåbuddet og den eller de afgørelser, der førte til rådgivningspåbuddet, er efterkommet, 2) hvordan sikkerhedsorganisationen eller de ansatte har været inddraget i rådgivningsprocessen, 3) hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og 4) resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.
 Stk. 2. Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.
 § 49. Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.
 Stk. 2. Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.
 Stk. 3. Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.
 Stk. 4. Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.
 Stk. 5. Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.
 Stk. 6. Bygherren er undtaget for pligten i stk. 4.
 AT-anvisninger, AT-meddelelser m.v.
