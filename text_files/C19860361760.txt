Indledning Bonnerup-udvalget har i sin betænkning fremsat forslag til ændring af  

 reglerne vedrørende forlængelse af den periode, inden for hvilken  

 arbejdskravet i henhold til arbejdsløshedsforsikringslovens § 55 skal være  

 opfyldt.
 Direktoratet for Arbejdsløshedsforsikringen har på grundlag heraf fastsat  

 ændrede regler om »døde perioder« i ændringsbekendtgørelse af 8.  

 oktober 1986 om beregning af arbejdskravet (26-ugers-reglen).
 Ændringen medfører, at kun »døde perioder« med en varighed over  

 4 uger kan forlænge den periode, hvori arbejdskravet skal være opfyldt, og at  

 perioden højst kan forlænges med i alt 2 år på grund af »døde  

 perioder«.
 Som følge heraf ændres vejledningen af 11. oktober 1985 til § 3 til:
Til § 3 1. En række forhold kan begrunde, at den periode,  

 inden for hvilken arbejde skal være udført (3 år/18 måneder), forlænges.
De  

 forhold, der kan komme i betragtning, er angivet i § 3. Perioden forlænges  

 med et til sygdommen, uarbejdsdygtigheden m.v. svarende tidsrum (»død  

 periode«) - såfremt de under pkt. 2 og 3 nævnte tidsmæssige betingelser  

 er opfyldt.
 2. Forlængelse er betinget af, at hvert enkelt af de i  

 § 3 omhandlede forhold har en individuel varighed på over 4 uger.
 3. Perioden kan højst forlænges med i alt 2 år.  

 Undtaget herfra er arbejdsfrihed i henhold til lov om barselorlov, jfr. § 3,  

 stk. 2, der således fortsat ubegrænset forlænger perioden, forudsat fraværet  

 har en varighed over 4 uger.
 4. For så vidt angår § 3, litra j) henvises til  

 Arbejdsdirektoratets bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse, § 2 med  

 tilhørende vejledning.
 5. Andre forhold end arbejde og de i § 3 angivne  

 forhold, som måtte forekomme i 3-års/18-måneders-perioden, medfører ikke  

 forlængelse og sidestilles således med ledighed.
 6. Eksempel:
 Ved medlemmets første ledighed den 1.9.84 foreligger 1.040 timers  

 arbejde fra 1.12.81; falddato beregnes til: 1.12.81 + 3 år forlænget med  

 maksimum 2 år = 1.12.86.
 Ved medlemmets anden ledighed den 1.9.86 foreligger 1.040 timers  

 arbejde ligeledes fra 1.12.81; falddato beregnes som ved 1. ledighed til den  

 1.12.86 og kan således ikke forlænges med medlemmets seneste  

 sygeperiode på 1 1/2 år.
 Ved medlemmets tredie ledighed den 1.2.87 foreligger 1.040 timers  

 arbejde fra den 1.6.84; falddato beregnes til: 1.6.84 + 3 år forlænget med  

 sygeperioden på 1 1/2 år til 1.12.88. Den »døde periode«, der ved  

 ledighed den 1.9.86 ikke kunne benyttes på grund af maksimumreglen, kan nu  

 forlænge falddatoen ved senere ledighed efter nyt arbejdsforhold.
Bemærk , at eksemplet alene skal illustrere »døde  

 perioders« effekt på falddato.
I eksemplet er således ikke taget hensyn  

 til overgangsreglen i ændringsbekendtgørelsens § 2.
7. Overgangsbestemmelse Overgangsreglen i ændringsbekendtgørelsens § 2 tilgodeser de medlemmer,  

 der har en berettiget forventning om forlængelse på grundlag af hidtil  

 gældende regler, hvorefter »døde perioder« i princippet har kunnet  

 forlænge falddatoen ubegrænset.
 Begrænsningerne omfatter derfor alene ~døde perioderû, der forekommer  

 efter den 1. januar 1987, medens ~døde perioderû forud herfor ikke får  

 betydning ved opsummering til 2 år eller ved udelukkelse på grund af  

 mindstekravet.
