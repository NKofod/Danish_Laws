Kendelse fra Pressenævnet i sag nr.  

 54/1999 En mand (A) har klaget til Pressenævnet over to  

 artikler bragt i Ekstra Bladet henholdsvis den 29. april 1999 og den 9. maj  

 1999, idet han mener, at god presseskik er tilsidesat.
 Artiklen den 29. april 1999 havde overskriften  

 "Stasi-tolder til afhøring" og bl.a. følgende  

 indhold:
""Apollo" Ud over agent "Stein" bliver nu også sagen om  

 Stasi-spionen [A], der under dæknavnet "Apollo" arbejdede for Stasi i  

 1981-89, efterforsket af PET.
 I den forbindelse vil PET sikkert interessere sig for hans  

 russiske hustru  Mariana, der forsvandt sporløst i 1993.
 Den tidligere Stasi-agent "Apollo" havde i vinter under  

 falske forudsætninger skaffet sig ind som timelønnet vikar  

 på Ekstra Bladets brevkasse "System Danmark".
Men så blev han indhentet af sin fortid, da Ekstra  

 Bladet kom på sporet af ham og den 23. marts i år  

 afslørede hans Stasi-aktiviteter." Artiklen den 9. maj 1999 var en anmeldelse af en bog med  

 titlen "Hvem holdt de med?", redigeret af  Bertel  Haarder.  

 Anmeldelsen var skrevet af bladets chefredaktør,  Sven  Ove  Gade,  

 under overskriften "Sandheden skal skjules" og havde bl.a.  

 følgende indhold:
 "I medierne har Ekstra Bladet gennem årene  

 været drivende i afdækningen af ikke alene de to hjemlige  

 efterretningstjenesters vildfarelser, men her i 90'erne også med  

 afsløringerne af KGB's og Stasi's udfoldelser i Danmark.
Mette  Herborgs og  Per  Michaelsens løbende  

 afsløringer fra Stasi-arkiverne giver andre facetter.
Når det  

 gælder Stasi, synes PET at være mere end passiv.
Hvorfor?  

 Sandsynligvis udfra et politisk diktat.
I hvert fald har der været en  

 besynderlig officiel tilbageholdenhed over for afsløringerne, som i  

 visse tilfælde, især den tidligere Jyllands-Post-journalist [B]  

 og senest [A], har været af en særlig ondartet karakter med  

 stikkervirksomhed og langvarige straffe til nogle af ofrene." Klageren har vedrørende artiklen den 29. april 1999  

 anført, at bladet fortsætter mistænkeliggørelsen af  

 ham for russisk agentvirksomhed og gentager løgnen om, at han har  

 infiltreret bladet.
 Klageren har nærmere anført, at det ikke kan  

 have offentlighedens interesse, at han for snart 6 år siden blev offer  

 for den personlige tragedie, at hans daværende hustru forsvandt.
 Klageren har videre anført, at bladet i marts  

 måned 1999 har rettet henvendelse til Politiets  

 Eftersøgningstjeneste for at få oplysninger om sagen, men at  

 bladet har undladt at forelægge ham oplysningerne forinden  

 offentliggørelsen.
 Klageren har i den forbindelse anført, at bladets  

 henvendelse til Eftersøgningstjenesten er hensynsløs og  

 krænkende for ham, idet den resulterede i en skriftlig henvendelse til  

 ham fra Eftersøgningstjenesten, som han i første omgang  

 opfattede som det første livstegn fra hans forsvundne hustru.
 Klageren har herudover anført, at bladet yderligere  

 genfremsættede en beskyldning mod ham om "infiltration", mens  

 Pressenævnet behandlede hans klage herover.
 Klageren har vedrørende artiklen den 9. maj  

 anført, at han dér beskyldes for at være ansvarlig for,  

 at personer har modtaget langvarige straffe.
 Klageren har i den forbindelse anført, at  

 beskyldningen ikke har været forelagt ham, og at den i øvrigt er  

 usand.
 Bladet har i en udtalelse anført, at klagerens  

 henvendelser til nævnet har præg af unødigt  

 trætte.
 Bladet har nærmere anført, at Politiets  

 efterretningstjeneste har indledt en efterforskning af sagen "Apollo" alias  

 På grund af sagens mange aspekter interesserer politiet sig bl.a.  

 for klagerens daværende russiske hustrus sporløse forsvinden i  

 1993.
 Bladet har yderligere anført, at klageren ved sin  

 ansættelse på bladets brevkasse undlod at orientere redaktionen  

 om, at han i årevis havde arbejdet som stikker for Stasi.
 Bladet har endelig anført, at klageren ikke kan ses  

 at besidde en ære på de områder, bladet har beskrevet.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
 Pressenævnet finder, at artiklen den 29. april 1999  

 ikke indeholder oplysninger, der burde være forelagt for klageren forud  

 for offentliggørelsen, og nævnet finder ikke grundlag for at  

 kritisere, at bladet har omtalt det forhold, at klagerens daværende  

 hustru forsvandt i 1993.
Pressenævnet bemærker, at bladets artikel den  

 9. maj har form af en anmeldelse af en nyligt udkommet bog.
En sådan  

 anmeldelse er i sin form kommenterende og vurderende og indeholder naturligt  

 bemærkninger af mere personlig karakter end almindelig artikler.  

 Pressenævnet finder, at denne anmeldelse heller ikke indeholder  

 oplysninger, der burde have været forelagt for klageren forud for  

 offentliggørelsen.
 Afsagt den 16. juni 1999.
