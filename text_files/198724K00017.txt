Nr BTL 17 Betænkning over Forslag til lov om ændring af lov om museer m.v.   

 Nr L 17 1987-88, 2. samling Afgivet af Kulturudvalget Afgivet: 19880615 Udvalget har behandlet lovforslaget i 2 møder og har modtaget skriftlige henvendelser fra Dansk kulturhistorisk Museumsforening og Foreningen af danske Kunstmuseer Begge henvendelser er optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
 Et mindretal (Socialdemokratiets og Socialistisk Folkepartis medlemmer af  

 udvalget) opfordrer kulturministeren til straks efter Folketingets åbning i  

 oktober 1988 at fremsætte forslag til revision af museumsloven.
 Mindretallet opfordrer ministeren til ved udformningen af lovforslaget at  

 tage udgangspunkt i Statens Museumsnævns lovudkast.
Ole Bernt Henriksen (KF) Connie Hedegaard (KF) Eva Møller (KF) Povl  

 Brøndsted (V) Helge Sander (V) nfmd.
Poulsgaard (FP) Marianne Jelved (RV)  

 Duetoft (CD) Chr.
Christensen (KRF) Hanne Andersen (S) Søren Hansen (S) Qvist  

 Jørgensen (S) Lissa Mathiasen (S) Jimmy Stahr (S) Birthe Hansen (SF)  

 Ingerlise Koefoed (SF) fmd.
Stillinger (SF) Dansk kulturhistorisk Museumsforening  Bilag 1 Til Folketingets Kulturudvalg Christiansborg 1218 København K Vedr.: Lovforslag nr.
L 17. Forslag til lov om ændring af lov om museer  

 m.v.
Fremsat den 8. juni 1988 af kulturministeren.
Dansk kulturhistorisk  

 Museumsforening beklager, at der endnu ikke har været mulighed for en  

 realitetsbehandling af det forslag til revision af museumsloven, som Statens  

 Museumsnævn efter anmodning fra daværende kultur- og kommunikationsminister  

 H.
P.
Clausen udarbejdede og afleverede for mere end et år siden.
 Dette forslag blev støttet af den samlede museumsverden, hvorimod den  

 offentlige debat af ministerens ønske om en udlægning til amterne med stor  

 tydelighed har afdækket, at denne ide hverken ønskes realiseret af kommuner  

 eller museer, og at også amterne er skeptiske.
 Dansk kulturhistorisk Museumsforening skal derfor foreslå, at ventetiden i  

 forbindelse med forlængelsen af den nuværende lov bl.a. bruges til en  

 behandling af det forslag, som Statens Museumsnævn afleverede til ministeren  

 den 1. april 1987.
Vi skal endvidere anbefale kulturudvalget, at man ved behandlingen af  

 lovforslag nr.
L 17 tilgodeser de museer og fællesinstitutioner, som i særlig  

 grad rammes af forlængelsen.
Her tænkes først og fremmest på de museer, som  

 nu gennem en årrække har »stået i kø« for at blive statsanerkendt,  

 og på den selvejende institution Museumshøjskolen, hvis driftsgrundlag er  

 usikkert, når en egentlig lovrevision ikke gennemføres i indeværende samling.
På styrelsens vegne Med venlig hilsen Hans Jeppesen Foreningen af danske KunstmuseerBilag 2 Den 11. juni 1988 Folketingets Kulturudvalg Christiansborg 1218 København K I anledning af kulturministerens fremsættelse af  

 lovforslag nr.
L 17, hvori museumslovsrevisionen foreslås udsat fra 1987-88  

 til 1988-89, skal Foreningen af danske Kunstmuseer fremføre følgende:
 Den 1. april 1987 fremsendte Statens Museumsnævn efter aftale med  

 Kulturministeriet et forslag til revision af museumsloven, som var blevet  

 udarbejdet i samarbejde med hele den danske museumsverden.
Siden 1. april 1987 har museerne ventet på en realitetsbehandling af det  

 fremsatte forslag.
I december måned blev det kendt, at man fra  

 Kulturministeriets side arbejdede med planer om at udlægge statsstøtten til  

 amterne.
Fra museumsside og også fra politisk hold er der blevet gjort  

 opmærksom på, at en sådan regionalisering af museumsstrukturen vil betyde en  

 centralisering af museumsvæsenet, ligesom der vil være tale om kraftigt  

 forringede muligheder for at koordinere og samordne det landsdækkende  

 arbejde, som alle museer er med til at udføre.
På grund af den forestående museumslovsrevision og de mulige helt  

 anderledes fremtidige vilkår har såvel museer som museernes faglige og  

 koordinerende organer ikke været i stand til at planlægge det kommende  

 arbejde som normalt.
Dette har virket stærkt hæmmende for det langsigtede  

 museumsarbejde.
Foreningen af danske Kunstmuseer frygter, at en udsættelse på eet år også  

 tilsvarende vil forlænge denne usikkerhed og manglende mulighed for  

 langsigtet planlægning.
Fra FDK vil man derfor ikke have noget at indvende,  

 såfremt udsættelsen af museumslovrevisionen bliver af to års varighed,  

 således at revisionen skal ske i folketingsåret 1989-90.
Det vil give museer og museumsorganer en tiltrængt mulighed for at  

 planlægge for en periode af godt to år.
Det er ligeledes vigtigt, at der  

 bliver mulighed for en grundig drøftelse såvel af museernes lovforslag som af  

 andre ønsker til lovrevision, idet museernes struktur hviler på et meget  

 spinkelt økonomisk fundament, hvilket betyder, at selv beskedne ændringer får  

 meget store følger både for museernes økonomi og dermed for deres  

 virkemuligheder i det hele taget.
 Vi er imidlertid opmærksomme på, at en udsættelse såvel af eet som af to  

 års varighed, kan få beklagelige følger for de kulturhistoriske museers  

 arbejde med nyere tids kulturhistore, idet der bør tilføres yderligere midler  

 til dette arbejde.
 Ligeledes er vi bekendt med, at de naturvidenskabelige museer har et  

 ganske presserende behov for en lov om danekræ.
