 Efter § 19 og § 26 i lov om ferie, jf. lovbekendtgørelse nr. 102 af 3.  

 marts 1993 fastsættes følgende vedtægter for den selvejende institution  

 Arbejdsmarkedets Feriefond.
 § 1.  Arbejdsmarkedets Feriefond er en selvejende  

 institution oprettet ved lov nr. 268 af 22. maj 1974 om ændring af  

 ferieloven.
 Stk. 2.  Fondens hjemsted er Københavns Kommune.
FerieKonto § 2.  Arbejdsmarkedets Feriefond administrerer  

 feriekontosystemet (FerieKonto) med teknisk-administrativ bistand af  

 Arbejdsmarkedets Tillægspension efter reglerne i Arbejdsministeriets  

 bekendtgørelse nr. 16 af 12. januar 1993 om feriegodtgørelse.
 § 3.  Omfanget af den teknisk-administrative bistand,  

 der skal varetages af Arbejdsmarkedets Tillægspension, fastsættes ved aftale  

 med Arbejdsmarkedets Tillægspension.
Støtte til ferieformål § 4.  Arbejdsmarkedets Feriefond anvender fondens  

 midler til ferieformål for lønmodtagere særligt familier med børn og særligt  

 gennem støtte til institutioner eller organisationer, der tilvejebringer  

 feriemuligheder for lønmodtagere, i form af aktivitets-, oplevelses- og  

 bomuligheder.
§ 5.  Arbejdsmarkedets Feriefond yder støtte i form af  

 lån eller tilskud til erhvervelse af arealer, opførelse, ombygning og  

 indretninger af bygninger til ferieformål, i form af de i § 4 nævnte  

 aktivitets-, oplevelses- og bomuligheder, modernisering af feriehuse m.v. og  

 andre foranstaltninger til fremme af ferieformål.
I tilknytning hertil kan  

 Feriefonden yde støtte til information om aktivitets- og oplevelsesmuligheder  

 i den eller de pågældende regioner.
Vilkår § 6.  Støtte ydes efter ansøgning til Arbejdsmarkedets  

 Feriefond, der i det enkelte tilfælde træffer afgørelse om vilkårene.
 § 7.  Støtte skal dog altid gøres betinget af, at  

 Arbejdsmarkedets Feriefond har fuld indsigt i regnskabsmateriale m.v.  

 vedrørende driften af de feriecentre m.v., der er erhvervet eller opført for  

 fondens midler, eller hvortil der ydes tilskud til driften.
§ 8.  Støtte til erhvervelse af arealer og til  

 opførelse, ombygning og indretning af bygninger kan kun ydes som lån.
Lånet  

 kan højest udgøre 70 pct. af de afholdte udgifter (anskaffelsesværdien) og  

 skal have sikkerhed inden for 90 pct. heraf.
Lån til aktivitets- og  

 oplevelsesmuligheder kan dog i helt specielle tilfælde udgøre mere end 70  

 pct. under forudsætning af, at projektet også støttes af regionale eller  

 lokale investorer.
 Stk. 2.  Støtte til igangsættelse af aktivitets- og  

 oplevelsesmuligheder kan ydes som tilskud.
 Stk. 3.  Støtte efter stk. 1 skal gøres betinget af, at  

 fonden har fuld indsigt i byggeregnskab, regnskabsmateriale m.v. for det  

 pågældende byggeri.
 Stk. 4.  Fonden skal ved gennemgang af det endelige  

 reviderede byggeregnskab samt ved enhver a conto udbetaling sikre, at der  

 foreligger fyldestgørende dokumentation for afholdte byggeomkostninger m.v.
 § 9.  Ved forhåndstilsagn om støtte skal der tages  

 forbehold for ændringer i grundlaget for fondens virksomhed, der besluttes af  

 Folketinget (herunder Finansudvalget).
Midler § 10.  Arbejdsmarkedets Feriefonds midler består af  

 renter og andet afkast af kapitalen, renteafkast fra FerieKonto, jf.  

 ferielovens § 19, forældet eller uhævet feriegodtgørelse og andre beløb, som  

 i medfør af ferieloven tilfalder fonden.
§ 11.  Under fondens midler hører endvidere den  

 kapital, som fonden rådede over pr. 1. juli 1974. Denne kapital, der er  

 anbragt i kasseobligationer, skal forblive urørt.
Der skal foretages genkøb  

 af udtrukne obligationer (nominel værdi).
 Stk. 2.  Arbejdsministeren kan dog under særlige  

 omstændigheder godkende, at der af denne kapital ydes støtte i form af lån.
 Stk. 3.  Fondens øvrige midler anbringes i  

 kasseobligationer eller pengeinstitut.
Bestyrelse § 12.  Arbejdsministeren udpeger efter drøftelse med  

 de i bestyrelsen repræsenterede organisationer bestyrelsens formand.
 Stk. 2.  Bestyrelsen består herudover af 10 medlemmer,  

 der udpeges af arbejdsministeren efter indstilling af følgende myndigheder og  

 organisationer:
1 repræsentant for Arbejdsministeriet, 1 repræsentant for Miljøministeriet, 3 repræsentanter for Landsorganisationen i Danmark, 1 repræsentant for Funktionærernes og Tjenestemændenes Fællesråd, 1 repræsentant for Akademikernes Centralorganisation, 1 repræsentant for FR-Fællesrepræsentationen, 1 repræsentant for Dansk Arbejdsgiverforening og 1 repræsentant for Sammenslutningen af Landbrugets Arbejdsgiverforening.
 Stk. 3.  Arbejdsministeriets repræsentant er  

 stedfortræder for formanden i tilfælde af dennes forfald.
 Stk. 4.  Bestyrelsen udpeges for 3 år ad gangen.  

 Genbeskikkelse kan finde sted.
 Stk. 5.  Bestyrelsen fastsætter selv sin  

 forretningsorden.
 § 13.  Bestyrelsen er beslutningsdygtig, når mindst 6  

 medlemmer, herunder formanden, eller - i dennes forfald - formandens  

 stedfortræder, er til stede.
Stk. 2.  Alle beslutninger i bestyrelsen træffes ved  

 simpelt flertal blandt de fremmødte.
Står stemmerne lige, er formandens eller  

 - i dennes forfald - formandens stedfortræders stemme afgørende.
 § 14.  Bestyrelsen kan nedsætte et forretningsudvalg  

 til at forestå fondens daglige ledelse.
 Stk. 2.  Formanden for bestyrelsen er  

 forretningsudvalgets formand.
 § 15.  Arbejdsmarkedets Feriefond tegnes af formanden  

 - eller i dennes forfald formandens stedfortræder - i forening med et andet  

 bestyrelsesmedlem.
 § 16.  Arbejdsmarkedets Feriefond kan af sine midler  

 afholde administrationsudgifter, herunder til administrationen af FerieKonto.
Regnskab og revision § 17.  Fondens regnskabsår er kalenderåret.
 Stk. 2.  Det påhviler Arbejdsmarkedets Feriefond efter  

 udløbet af hvert regnskabsår at aflægge driftsregnskab over det forløbne år  

 med status pr. 31. december.
Stk. 3.  Regnskabet revideres af 2 revisorer, hvoraf  

 mindst een skal være statsautoriseret revisor.
Revisorerne vælges af  

 bestyrelsen.
 § 18.  Et eksemplar af det reviderede årsregnskab med  

 status sendes til arbejsministeren inden udgangen af maj måned i året efter  

 regnskabsårets udløb.
 § 19.  Rigsrevisionen kan gennem arbejdsministeren  

 kræve det reviderede regnskab forelagt til gennemgang med henblik på at påse,  

 at regnskabet er undergivet betryggende revision, at de midler, der indgår i  

 fonden, anvendes i overensstemmelse med ferielovens § 26, stk. 3, og at der i  

 øvrigt er taget skyldige økonomiske hensyn ved forvaltningen af midlerne.
Beretning § 20.  Det påhviler Arbejdsmarkedets Feriefond efter  

 udløbet af hvert regnskabsår at udarbejde en beretning om fondens virksomhed  

 i det forløbne år.
Beretningen sendes til arbejdsministeren inden udgangen af  

 maj måned i året efter regnskabsårets udløb.
Andre bestemmelser § 21.  Ændringer i disse vedtægter kan foretages af  

 arbejdsministeren efter indstilling fra Arbejdsmarkedets Feriefond, eller i  

 øvrigt efter at fonden har haft lejlighed til at afgive en udtalelse.
§ 22.  Denne bekendtgørelse træder i kraft den 19.  

 april 1993 og har virkning for de beslutninger, bestyrelsen træffer efter  

 denne dato.
Samtidig ophæves Arbejdsministeriets cirkulære nr. 57 af 8. april  

 1988.
