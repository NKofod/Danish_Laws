Resumé A, der havde været udsat for en alvorlig trafikulykke, hvorved  

 hun havde pådraget sig alvorlige hjerneskader, klagede over en afgørelse fra  

 Den Sociale Ankestyrelse (DSA). Ved afgørelsen havde DSA tiltrådt X Kommunes  

 afgørelse om, at den af kommunen til A bevilgede hjælp efter bistandslovens  

 dagældende § 42, stk. 1, til behandling/genoptræning på Center for  

 Hjerneskade  

 med i alt 172.500 kr. var gjort tilbagebetalingspligtig.
 Forsikringsselskabet Y havde inden kommunens afgørelse anerkendt  

 erstatningspligt over for A, og det sociale udvalg i X Kommune gjorde ved  

 bevillingen af revalideringsydelsen A opmærksom på, at det var en  

 forudsætning  

 for hjælpens udbetaling, at eventuel erhvervsevnetabserstatning i henhold til  

 erstatningssagen medgik til dækning af den ansøgte genoptræning, jf.  

 bestemmelsen i bistandslovens § 26, stk. 1, nr. 4. DSA anførte som  

 begrundelse  

 for sin afgørelse, at X Kommune havde været berettiget til i forbindelse med  

 ydelsen af hjælp efter bistandsloven at træffe beslutning om tilbagebetaling  

 i  

 henhold til bistandslovens § 26, stk. 1, nr. 3.
 Ombudsmanden udtalte, at det blandt andet på baggrund af tidligere  

 udtalelser fra Folketingets Ombudsmand og retspraksis var hans opfattelse, at  

 DSA ikke havde været berettiget til i forbindelse med behandlingen af klagen  

 over X Kommunes afgørelse om tilbagebetalingspligt efter bistandslovens § 26,  

 stk. 1, nr. 4, at ændre afgørelsen til tilbagebetalingspligt efter  

 bistandslovens § 26, stk. 1, nr. 3. Ombudsmanden henstillede, at DSA tog  

 sagen  

 op til fornyet overvejelse. (J. nr. 1992-56-052).
 Spørgsmål om rekursmyndigheders ret til at ændre i  

 hjemmelsgrundlaget for pligt til tilbagebetaling af revalideringshjælp.
 B klagede for A over Den  

 Sociale Ankestyrelses afgørelse af 2. oktober 1991. Ved afgørelsen tiltrådte  

 ankestyrelsen X Kommunes socialdirektorats afgørelse af 26. oktober 1987,  

 hvorefter den af kommunen bevilgede hjælp efter bistandslovens dagældende §  

 42,  

 stk. 1, til genoptræning med i alt 172.500 kr. blev gjort  

 tilbagebetalingspligtig  

 for A.
 Af sagens akter fremgik det,  

 at A var udsat for en alvorlig trafikulykke den 15. august 1986. Ved ulykken  

 pådrog hun sig alvorlige hjerneskader.
 I et brev til B af 18.  

 november 1986 anerkendte forsikringsselskabet Topsikring A/S  

 erstatningspligten  

 over for A.
Den 17. marts 1987 anmodede X  

 Hospital X Kommunes socialdirektorat om betaling for A's ophold på Center for  

 Hjerneskade.
Hospitalet anslog opholdsudgifterne til ca. 175.000 kr.
I et brev til A af 26.  

 oktober 1987 bevilgede X Kommunes sociale udvalg A hjælp med 172.500 kr. til  

 dækning af behandling/genoptræning på Center for Hjerneskade.
Hjælpen blev  

 ydet  

 i henhold til bistandslovens § 42, stk. 1, og det sociale udvalg gjorde A  

 opmærksom på, at det var en forudsætning for hjælpens udbetaling, at eventuel  

 erhvervsevnetabserstatning i henhold til erstatningssagen medgik til dækning  

 af  

 den ansøgte genoptræning, jf. bestemmelsen i bistandslovens § 26, stk. 1, nr.  

 4.
 Det sociale udvalgs afgørelse  

 blev den 19. februar 1988 indbragt for Den Sociale Ankestyrelse af A's  

 søster,  

 C.
 I et brev til advokat D den  

 20. november 1989 vurderede Arbejdsskadestyrelsen A's méngrad og  

 erhvervsevnetab som følge af ulykken til henholdsvis 50% og 65%. I en  

 skrivelse  

 af 2. januar 1990 til advokat D meddelte styrelsen, at stationærtidspunktet  

 skønsmæssigt måtte anses for at være to år efter ulykkestidspunktet.
 A havde i alt fået udbetalt  

 929.206,56 kr. i erstatning eksklusive renter, hvoraf 709.628,74 kr. udgjorde  

 erstatning for tab af erhvervsevne.
 Den 2. oktober 1991 tiltrådte  

 Den Sociale Ankestyrelse X Kommunes Socialdirektorats afgørelse med følgende  

 begrundelse:
 "Ankestyrelsen finder,  

 at (X) Kommunes Socialdirektorat har været berettiget til i forbindelse med  

 ydelsen af hjælp efter bistandsloven til Deres behandling/genoptræning på  

 Center for Hjerneskade at træffe beslutning om tilbagebetaling i henhold til  

 bistandslovens § 26, stk. 1, nr. 3.
Ankestyrelsen har lagt vægt  

 på, at De på tidspunktet for hjælpens udbetaling havde udsigt til at få  

 udbetalt et erstatningsbeløb, og at Socialdirektoratet orienterede Dem om  

 tilbagebetalingspligten og om årsagen hertil." I klagen til mig gjorde B på  

 A's vegne bl.a. gældende, at X Kommune anførte bistandslovens § 26, stk. 1,  

 nr.  

 4, som hjemmel for tilbagebetalingskravet, mens ankestyrelsen anførte § 26,  

 stk. 1, nr. 3, som hjemmel, i hvilken forbindelse B yderligere henviste til  

 Sociale Meddelelser 0-27-85.
I anledning af B's klage  

 fremkom X Kommune i en udateret udtalelse til ankestyrelsen med supplerende  

 bemærkninger til sagen.
Kommunen anførte bl.a., at der forelå dokumentation  

 for, at A var blevet underrettet om tilbagebetalingsforpligtelsen, og at det  

 forhold, at kommunen anførte bistandslovens § 26, stk. 1, nr. 4, som hjemmel,  

 mens ankestyrelsen anførte § 26, stk. 1, nr. 3, var uden betydning, da kravet  

 i  

 bestemmelsens stk. 2 om underretning om tilbagebetalingsforpligtelsen var  

 blevet iagttaget.
I anledning af B's klage  

 fremkom ankestyrelsen i en skrivelse af 8. maj 1992 med supplerende  

 bemærkninger til sagen.
Ankestyrelsen anførte bl.a., at kommunens citering af  

 bistandslovens § 26, stk. 1, nr. 4, ikke kunne medføre  

 tilbagebetalingskravets  

 bortfald, idet kommunen, som krævet i § 26, stk. 2, havde orienteret A om  

 tilbagebetalingspligten og om årsagen hertil.
 De to udtalelser blev  

 forelagt B, hvorefter B i en skrivelse af 2. september 1992 supplerende  

 anførte, at kommunen på intet tidspunkt havde oplyst den korrekte hjemmel for  

 tilbagebetalingspligten.
 I en skrivelse til B udtalte  

 jeg herefter følgende:
 "Bistandslovens § 26,  

 stk. 1 og 2 er sålydende:
"Kommunalbestyrelsen kan  

 træffe beslutning om tilbagebetaling, Når der må ydes en person hjælp på grund af pågældendes  

 uforsvarlige økonomi, ubegrundede opgivelse af et arbejde eller  

 beskæftigelsesfremmende foranstaltning, nægtelse af at påtage sig et rimeligt  

 tilbud om arbejde eller af at deltage i beskæftigelsesfremmende  

 foranstaltninger, når der må ydes en person hjælp, fordi den pågældende  

 eller ægtefællen er indblandet i en kollektiv arbejdsstrid, når der på det tidspunkt, da der søges hjælp på grund  

 af økonomisk trang, foreligger forhold, der viser, at pågældende i løbet af  

 kortere tid vil være i stand til at tilbagebetale hjælpen, når en person, der har modtaget hjælp, senere får  

 udbetalt en erstatning, et underholdsbidrag eller lignende, der dækker samme  

 tidsrum og samme formål som den udbetalte hjælp.
Stk. 2. I de tilfælde, der er  

 nævnt i stk. 1, nr. 1-3, kan tilbagebetaling kun kræves, hvis  

 kommunalbestyrelsen ved hjælpens udbetaling har gjort modtageren bekendt med  

 tilbagebetalingspligten." Den foreliggende sag rejser  

 spørgsmålet om, hvorvidt de sociale myndigheder i forbindelse med  

 behandlingen  

 af en klage over en af en kommune truffen beslutning om tilbagebetalingspligt  

 efter en bestemmelse i bistandslovens § 26, stk. 1, kan træffe afgørelse om  

 tilbagebetalingspligt efter en anden af bestemmelserne i § 26, stk. 1, det  

 vil  

 sige på et andet grundlag end det, som kommunen ved hjælpens udbetaling har  

 henvist til over for hjælpsmodtageren.
 I fire tidligere sager  

 refereret i Folketingets Ombudsmands beretning for 1981, s. 255ff, og for  

 1982,  

 s. 302-303, har ombudsmanden taget stilling til dette principielle spørgsmål.  

 Efter gennemgang af lovgrundlaget, Socialministeriets cirkulære af 15. august  

 1975 om bistandslovens almindelige bestemmelser, pkt. 36, og en meddelelse  

 fra  

 Socialministeriet refereret i Sociale Meddelelser 0-32-1979 udtalte  

 ombudsmanden bl.a. følgende:
 "...
Jeg er opmærksom på, at § 18  

 b, stk. 2, i den sociale styrelseslov og § 9 i loven om den sociale  

 ankestyrelse  

 hjemler amtsankenævnene, henholdsvis den sociale ankestyrelse, en meget  

 vidtgående materiel kompetence som ankeinstans.
Jeg finder imidlertid ikke,  

 at  

 disse bestemmelser kan tillægges afgørende betydning i den foreliggende  

 sammenhæng.
 Bestemmelsen i bistandslovens  

 § 26, stk. 2, må, som nævnt, antages at hvile på en forudsætning om, at det  

 sociale udvalg i forbindelse med udbetaling af hjælp for sit vedkommende  

 endeligt må gøre op med ikke blot, om der til ydelsen af hjælpen skal knyttes  

 tilbagebetalingspligt efter § 26, stk. 1, nr. 1-3, men i givet fald også med  

 grundlaget for en beslutning herom.
 ...
 Jeg må således være enig med  

 Socialministeriet i, at de sociale ankemyndigheder ikke i forbindelse med  

 behandlingen af en klage over en af et socialudvalg truffet beslutning om  

 tilbagebetalingspligt efter bistandslovens § 26, stk. 1, nr. 1-3, kan træffe  

 afgørelse om tilbagebetalingspligt efter en anden af disse bestemmelser, det  

 vil sige på et andet grundlag end det, som det sociale udvalg ved hjælpens  

 udbetaling  

 har henvist til over for klageren." (Folketingets Ombudsmands beretning  

 for 1981, s. 258).
 Ombudsmanden anlagde et  

 tilsvarende bedømmelsesgrundlag i to konkrete sager, hvor en  

 tilbagebetalingspligt oprindelig var meddelt i henhold til bistandslovens §  

 26,  

 stk. 1, nr. 4, og efterfølgende blev ændret til § 26, stk. 1, nr. 1.
 Østre Landsret har  

 efterfølgende taget stilling til spørgsmålet i en sag, hvor der var ydet  

 hjælp  

 mod tilbagebetalingspligt i henhold til en bestemmelse svarende til  

 bistandslovens  

 § 26, stk. 1, nr. 4, og hvor tilbagebetalingsgrundlaget senere blev ændret  

 til  

 bistandslovens § 26, stk. 1, nr. 3. I landsrettens dom af 24. august 1983  

 (refereret i Ugeskrift for Retsvæsen 1983, s. 1117 Ø) udtales det:
"... Bestemmelsen i  

 bistandslovens § 26, stk. 2, jf. tidligere forsorgslovens § 65, 1. pkt., må  

 naturligt forstås således, at det til dens opfyldelse kræves ikke blot, at  

 modtageren af hjælp i almindelighed er gjort bekendt med  

 tilbagebetalingspligt,  

 men tillige at det er tilkendegivet vedkommende, hvilken af de i loven  

 anførte  

 grunde til tilbagebetaling der er bragt i anvendelse ved beslutningen derom.  

 Da  

 tilkendegivelsen om, at det er bestemmelsen i bistandslovens § 26, stk. 1,  

 nr.  

 3, jf. forsorgslovens § 62, der udgør grundlaget for tilbagebetalingskravet i  

 denne sag, først er meddelt sagsøgeren lang tid efter ydelsen af hjælp, kan  

 betingelserne for at kræve tilbagebetaling ikke anses for at have været til  

 stede.
Allerede som følge heraf vil sagsøgerens påstand være at tage til  

 følge.
..." Jeg må forstå Den Sociale  

 Ankestyrelses afgørelse i den foreliggende sag således, at ankestyrelsen har  

 fundet, at (X) Kommunes Socialdirektorat har truffet en urigtig afgørelse om  

 tilbagebetaling efter bestemmelsen i bistandslovens § 26, stk. 1, nr. 4.  

 Denne  

 opfattelse giver mig ikke anledning til bemærkninger.
Ankestyrelsen har  

 efterfølgende truffet afgørelse om tilbagebetaling efter en anden bestemmelse  

 (bistandslovens § 26, stk. 1, nr. 3) og på et andet grundlag, som klageren  

 derfor ikke var bekendt med ved hjælpens udbetaling.
På baggrund af det  

 ovenfor  

 anførte er det min opfattelse, at ankestyrelsen ikke har været berettiget til  

 at træffe en afgørelse af dette indhold.
Under henvisning hertil har  

 jeg samtidig hermed henstillet til Den Sociale Ankestyrelse at tage sagen op  

 til fornyet overvejelse." Den Sociale Ankestyrelse  

 meddelte senere i en skrivelse til mig, at styrelsen havde truffet afgørelse  

 om  

 at ophæve X Kommunes afgørelse, hvorefter A var blevet pålagt  

 tilbagebetalingspligt.
 Jeg meddelte Den Sociale  

 Ankestyrelse, at jeg herefter ikke foretog videre i anledning af klagen.
