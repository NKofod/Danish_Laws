Betænkning afgivet af Skatteudvalget den 24. marts 2004 Betænkning over Forslag til lov om  

 ændring af ligningsloven (Fortsættelse og justering af 150 pct. fradrag for  

 forskningsudgifter) [af skatteministeren (Svend Erik Hovmand)] 1. Udvalgsarbejdet Lovforslaget blev fremsat den 21. januar 2004 og var til 1.  

 behandling den 30. januar 2004. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 19. november 2003 dette udkast til  

 udvalget, jf. alm. del  bilag 115. Den 22. januar 2004 sendte  

 skatteministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Landbrugsraadet.
Skatteministeren har over for  

 udvalget kommenteret den skriftlige henvendelse.
Samråd Udvalget har stillet 2 spørgsmål til videnskabsministeren til  

 mundtligt besvarelse.
Ministeren har besvaret spørgsmålene i et samråd med  

 udvalget den 17. marts 2004.
Spørgsmål Udvalget har stillet 9 spørgsmål til skatteministeren og 3  

 spørgsmål til videnskabsministeren til skriftlig besvarelse, som disse har  

 besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
 Socialdemokratiets medlemmer af udvalget mener, at d  

 er er bred politisk  

 enighed om at fremme forskningen i Danmark, herunder erhvervsforskningen.  

 Derfor kan Socialdemokratiet også tilslutte sig en lang række politiske  

 aftaler, der netop har til formål at forbedre forskningen i Danmark.
Socialdemokratiet  

 er til gengæld imod dette lovforslag, ligesom Socialdemokratiet også var imod  

 det forudgående.
Forskning betalt med offentlige midler skal støttes direkte,  

 målrettet og med omtanke.
Det forrige lovforslag virkede ikke, og nu udvides  

 det med mere fleksible rammer, og Socialdemokratiet frygter, at forslaget  

 åbner  

 for en udgiftsglidning, hvor hidtidige driftsudgifter (i form af lønninger)  

 bliver konverteret til forskningsudgifter.
Under  

 udvalgsarbejdet har Socialdemokratiet appelleret til bl.a.  

 videnskabsministeren  

 om at indskrive en tidsbegrænsning i lovforslaget, så der kunne åbnes for en  

 bred politisk drøftelse af, hvordan man kunne udarbejde et forslag, der kunne  

 nyde bred tilslutning, og samtidig undgå førnævnte problemer.
Desværre er der  

 fra flertallets side ikke blevet kvitteret for dette tilbud.
Socialistisk  

 Folkepartis medlem af udvalget konstaterer, at den eksisterende ordning med  

 150  

 pct. fradrag for forskningsudgifter ikke har fungeret.
Det har betydet, at  

 man  

 har brugt offentlige midler på en sådan måde, man har fået mindre forskning  

 for  

 dem.
Hvis man i stedet havde brugt de penge, som er blevet afsat til denne  

 ordning, på direkte og målrettet at investere i offentlig forskning, havde  

 man  

 faktisk fået mere forskning for pengene.
 I  

 det lys er det efter Socialistisk Folkepartis opfattelse uansvarlig omgang  

 med  

 skattekronerne, at regeringen ønsker at fortsætte den ordning, der ikke  

 fungerer, frem for at bruge pengene til at investere mere direkte i  

 forskning.
 Det  

 foreliggende lovforslag er en meget upræcis og usikker måde at fremme  

 forskning  

 på, men det er en meget præcis og meget målrettet måde at fremme spekulation  

 på, for det er ualmindelig let, især for større virksomheder, som har  

 kapaciteten til at spekulere i det her, at konvertere forskningsudgifter, som  

 man ellers ville have haft, til forskningsudgifter, som man kan få 150 pct.  

 fradrag  

 for.
Socialistisk  

 Folkeparti vil hellere bruge de i forvejen få skattekroner til forskning  

 målrettet på direkte tilskud for at få mere forskning for pengene.
Derfor  

 stemmer Socialistisk Folkeparti imod lovforslaget.
Enhedslisten  

 stemte imod loven i 2002, da den oprindelig blev fremlagt som en  

 forsøgsordning.
Siden da har loven vist sig som en fiasko, men alligevel vil  

 regeringen have ordningen forlænget og til og med udvidet.
Der skal smides  

 gode  

 penge efter dårlige, og igen vælger regeringen den form, der giver mulighed  

 for  

 skattespekulation.
Enhedslisten  

 støtter, at der gives flere penge til forskning, men denne lov handler  

 grundlæggende om, at det offentlige skal betale for, at erhvervslivet får  

 øget  

 indflydelse på forskningen i Danmark.
Når virksomhederne kan få et  

 skattefradrag, og forskningsinstitutionerne samtidig lider under for få  

 bevillinger, vil der naturligvis blive et incitament til, at erhvervslivets  

 interesser fremmes på bekostning af den fri forskning.
Enhedslisten ønsker at  

 støtte den fri forskning og øge bevillingerne hertil, bl.a. finansieret ved,  

 at  

 der luges ud i erhvervslivets skattefradrag.
Enhedslistens politik er således  

 den stik modsatte af det, som denne lov er udtryk for.
 Et  

  

 mindretal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Sophie Hæstorp Andersen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 132 Bilagsnr.
