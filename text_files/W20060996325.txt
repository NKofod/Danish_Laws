 Ankenævnet  

 har truffet afgørelse om, at en efterlønsmodtager havde ret til at få  

 annulleret  

 sin ferie, selv om FerieKonto først fik besked om annulleringen efter det  

 tidspunkt, hvor pågældende skulle være begyndt på ferien.  


  

 Nævnet fandt således, at det var tilstrækkeligt, at efterlønsmodtageren havde  

 givet a-kassen meddelelse om, at ferien var annulleret.
En  

 efterlønsmodtager kunne få annulleret sin ferie, selv om FerieKonto ikke  

 havde  

 fået besked om annulleringen før ferien skulle være påbegyndt Arbejdsmarkedets Ankenævn har behandlet Deres klage på  

 møde den 20. september 2006.
Ankenævnet traf denne A F G Ø R E L S E De har ret til at annullere Deres ferie i perioden fra  

 den 20. marts til den 23. april 2006.
 Det er en forudsætning for at få annulleret ferien, at  

 De betaler den udbetalte feriegodtgørelse tilbage til FerieKonto.
 Ankenævnet ændrer således Arbejdsdirektoratets  

 afgørelse af 7. april 2006.
B E G R U N D E L S E Ankenævnet har lagt til grund:
  

 	  

 at De den 3. marts  

 2006 fik udbetalt 16.357 kr. i feriegodtgørelse til ferie fra den 20. marts  

 til  

 den 23. april 2006   

 	  

 at De kontaktede  

 Deres a-kasse den 14. marts 2006 for at annullere ferien   

 	  

 at a-kassen den 21.  

 marts 2006 skrev til FerieKonto og oplyste, at De havde annulleret ferien   

 	  

 at FerieKonto den  

 23. marts 2006 modtog a-kassens brev om, at De havde annulleret ferien.
 Ankenævnet finder ikke, at bestemmelsen i ferielovens § 15,  

 stk. 3, sidste pkt. om, at allerede begyndt ferie ikke kan afbrydes, kan  

 medføre, at det i et tilfælde som Deres er en betingelse for at kunne  

 annullere  

 ferien, at Feriekonto har modtaget annulleringen inden det tidspunkt, hvor  

 ferien  

 skulle være begyndt.
 Ankenævnet finder således ikke, at der kan stilles krav  

 om, at De skulle have annulleret ferien over for FerieKonto inden det  

 tidspunkt, hvor De skulle være begyndt på ferien, det vil sige inden den 20.  

 marts 2006.
 Det er således ankenævnets opfattelse, at det er  

 tilstrækkeligt, at De allerede den 14. marts 2006 kontaktede Deres a-kasse og  

 annullerede  

 ferien.
R E G L E R Ankenævnet henviser til:
   

 	  

 § 15, stk. 3,  

 sidste pkt. i lov om ferie, jf. lovbekendtgørelse nr. 407 af 28. maj 2004.
 De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdsdirektoratet fremstillede sagen på denne måde:
 Den 29. marts 2006 modtog direktoratet A-kassens  

 anmodning på Deres vegne om at tilbagebetale 16.357 kr. i feriepenge for 25  

 dage for optjeningsåret 2004 til FerieKonto.
 A-kassen har i brev af 21. marts 2006 til FerieKonto  

 oplyst, at De den 14. marts 2006 kontaktede a-kassen, men at a-kassen ikke på  

 det tidspunkt vidste, at De kunne få udbetalt Deres feriepenge uden fradrag i  

 efterlønnen.
 A-kassen har desuden oplyst, at a-kassen har annulleret  

 ferien fra den 20. marts til den 23. april 2006.
 Det fremgår af oplysningerne fra FerieKonto, at første  

 feriedag er den 20. marts 2006, og at pengene er udbetalt den 3. marts 2006.
Det fremgår desuden, at anmodningen er modtaget hos  

 FerieKonto den 23. marts  

 2006. Sekretariatet er enig i direktoratets fremstilling.
2. Arbejdsdirektoratets  

 afgørelse Direktoratet traf den 7. april 2006 denne afgørelse:
 Deres ferie for optjeningsåret 2004 kan ikke  

 annulleres.
Begrundelse Deres ferie for optjeningsåret 2004 kan ikke  

 annulleres, da FerieKonto ikke har modtaget anmodningen om tilbagebetalingen  

 senest på feriens første dag.
Allerede påbegyndt ferie kan ikke annulleres.
Vi skal i  

 den forbindelse henvise til vedlagte nyhedsbrev af 20. marts 2006, som  

 beskriver praksis på området.
 Direktoratet har lagt til grund, at første feriedag er  

 den 20. marts 2006, og at FerieKonto først den 23. marts 2006 har modtaget  

 anmodningen om tilbagebetalingen af feriepengene.
 At De har annulleret ferien i forhold til Deres a-kasse  

 ændrer ikke ved resultatet.
Da ferien ikke kan annulleres, skal De derfor ikke  

 tilbagebetale feriepengene til FerieKonto. 3. Klagen til  

 ankenævnet I klagen af 20. april 2006 har De anført følgende:
Jeg ønsker at anke min sag vedrørende ferie  

 (feriepenge)    jeg gik på efterløn november 2005. D. 19-2-06 sender jeg mit  

 feriekonto-bevis til fagforeningen om at holde ferie fra d. 20-3 til 23-4-06.  

 D. 14-3-06 henvendte jeg mig til min fagf. og annullerede min ferie.
Fagf.  

 var  

 ikke vidende om de faktiske forhold på daværende tidspunkt og har derfor ikke  

 kunnet vejlede mig korrekt.
Først d. 21-3-06 modtager fagf.
Rundskrivelse  

 24/06  

 og gør mig opmærksom på forholdene.
D. 21-3-06 (middag) kontakter jeg  

 FerieKonto ringer og skriver at jeg har annulleret min ferie hos fagf.  

 14-3-06  

 og om at tilbagebetale feriepengene.
D. 27-3-06 modtager jeg fra FerieKonto  

 Arbejdsdirektoratets Nyhedsbrev om ferieloven 20. marts 2006 nr. 2/2006 og at  

 de har videresendt sagen til Arbejdsdirektoratet/Feriekontoret. 4. Arbejdsdirektoratets  

 bemærkninger til klagen Direktoratet har den 23. maj 2006 anført følgende:
 Lønmodtageren skriver bl.a. i sin klage, at han har  

 givet meddelelse til sin a-kasse den 14. marts 2006 om annullation af sin  

 ferie  

 inden feriens start den 20. april 2006 (skal være 20. marts 2006/AMA). Dette  

 bekræftes af a-kassen.
Lønmodtageren påpeger, at a-kassen på det tidspunkt  

 ikke var vidende om direktoratets praksis om annullation af ferie og derfor  

 ikke kunne vejlede ham korrekt.
Direktoratet udsendte i den forbindelse  

 nyhedsbrev den 20. marts 2006 om, hvornår en lønmodtager kan annullere ferie.
Det fremgår heraf, at ferie, der er påbegyndt, ikke kan  

 annulleres, jf. ferielovens § 15, stk. 3, sidste pkt.
Baggrunden  

 for  

 udsendelsen af nyhedsbrevet var, at der igennem medierne var skabt stor  

 opmærksomhed  

 på mulighederne for udbetaling af feriepenge efter ferieårets udløb, samtidig  

 med at der herskede en del forvirring omkring, hvornår man kan annullere sin  

 ferie.
Der er derfor ikke med udsendelsen af nyhedsbrevet skabt en ny  

 praksis.
 Det er direktoratets opfattelse, at reglen er objektiv,  

 således at enten er ferien annulleret rettidigt, dvs. før feriens start,  

 eller  

 så er ferien ikke annulleret rettidigt, uden hensyn til subjektive forhold  

 hos  

 lønmodtageren.
 Ukendskab til reglen medfører således ikke, at ferien,  

 i tilfælde af, at lønmodtageren ikke har annulleret sin ferie rettidigt, kan  

 betragtes som rettidigt annulleret.
Der er herudover ikke kommet nye oplysninger, der giver  

 direktoratet anledning til at ændre afgørelsen. 5. Nyt efter  

 klagen Ankenævnet har ikke modtaget nye oplysninger efter  

 klagen og direktoratets brev af 23. maj 2006.
 6. Regler:
 Lov om ferie,  

 lovbekendtgørelse nr. 407 af 28. maj 2004:
§ 15.  

  

 Arbejdsgiveren fastsætter efter forhandling med lønmodtageren, hvornår ferien  

 skal holdes.
Arbejdsgiveren skal under hensyn til virksomhedens drift så vidt  

 muligt imødekomme lønmodtagerens ønske om, hvornår ferien skal holdes,  

 herunder  

 lønmodtagerens ønske om, at hovedferien holdes i lønmodtagerens barns  

 skolesommerferie.
Stk. 2.  

  

 Arbejdsgiveren skal så tidligt som muligt meddele lønmodtageren, hvornår  

 ferien  

 skal holdes.
Arbejdsgiveren skal give meddelelsen senest 3 måneder før  

 hovedferien begynder, og senest 1 måned før ferien begynder for øvrige  

 feriedage, medmindre særlige omstændigheder hindrer dette.
Stk. 3.  

  

 Hvis  

 væsentlige, upåregnelige driftsmæssige hensyn gør det nødvendigt, kan  

 arbejdsgiveren ændre tidligere fastsat ferie.
Lønmodtageren skal have  

 erstattet  

 et eventuelt økonomisk tab som følge af udskydelsen.
Allerede begyndt ferie  

 kan  

 ikke afbrydes.
