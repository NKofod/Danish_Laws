Patienten  klagede ved sin patientrådgiver over beslutningen om  

 tvangsmedicinering til Det lokalePsykiatriske Patientklagenævn.
Klagen  

 blev ikke tillagt opsættende virkning.
Klage over tvangsmedicinering Sundhedsvæsenets Patientklagenævn fandt efter en samlet  

 vurdering, at manden var sindssyg, og at det ville være uforsvarligt  

 ikke at tvangsbehandle ham, da udsigten til hans helbredelse eller en  

 betydelig afgørende bedring i tilstanden ellers ville blive  

 væsentligt forringet.
Nævnet lagde vægt på, at han  

 på tidspunktet for tvangsbehandlingen var i en psykotisk tilstand  

 præget af forfølgelsesforestillinger, samt at han under den  

 første del af indlæggelsen fremtrådte tiltagende  

 anspændt og forpint med kompromitteret nattesøvn.
Endvidere  

 havde han givet udtryk for frygt for at blive likvideret, hvorfor han ville  

 slå nogen på afdelingen ihjel.
 Sundhedsvæsenets Patientklagenævn finder endvidere, at  

 tvangsbehandlingen opfyldte kravet om mindst indgribende foranstaltning.  

 Sundhedsvæsenets Patientklagenævn lagde vægt på, at  

 manden blev forsøgt motiveret for frivillig behandling, før  

 beslutning om tvangsmedicinering blev truffet.
 Sundhedsvæsenets Patientklagenævn fandt endvidere, at  

 behandlingen opfyldte kravet om anvendelse af afprøvede  

 lægemidler i sædvanlig dosering og med færrest mulige  

 bivirkninger.
 Nævnet lagde vægt på, at den ordinerede behandling  

 bestod af almindeligt anvendte og velafprøvede antipsykotiske  

 lægemiddler, ligesom den besluttede dosering er sædvanlig.
Sundhedsvæsenets Patientklagenævn fandt yderligere, at der var  

 grundlag for ikke at tillægge klagen over tvangsmedicinering  

 opsættende virkning.
Nævnet lagde vægt på, at  

 omgående behandling var nødvendig for ikke at udsætte hans  

 eller andres liv og helbred for væsentlig fare.
