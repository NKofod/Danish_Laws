 Voldgiftssag afgjort af Voldgiftsnævnet  

 for bygge- og anlægsvirksomhed.
 Vedrører AB 92 § 2, stk. 2.
Under denne sag har klageren nedlagt endelig påstand  

 om, at indklagede tilpligtes at betale klageren 5.546.125,83 kr. med  

 tillæg af 25 % moms, kr. 1.386.531,46, samt af rente, Nationalbankens  

 diskonto + 5 %, af kr. 1.939.876,00 fra den 6. juni 1997, af kr. 723.509,00  

 fra den 3. juli 1997 og af kr. 4.269.272,29 fra den 9. september 1997, alt  

 til betaling sker.
Klageren har endvidere nedlagt en subsidiær  

 påstand om betaling af samme beløb med tillæg af moms, men  

 med ændrede renteforfaldstider.
 Indklagede har påstået frifindelse,  

 subsidiært mod betaling af et mindre beløb fastsat efter  

 voldgiftsrettens skøn.
Klageren blev i 1996 af indklagede antaget til at  

 udføre råhusentreprise, omfattende bygningsdel X.
Denne  

 bygningsdel er opdelt i en østlig og en vestlig del samt en  

 midtersektion benævnt del Y.
Voldgiftssagen vedrører alene  

 klagerens krav på betaling for ekstraarbejder, som efter klageren er  

 nødvendiggjort af uoverensstemmelser mellem aftalegrundlaget og den  

 faktiske udførelse af del Y.
 Klagerens krav på 5.546.125,83 kr. fremkommer  

 således :
Ekstrakrav i henhold til replik  

                                    kr.  5.619.166,00 Reduceret udgift til leje af ekstra totalstation  

 fratrukket                      kr.       11.742,00 10 % administrationsbidrag heraf fratrukket  

                          kr.         1.174,20 Revideret ekstrakrav  

                                           kr.  5.606.249,80 Reduktion som følge af pristalsregulering af Oprindelig entreprisesum fratrukket  

                               kr.       60.123,97 Endeligt ekstrakrav, ekskl. moms  

                                   kr.  5.546.125,83 Kravet omfatter bl.a. følgende poster:  

 arbejdsløn (meromkostning) 2.473.790 kr., materialer (meromkostning)  

 1.037.279 kr. af drift af byggeplads 1.251.274 kr.
 Sagen er blevet behandlet ved en af Voldgiftsnævnet  

 for Bygge- og Anlægsvirksomhed nedsat voldgiftsret bestående af  

 civilingeniør Johan Nørgaard, civilingeniør Arne  

 Thye-Petersen og højesteretsdommer Jacques Hermann som formand.
 Under den mundtlige forhandling, der fandt sted i dagene  

 24-26 februar 1999, har parterne gennemført sagen på grundlag af  

 de af dem udfærdigede processkrifter og fremlagte bilag, derfor  

 klagerens vedkommende omfatter bilagene 1-109 og for indklagede bilagene A-U.  

 Der er desuden afgivet forklaring af 6 vidner.
B.
Sagens omstændigheder.
 Udbygningen af den omtvistede bygning blev udbudt  

 første gang i foråret 1995, men da de endelige  

 licitationsresultater efter indklagedes vurdering var for høje,  

 gennemførtes et nyt, begrænset EU-udbud ultimo 1995.
 I udbudsbrev af 15. november 1995 hedder det bl.a. :
" Til de bydende entreprenører ved bunden  

 licitation   begrænset udbud (EU) Entreprise E3 Vedr. : udbygning af bygning X Udbudsbrev (jf. udbudsbekendtgørelse af 26.  

 september 95) På vegne af indklagedes Byggedirektorat anmodes De  

 hermed om at afgive tilbud på ovennævnte entreprise.
 Udbudsmaterialet fremsendes særskilt fra henholdsvis  

 :
 Arkitekterne ..
og Rådgivende Ingeniører ..
 Udbudsmaterialet består af følgende :
1. Nærværende udbudsbrev 2. Eventuelle rettelsesblade, eller rettede og supplerende  

 tegninger, der udsendes inden licitationen 3. Tilbudslister i 3 eksemplarer 4. AB 92 TF, januar 1995.
 Tilføjelser og fravigelser (TF) til Almindelige  

 Betingelser for arbejder og leverancer i bygge- og anlægsvirksomhed, AB  

 92. Udarbejdet af indklagedes Byggedirektorat.
 5. Særlig Betingelser og Fælles  

 Bestemmelser.
6. Arbejdsbeskrivelser 7. Tegninger som anført i tegningsfortegnelser  

 (inkl. rammetidsplan) ..
 Eventuelle forbehold skal anføres på  

 tilbudsblankettens forside og skal vedlægges i 3 eksemplarer.
.." I AB 92. TF, januar 1995, hedder det bl.a. :
 " § 2 stk. 2. Der tilføjes :
 Særlige Betingelser (SB), tegninger og beskrivelser  

 gælder hver for sig, således at ydelser skal medregnes i tilbud,  

 selvom de kun er angivet et af stederne.
.." I " Særlige Betingelser & Fælles  

 Bestemmelser " af 8. november 1995 hedder det bl.a. :
 " ..
Entrepriseoversigt ..
E3.   RÅHUSENTREPRISEN 3.1. Byggepladsetablering 3.2. Byggepladsdrift 3.3 Pilotering 3.4. Jordarbejdet 3.5 Kloak- og drænarbejdet 3.6 Nedbrydningsarb., murerarbejdet 3.7 Jernbetonarbejdet 3.8 Facadestålkonstruktioner 3.9 Betonelementarbejdet ..
B.   ARBEJDSGRUNDLAG ..
8. Tegninger som anført i  

 tegningsfortegnelser.
Særlige Betingelser, Fælles Bestemmelser,  

 Arbejdsbeskrivelse og Tegninger gælder hver for sig, således at  

 ydelser skal medregnes i tilbud, selv om de kun er angivet et af  

 stederne.
 ..
Arbejdsplanlægning Entreprenøren er pligtig til, senest 4 uger  

 efter bygherrens accept, at medvirke ved udarbejdelsen af de endelige  

 detaljerede arbejdsplaner for byggeriet inden for rammerne af den i  

 udbudsmaterialet indeholdte tidsplan.
 ..
2.33   3D-trådmodel Under projekteringen er der udarbejdet en  

 3D-trådmodel i AutoCAD rel. 12, for definition af de geometriske  

 forhold i del Y.
Denne vil kunne stilles til rådighed for de  

 udførende entreprenører til udarbejdelse af arbejdstegninger  

 m.v.
 Henvendelse herom skal ske direkte til arkitekterne.
 Arkitekterne udfører detailmålsætning  

 af del Y´s forløb i forhold til vægge og balkonkanter for  

 entreprise E3, ..ved byggeriets opstart.
 ..
6.11   Udarbejdelse af  

 udførelsesdokumenter Det påhviler entreprenøren på basis  

 af udbudsmaterialet at supplere dette med arbejdstegninger i fornødent  

 omfang.
 ..
 I arbejdsbeskrivelse, E3   Råhusentreprise   hedder  

 det bl.a. :
 " ..
0.        GENERELT ..
0.1.1   Grundlag Grundlag for arbejdet er tegninger i henhold til  

 tegningslisten, nærværende beskrivelse og tilbudslisten.
 ..
0.2.1   Alment Entreprenøren skal levere alle materialer, som er  

 nødvendige for arbejdets udførelse hvor andet ikke udtrykkelig  

 er anført.
 ..
7.3.2   Overflader For specielle overflader kræves følgende krav  

 overholdt:
 Formtype "Udfald 1" :
 Der støbes mod helt glatte, vandfaste  

 krydsfinerforme (nye eller nyrenoverede).
 Med nyrenoverede menes forme uden synlige  

 reparationer.
Udfaldskrav : planhed generel +/-  3 mm.
Planhedsafvigelse  

 ved samlinger max. +/- 5 mm.
Hældning max. 1:100.
Lokal planhedsafvigelse max. + 0,2 til   1 mm.
Porer max.  

 5 mm.
Der må ikke forefindes væsentlige ansamlinger af porer,  

 prophuller, sømhuller, spor, toppe eller revner i den færdige  

 betonoverflade.
 I forbindelse med arbejdets opstart vil nedenstående  

 geometri forhold blive tilpasset det aktuelle materiel.
 Formclamps placeres i angivne mønster under  

 anvendelse af "snyde"-clamps (som ikke udøver sin  

 funktion).
Formclampshuller efterlades åbne med skarpe kanter  

 og lukket bund.
Formclamps placeres i mønster som gentager sig  

 på de enkelte formfelter og svarende til 6stk. pr. hel form, og skal  

 altid på forhånd godkendes af tilsynet.
Forskallingstegninger  

 fremsendes forinden arbejdets udførelse til godkendelse.
 Formfeltinddelinger udføres efter følgende  

 anvisninger :
.." I Almindelig Fagbeskrivelse for udførelse af  

 betonkonstruktioner, AFB90, hedder det bl.a. :
 " ..
1.2.           PROJEKTGENNEMGANG Inden projektgennemgangen skal entreprenøren  

 kritisk gennemgå det udleverede projektmateriale.
Tegningsmaterialet er  

 ikke detaljeret som arbejdstegninger, men redegør entydigt for  

 betonkonstruktionens geometri og armering.
2.3.3        FORMARBEJDE 2.3.3.1     ALMENT Entreprenøren udarbejder fornødne  

 stilladsformtegninger m.v., og på forlangende skal disse tegninger med  

 tilhørende beregninger afleveres til tilsynets gennemsyn.
.." I udbudsmaterialet indgik et meget stort antal  

 konstruktionstegninger (ca. 150), hvoraf under sagen er fremlagt bilagene  

 6-6.17 samt et stort antal arkitekttegninger (ca. 110), hvoraf under sagen er  

 fremlagt bilagene 7 og 7.1-7.15. Særlig for så vidt angår  

 konstruktionstegningerne er fremdrager bilag 6.12 (bygningsdel Y,  

 konstruktioner, vægopstalter), der er forsynet med følgende note  

 : "Alle vægge er krumme.
Vedr. geometri se  

 arkitekttegninger." Den 15. december 1995 afgav klageren tilbud på  

 entreprisen.
Tilbudet lød på 102.915.000 kr. ekskl. moms.
Af den  

 vedlagte tilbudsliste fremgår bl.a. følgende : D7  

 Jernbetonarbejdet, Del Y, 46.919.000 kr. samt delarbejdet heraf D7.14,  

 Vægge mod del Y øst, inkl. væg 61, fast pris, 1.043.300  

 kr. og delarbejdet D7.15, Vægge mod del Y vest, inkl. væg 51,  

 fast pris, 852.800 kr.
 Aftale mellem parterne om råhusentreprise E3 blev  

 indgået den 8. februar 1996. I et entreprisenotat af samme dato, der  

 slutter sig til entrepriseaftalen, hedder det bl.a. :
 "Supplerende bestemmelser :
Udbudsmaterialet skal være entydigt og således  

 udformet, at der er klarhed over ydelsernes omfang og indhold.
Udbydes  

 byggearbejdet på grundlag af bygherrens hovedprojekt, må  

 udbudsmaterialet indeholde en fuldstændig beskrivelse af de ydelser,  

 der skal gives tilbud på.
Som vejledning for projektmateriale til et  

 fuldstændigt arbejdsgrundlag henvises til bilag 2. Intentionerne i  

 dette bilag efterleves." Der er enighed mellem parterne om, at det nævnte  

 bilag 2 er det til Bygge- og Boligstyrelsens cirkulære nr. 174 af 10.  

 oktober 1991 om pris og tid på bygge- og anlægsarbejder m.v.  

 knyttede bilag 2. Det hedder i punkt 4 i bilaget bl.a. :
"4. Fundamentsplaner, planer af alle etager samt snit  

 og facader i mål mindst 1:100, fuldstændig målsatte og med  

 fast inventar indtegnet." I en telefax af 29.april 1996 fra arkitektfirmaet til  

 klageren hedder det bl.a. :
"Evt. bemærkninger : Ang.
Entreprisen.
Vedr. bygningsdel Y, detaljering/målsætning af  

 det kurvede forløb arbejder vi på flg.: (klar denne  

 uge)" I en skrivelse af 24. september 1996 fra klageren til  

 arkitektfirmaet hedder det bl.a. :
 "Vedr.: Afsætning af bygningsdel Y.
 Med henvisning til fax d. 29/4-96 foreslås  

 følgende :
 Selve definitionen på cirklerne bedes oplyst,  

 eventuelt for hvert niveau, hvis de ikke følger samme forskydning i  

 top og bund, se bilag 1.
Den beskrevne plan for målsætning (se bilag 2)  

 suppleres med mål på underkant "Brøstning".  

 Endvidere ønskes alle detaljer i del Y målsat.
Det være  

 sig afgrænsninger, udsparringer, søjler osv.
Som følger  

 de dobbeltkrumme vægge." I et notat af 18. oktober 1996 vedrørende et  

 møde den 17. oktober 1996 mellem parterne hedder det bl.a. :
"Sag : UDBYGNING AF BYGNING X Emne : Bygning X, del Y geometri ..
 Arkitekterne har på et møde den 17.10.96 kl.  

 10.00 oplyst at del Y´s kurvede geometri er affødt af cirkeludsnit i  

 kun én kote og balkonforkanter og vægge mod del Y alle er  

 forskellige.
 Lige frembringere med forskellig hældning parallelt  

 med modullinjer definerer del Y´s afgrænsning.
 Følgende aftaltes :
Arkitekterne angiver hældning på alle  

 frembringere, 200 stk. for henholdsvis øst- og vestside.  

 Hældning angives i 0/00 Arkitekterne udfører koordinatlister for de af  

 klager ønskede konstruktionspunkter (ca. 4 lister pr.balkon/niveau).  

 Koordinatlisterne defineres iht. klagers bilag 1 af 24.09.96 med x,y : 0,0 =  

 modul B,2.
Arkitekterne udfører detaljemålsætning  

 for hvert niveau som alm.
Målsætning i samarbejde med E3.
 Detaljemålsætningen begrænser sig til  

 emner, der måtte indgå i de kurvede forløb.
 Klager fremkommer med forslag til formteknik :
- formstørrelse - støbeskel - konusplacering (set i relation til vægge) - arbejdsbeskrivelse - eventuelle ønsker til afklaring i  

 rådgivergruppen.
 Klager tager ikke imod tilbud om at få diskette af  

 3D-model til eget brug.
.." Som en følge heraf sendte klageren den 29. oktober  

 1996 indklagede et brev, hvori det hedder :
 "Råhusentreprise E3.
 Klager har ved møde 96.10.17 og referat fra samme  

 møde modtaget bygherrens rådgivende teknikeres anvisninger  

 på del Y´s geometri og formkrav til samme.
 Ovennævnte geometri og formkrav fremgår ikke  

 af udbudsmaterialet.
 De givne anvisninger gør opgaven så speciel,  

 at gængse formsystemer med rektangulære formfelter ikke kan  

 benyttes.
 Anvisningerne vil medføre ekstra tid til  

 planlægning, samt teknisk bistand i forbindelse med detaljering af  

 formarbejdet.
 Den nævnte tekniske bistand er en forudsætning  

 for at kunne vurdere kompleksiteten i geometrien, samt en nødvendighed  

 for at kunne fremkomme med de på mødet d. 17/10-96 nævnte  

 oplysninger vedrørende formteknik.
 Kravet om at udbudsmaterialet skal være entydigt og  

 således udformet, at der skal være klarhed over ydelsernes omfang  

 og indhold, samt at udbudsmaterialet skal indeholde en fuldstændig  

 beskrivelse af de ydelser, der gives tilbud på, er ikke overholdt i  

 dette tilfælde.
Klager må følgelig tage forbehold for  

 såvel pris som tid." Indklagede svarede herpå i et brev af 30. oktober  

 1996, hvori det bl.a. hedder :
 "Vedr. klagers skrivelse af 29.10.96 vedr. del Y.
Vi har modtaget ovennævnte skrivelse.
Da forholdet  

 var omtalt ved vort møde d.28.10.96 skal vi gentage at vi ikke er enig  

 i Deres udlægning." Af en af klageren fremlagt tilbudskalkulation indeholdene  

 oversigt over mængder, timer og materialekroner på krumme  

 vægge og brystninger i del Y fremgår, at der til  

 udførelsen af arbejdet var anslået anvendt 1.833 timer og  

 materialer for et beløb på 130.855 kr.
Efter byggeriets  

 afslutning er merforbruget af timer opgjort til 10.493,6 timer, og  

 merforbruget af materialer til 1.037.279 kr.
Voldgiftsretten har under den mundtlige forhandling  

 fået forevist en videofilm fra byggeriet af del Y, ligesom der er  

 foretaget en gennemgang af en billedserie herfra.
Retten har endvidere  

 fået forevist den i sagen omhandlede 3D-model i AutuCAD rel. 12.
 C.   Forklaringer.
 Under den mundtlige forhandling er der afgivet  

 forklaring af for klager projektleder, divisionsdirektør,  

 ingeniør og landinspektør og for indklagede af arkitekt og  

 ingeniør.
Klagers projektleder har bl.a. forklaret, at han  

 var med til at udarbejde tilbud på råhusentreprisen.
Som  

 projektleder så han mere overordnet på udbudsmaterialet for at  

 finde de vanskelige punkter.
Han hæftede sig især ved  

 overfladekravene og forskallingsproblemerne.
Han arbejdede i det  

 væsentlige ud fra konstruktionstegningerne, men han har også set  

 arkitekttegningerne igennem for at danne sig en overordnet fornemmelse af  

 byggeriet, men ikke så meget mere.
Klager opfattede ved  

 tilbudsgivningen og gennem den første fase arbejdet med væggenes  

 form således, at væggene ved stuegulvets niveau fulgte en kurve  

 sammensat af tangerende cirkelstykker og korte rette linier.
Fra denne  

 ledekurve hældede væggene bort fra bygningsdel Y, men til  

 stadighed med en konstant hældning.
Først ved mødet den  

 17. oktober 1996 blev man klar over, at væggene havde hældninger,  

 der var kontinuerligt varierende, d.v.s. at væggene var krumt  

 forløbene og vindskæve.
Han må efterfølgende  

 erkende, at det teoretisk er muligt af arkitekttegningerne at se, at  

 væggene er vindskæve.
Han så det imidlertid ikke uanset  

 noten på konstruktionstegningen bilag 6.12. Det måtte have  

 krævet nøjere præciseringer.
Når han anså  

 væggene for blot skæve, hang det også sammen med  

 arbejdsbeskrivelsen i punkt 7.3.2, der efter hans opfattelse indeholdt  

 tekniske oplysninger af oplysende karakter vedrørende  

 udførelsen af væggene.
Han opfattede ordene "nyrenoveret  

 form" og "geometriforhold bliver tilpasset det aktuelle  

 materiale" som sigtende til forme, man havde i forvejen, og som i et  

 vist omfang kunne genanvendes.
De supplerende bestemmelser i  

 entreprisenotatet af 8. februar 1996 blev aftalt uden tanke på  

 bygningsdel Y, og ikke fordi klager var i tvivl om udbudsmaterialets  

 lødighed, men alene ud fra et generelt ønske om den  

 størst mulige sikkerhed.
 Klagers divisionsdirektør har bl.a.  

 forklaret, at man ikke forventer, at helt specielle konstruktioner som dem,  

 der var tale om i forbindelse med bygningsdel Y, kun er vist på  

 arkitekttegninger.
Klagers ingeniør, der blev inddraget i  

 arbejdet med bygningsdel Y i september 1996, har i det hele forklaret i  

 overensstemmelse med klagers projektleder.
Han har ikke   trods forsøg  

 herpå   kunnet finde anvendelige standardsystemer til bygningsdel Y´s  

 konstruktion.
Klagers landinspektør har forklaret, at han  

 blev ansat hos klager i forbindelse med udbygningen.
Han arbejdede i starten  

 på en anden bygningsdel, hvor alle geometriske forhold   i  

 modsætning til, hvad tilfældet var med bygningsdel Y   var  

 angivet på ingeniørtegningerne.
Han har set arkitekttegningerne  

 og forstod, at væggene i bygningsdel Y var skrå.
Han arbejdede i  

 almindelighed efter konstruktionstegninger, og det afgørende for ham  

 var at få en geometrisk formel.
Da indklagedes ingeniør havde  

 ansvaret for målsætningen, fandt han ikke behov for  

 3D-modellen.
Indklagedes arkitekt har bl.a. forklaret, at  

 årsagen til, at man ikke i udbudsmaterialet beskrev konstruktionen med  

 vindskæve vægge, var, at beskrivelsen heraf er vanskelig.
Alle  

 aktører i et byggeri som det omhandlede er imidlertid vant til at se  

 på tegninger, der giver et bedre indtryk af konstruktionerne end en  

 beskrivelse.
Arkitekttegningerne viser så præcist som muligt,  

 hvordan væggene ser ud.
De vindskæve vægge fremgår  

 tydeligt af tegningerne bilagene 7.3  7.7. Også den bygningsdel som  

 klagers landinspektør startede på havde en særlig geometri  

   en buet væg.
I arkitekttegning bilag 7.1 kunne denne vises men en  

 enkel form.
Noget tilsvarende var ikke tilfældet for så vidt  

 angår bygningsdel Y.
Enkelthederne skulle her nærmere  

 fastlægges ved opstart af byggeriet i samarbejde med  

 entreprenøren, hvor det var muligt at foretage en afpasning efter det  

 forskallingssystem, som entreprenøren valgte. 3D-modellen var en del  

 af udbudsmaterialet ved det første udbud, men ingen af de  

 tilbudsgivende rekvirerede den.
Hvis klageren ved andet udbud havde  

 ønsket at låne modellen, ville den være blevet stillet til  

 rådighed.
Der var ved andet udbud en vis spredning i de indkomne  

 tilbud, men de lå ikke langt fra hverandre.
Han husker ikke  

 nærmere detaljer herom.
Indklagedes ingeniør har bl.a. forklaret, at  

 de vindskæve vægge efter hans opfattelse klart fremgår af  

 arkitekttegningerne, hvorimod de ikke fremgår af  

 konstruktionstegningerne.
Konstruktionstegning bilag 6.12 henviser da  

 også til arkitekttegningerne for så vist angår bygningsdel  

 Y´s geometri.
 D.  Klagerens hovedanbringender.
Klageren har indledningsvis henvist til, at der  

 konkret er aftalt meget strenge krav til udbudsmaterialets klarhed og  

 tydelighed.
Udbudsmaterialet opfylder ikke disse krav.
 Der er for så vidt angår bygningsdel Y´s  

 vægge tale om en helt unik konstruktion, der aldrig er set før,  

 og som kom til at kræve et grundlæggende udviklingsarbejde,  

 før det lod sig afgøre, om konstruktionen overhovedet var  

 praktisk mulig.
Udbudsmaterialet indeholder ingen ordmæssig  

 beskrivelse af denne helt unikke konstruktion, og heller ikke  

 ingeniørtegningerne indeholder nogen angivelse af forholdet.
Når  

 der i konstruktionstegningen bilag 6.12, der henviser til  

 arkitekttegningerne, tales om krumme vægge, må dette opfattes som  

 enkeltkrumme, d.v.s. ikke vindskæve, og i øvrigt som en  

 beskrivelse ved cirkelforløb.
Det kræver en helt urealistisk grad af indlevelse  

 hos de bydende råhusentreprenører at udlede af  

 arkitektprojektet, at væggene er vindskæve.
Denne brist i  

 udbudsmaterialet sættes i relief af, at der for så vidt  

 angår den bygningsdel som landinspektøren først startede  

 på eksplicit advares mod geometriske forhold af langt mindre belastende  

 karakter, jf. bilag 7.1.
 Bygningsdel Y´s vindskæve konstruktion fremgår  

 kun med en vis grad af klarhed af 3D-modellen, men denne model er ikke  

 tilbuds- eller aftalegrundlag.
Arbejdsbeskrivelsens punkt 7.3.2 vedrører ikke kun  

 udfaldskrav, men indeholder faktiske beskrivelser, der må forstås  

 som anvisninger med hensyn til den faktiske udførelse af bygningsdel  

 Y´s vægge.
Ordene kan forstås som sigtende til udførelse  

 under anvendelse af bestående forme med mulighed for genanvendelse i et  

 vist omfang.
 Det må efter indklagedes arkitekts forklaring  

 antages, at klagerens og de øvrige tilbudsgiveres tilbud lå  

 nogenlunde på linie, og at formentlig ingen af de bydende  

 prækvalificerede entreprenører derfor ved deres  

 prissætning har været i stand til at opdage bygningsdel Y´s  

 væggenes reelle konstruktion.
 Der er ikke fra indklagedes side fremkommet reelle  

 indvendinger mod klagerens tabsopgørelse.
 E.   Indklagedes hovedanbringender.
Vedtagelsen af de supplerende bestemmelser i  

 entreprisenotatet af 8. februar 1996 er uden særskilt betydning for  

 sagen, idet den ikke ændrer udgangspunktet for udbudsmaterialet,  

 hvorefter dette skal have en sådan klarhed, at entreprenøren kan  

 sætte sig ind i opgaven og kunne afgive tilbud.
Klageren var fuldt ud  

 klar over, at bygningsdel Y ikke var målsat i udbudsmaterialet.  

 Årsagen hertil var hensynet til klagerens metodevalg.
Klageren havde  

 ansvaret for udførelsen og levering af det bestilte projekt under  

 anvendelse af egne metoder   inden for den angivne metodefrihed.
Udbudsmaterialet vedrørende bygningsdel Y var ikke  

 uklart og gav ikke anledning til misforståelser.
Det fremgik med  

 tilstrækkelig klarhed, at klageren var forpligtet til som en del af  

 entreprisen at udføre to betonvægge, der begge er både  

buede (bølgende) og vindskæve.
Den buede og  

 vindskæve geometri fremgår utvetydigt af arkitekttegningerne,  

 hvortil der er henvist i konstruktionstegningerne, jf. herved bilagene 7.3  

  7.7 sammenholdt med bilagene 6.12. Der kan ikke ud over tegningerne  

 kræves en ordmæssig beskrivelse af konstruktionen.
Valget af  

 metode for udførelse af de buede og vindskæve vægge,  

 herunder valget af formmateriel, har efter kontraktsmaterialet været  

 overladt til klageren, der på dette punkt har haft frit metodevalg.
Det  

 er derfor ikke en mangel ved udbudsmaterialet, at væggenes geometri  

 på bygningsdel Y og eventuelle udførelsesmæssige  

 vanskeligheder ikke er behandlet nærmere i arbejdsbeskrivelsen.
Havde  

 klageren været i tvivl, kunne denne været afklaret ved  

 spørgsmål, ligesom klageren kunne have lånt 3D-modellen.  

 Der kunne endeligt være taget forbehold i forbindelse med tilbudet.
 Arbejdsbeskrivelsens punkt 7.3.2 vedrører  

 udfaldskrav og har ikke noget med faktisk udførelse at gøre.  

 Ordene giver ikke grundlag for en antagelse om, at der skulle kunne anvendes  

 standardforme.
Der kan ikke lægges noget i, at de andre  

 tilbudsgiveres tilbud ikke afveg væsentligt fra klagerens.
Det er ikke  

 nødvendigvis ensbetydende med, at heller ikke de kunne gennemskue  

 bygningsdel Y´s vægges rette konstruktion.
Kan indklagedes frifindelsespåstand ikke tages til  

 følge, kan der ikke uden videre tages udgangspunkt i klagerens  

 tabsopgørelse ved fastlæggelsen af den kompensation, der  

 tilkommer klageren.
Klageren har alene krav på betaling for ydelser  

 eller arbejder, som ikke under alle omstændigheder skulle have  

 været leveret eller foretaget.
Det meget betydelige misforhold mellem  

 klagerens tilbudskalkulation og det opgjorte forbrug af timer og materialer  

 tyder på, at klageren i høj grad har undervurderet arbejdets  

 karakter.
 F.   Voldgiftsrettens bemærkninger.
 Sagens hovedproblem er, om udbudsmaterialet viser  

 bygningsdel Y´s geometriske form på en sådan måde, at  

 klageren har haft det fornødne grundlag for i forbindelse med  

 tilbudsgivelsen at bedømme og tage højde for de  

 udførelsesmæssige konsekvenser.
 Det bemærkes indledningsvis, at vedtagelsen af de  

 supplerende bestemmelser i entreprisenotatet af 8. februar 1996 ikke for  

 så vidt angår kravene til udbudsmaterialet medfører anden  

 retsstilling end den, der ville gælde uden vedtagelsen.  

 Udbudsmaterialet skal under alle omstændigheder være entydigt og  

 udformet således, at der er klarhed over ydelsernes omfang og  

 indhold.
 Der er enighed om, at bygningsdel Y´s geometri ikke  

 fremgår af konstruktionstegningerne.
Indklagede har under sagen særligt henvist til  

 udbudstegningerne bilagene 7.3   7.7, som er arkitekttegninger, der med  

 planer viser etageniveauerne C   G.
For hvert niveau ses et snit i  

 væg/dæk med begrænsningen mod del Y, og man ser de  

 underliggende vægdele af del Y, som springer længere frem, jo  

 dybere man ser ned i del Y.
Det fremgår tydeligt, at del Y´s  

 vægge har varierende hældninger over husets bredde.
Også af  

 udbudstegningen bilag 7.11, som viser et snit i huset tværs over del Y,  

 fremgår det, at del Y´s vægge har varierende hældning,  

 størst mod havnesiden og mindst bort fra havnen.
Disse geometriske forhold er vist på  

 arkitekttegningerne.
Præsentation er gennemført over alle  

 plantegningerne bilagene 7.1   7.7. På ingeniørens  

 konstruktionstegninger ses de nævnte forhold ikke, men tegningen bilag  

 6.12 har en note om, at geometrien vil fremgå af arkitektprojektet.  

 Projektet er ikke blevet ændret efter kontraktsafslutningen, men  

 detaljerede hældningsangivelser er meddelt i begyndelsen af 1997.
Af det fremlagte materiale og de afgivne forklaringer  

 fremgår således, at udbudsmaterialets arkitekttegninger havde  

 sådanne afbildninger af del Y´s vægge, at entreprenørerne  

 (klageren) ved almindelig omhyggelig undersøgelse kunne se, at disse  

 vægge var krumt forløbende og var vindskæve.
Tegningerne  

 har systematiske angivelser heraf.
Nogen geometrisk forklaring er ikke  

 forsøgt i beskrivelsen, men entreprenørerne kunne om  

 ønskes støtte forståelsen af forholdet på den  

 eksisterende 3D-model (EDB CAD-fremstilling), som kunne lånes.
Med den  

 senere meddelte detailmålsætning af hældninger er der ikke  

 foretaget nogen projektændring, og retten finder, at disse  

 detailmål er afgivet på en form som forventelig efter  

 kontrakten.
Der er ikke af klageren godtgjort nogen kutyme for, at  

 arkitekttegninger som de i sagen foreliggende skal være ledsaget af en  

 beskrivelse ad de geometriske forhold.
Det forhold, at der i en  

 arkitekttegning bilag 7.1. vedrørende en anden bygningsdel er givet en  

 beskrivelse af geometri giver ikke klageren nogen berettiget forventning om,  

 at noget tilsvarende skulle kunne kræves for så vidt angår  

 bygningsdel Y´s   mere komplicerede geometri.
 Ordlyden af arbejdsbeskrivelsens punkt 7.3.2 giver  

 endeligt ikke grundlag for en antagelse om, at udførelsen af del Y  

 skulle ske med standardiserede eller dog kendte til opgaven fremstillede  

 forme med mulighed for en vis genanvendelse.
 Herefter og da det i øvrigt  af klageren  

 anførte ikke kan føre til noget andet resultat, finder  

 voldgiftsretten, at indklagedes frifindelsespåstand må tages til  

 følge.
 I sagsomkostninger skal klageren betale 185.000 kr. til  

 indklagede.
Klageren skal betale de med voldgiftsrettens behandling af  

 sagen forbundne omkostninger.
Der afsiges herefter sålydende KENDELSE :
 Indklagede frifindes.
 I sagsomkostninger skal klageren inden 14 dage efter  

 dennes kendelses afsendelse betale 185.000 kr. til indklagede.
 De udgifter, der har været forbundet med  

 voldgiftsrettens behandling af sagen, skal betales af klageren efter  

 nærværende opgørelse og påkrav fra  

 Voldgiftsnævnet.
