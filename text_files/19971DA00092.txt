Nr BTB 92 Betænkning over Forslag til folketingsbeslutning om Danmarks ratifikation  

 af de i Bruxelles den 16. december 1997 undertegnede protokoller om Polens,  

 Den Tjekkiske Republiks og Ungarns tiltrædelse af den Nordatlantiske Traktat.  

  

 Nr B 92 1997-98. 1. samling Afgivet af Forsvarsudvalget Afgivet: 19980129 Udvalget har behandlet beslutningsforslaget i to møder og har herunder  

 stillet et spørgsmål til udenrigsministeren, som denne har besvaret  

 skriftligt.
Spørgsmålet og udenrigsministerens svar herpå er optrykt som  

 bilag til betænkningen.
 Herefter indstiller et flertal (Socialdemokratiets, Venstres, Det  

 Konservatives Folkepartis, Det Radikale Venstres, Fremskridtspartiets og  

 CentrumDemokraternes medlemmer af udvalget) beslutningsforslaget til  

vedtagelse uændret.
 Flertallet peger på, at Europa nu efter at have levet i skyggen af to  

 verdenskrige er ved at træde ind i en ny æra, hele sårene og skabe et udelt  

 Europa.
NATOudvidelsen handler om at samle og øge sikkerheden i hele Europa.  

 Udvidelsen af NATO med Polen, Tjekkiet og Ungarn er første skridt i en  

 proces, som vil føre til yderligere udvidelse af Alliancen med flere lande,  

 herunder Estland, Letland og Litauen.
Udvidelsen er samtidig en del af en  

 større proces, som på en række områder vil øge stabiliteten i Europa.
Det er vigtigt, at Rusland inddrages fuldt ud i denne større proces.
De  

 skridt, som hidtil er taget i den retning, hilses derfor velkommen.  

 Indgåelsen af et særligt NATO/Ruslandcharter, etableringen af det Permanente  

 NATO/Rusland Råd og det intensiverede praktiske samarbejde er værdifulde  

 bidrag til styrkelse af gensidig tillid og dialog, herunder om de vigtige  

 nedrustningsbestræbelser.
Flertallet er ikke i tvivl om, at udvidelsen af NATO vil bidrage til  

 fremme af demokrati og politisk stabilitet i Central og Østeuropa.
Flertallet  

 lægger i denne forbindelse især vægt på styrkelse af nationale og fælles  

 demokratiske institutioner, national demokratisk kontrol med de væbnede  

 styrker samt respekt for menneskerettigheder og individet.
 Flertallet hilser regeringens hurtige udspil om ratifikation af NATO's  

 udvidelse med Polen, Tjekkiet og Ungarn velkommen.
 Et mindretal (Socialistisk Folkepartis og Enhedslistens medlemmer  

 af udvalget) indstiller beslutningsforslaget til forkastelse.
Efter mindretallets opfattelse bør NATO ikke udvides, men tværtimod  

 gradvis arbejde på sin egen opløsning.
Mindretallet er bange for, at den  

 vestlige verden og NATO gennem udvidelsen af NATO med tre tidligere  

 Warszawapagtlande samt hensigtserklæringer om, at blandt andet Estland,  

 Letland og Litauen også skal være medlemmer, er ved at forspilde en historisk  

 mulighed for at etablere en alternativ sikkerhedspolitisk løsning baseret på  

 konfliktforebyggende initiativer.
Det er klart, at en sådan militær udvidelse af NATO må vække modstand i  

 Rusland, som opfatter dette som en vestlig militær inddæmning af landet.
Det  

 store flertal af den russiske Duma er imod udvidelsen.
Denne opfattelse går  

 helt på tværs af de partipolitiske skillelinjer.
NATOudvidelsen har også  

 forårsaget, at den russiske ledelse har vedtaget strategisk at satse på  

 Ruslands atomvåben, da disse er det eneste afskrækkelsesmiddel, som Rusland  

 har tilbage over for NATO/Vesten.
Det øvrige russiske forsvar er i en elendig  

 forfatning, som det vil tage årtier for Rusland at genetablere på et rimeligt  

 professionelt niveau.
Det er en absurd situation, at NATO i en situation, hvor Warszawapagten er  

 opløst, det sovjetiske regime er opløst, og hvor kommunistpartierne ikke  

 længere er ved magten, ikke vil medvirke til en omfattende  

 nedrustningsstrategi både med hensyn til konventionelle styrker og til  

 atomvåben.
Denne historiske mulighed er hastigt ved at blive forpasset.
I stedet fastholder NATO atomvåbenstrategien, som også omfatter de tre nye  

 medlemslande.
NATO har ganske vist afgivet en politisk erklæring om, at der  

 ikke vil blive udstationeret atomvåben eller atomvåbenbevæbnede tropper i de  

 tre nye medlemslande.
Men samtidig understreger NATO, at de tre nye lande  

 helt og fuldt må leve op til deres medlemsansvar og forpligtelser.
De tre nye  

 lande skal nu i gang med en omfattende omstrukturering og oprustning af deres  

 militær for at tilpasse sig NATO's udrustningsstandarder og kommandostruktur.
 I en situation, hvor der ikke er nogen fjende tilbage, skal de tre nye  

 medlemslande bruge milliarder af kroner over de kommende 10 år på at opruste  

 deres forsvar i stedet for at bruge pengene på en stærkt tiltrængt  

 reformering af deres sociale og økonomiske systemer.
Det viser det perspektivløse i NATOudvidelsen og den megen tale om, at det  

 vil medvirke til at øge stabiliteten og fremme demokratiet i de nye  

 medlemslande og resten af Central og Østeuropa.
Samtidig vil udvidelsen med  

 Polen, Ungarn og Tjekkiet bevirke en ny opdeling af Østeuropa og ikke  

 medvirke til en heling af det delte Europa.
At Danmark og NATO satser på den militære udvidelse af NATO har  

 tilsyneladende også den konsekvens, at den vestlige verden, Danmark inklusiv,  

 lægger spørgsmålet om dannelsen af atomvåbenfri zoner til side.
Det bliver  

 unægtelig også svært at lave atomvåbenfri zoner i takt med, at man udvider  

 NATO, som strategisk bygger på atomvåbenforsvaret.
Samtidig fastholder flertallet i det danske Folketing perspektivet om, at  

 Estland, Letland og Litauen skal optages i NATO i anden omgang.
Det er efter  

 mindretallets opfattelse en helt uansvarlig politik, som ikke vil hjælpe  

 hverken balterne eller fremme nedrustning og konfliktløsninger i de baltiske  

 lande og Østersøområdet.
Samtidig med de tre baltiske landes ensidige  

 satsning på NATOmedlemskab som deres sikkerhedspolitiske garanti over for  

 Rusland gøres der ikke nok ved den tikkende bombe, som undertrykkelsen af de  

 etniske russiske mindretal udgør i især Estland og Letland.
Mindretallet  

 fastholder, at den bedste sikkerhedsgaranti, som de baltiske lande kan få,  

 vil være en aftale mellem landene selv og Rusland, som garanteres af Vesten.  

 En aftale som både sikrer de baltiske landes grænser og indeholder en  

 politisk løsning for de baltiske landes etniske mindretal.
Ingrid Rasmussen (S) nfmd.
Poul Andersen (S) Peter Christensen  

 (S) Poul Qvist Jørgensen (S) AnnaMarie Hansen (S) Villy Søvndal (SF) Jørgen  

 Estrup (RV) Søren Søndergaard (EL) Arne Melchior (CD) Svend Aage Jensby (V)  

 Knud Enggaard (V) fmd.  Peder Sønderby (V) Anders Mølgaard (V) Jens  

 Jørgensen (KF) Kaj Ikast (KF) Bendt Bendtsen (KF) Annette Just (FP) Dansk Folkeparti havde ikke medlemmer i udvalget.
Bilag Spørgsmål nr. 1:
Ministeren bedes oplyse, hvad det vil koste Danmark, at NATO udvides med  

 Polen, Tjekkiet og Ungarn, og hvad udvidelsen vil koste de tre nye lande? Svar:
 På NATOtopmødet den 8. juli 1997 i Madrid anmodede NATOlandenes stats og  

 regeringschefer NATOrådet om en analyse af de ressourcemæssige implikationer  

 af NATO's udvidelse med Polen, Tjekkiet og Ungarn.
 Denne analyse, der udgør et første skøn over udvidelsesomkostninger, som  

 vil blive afholdt over NATO's fællesfinansierede budgetter, forelagdes for  

 NATO's udenrigsministre og forsvarsministre i forbindelse med  

 NATOministermøderne i december 1997.
Ifølge denne analyse vil de fællesfinansierede udvidelsesrelaterede  

 udgifter andrage ca.
USD 1,5 mia. over 10 år.
Den største del af dette beløb  

 (ca.
USD 1,3 mia.) vil gå til fællesfinansierede investeringer i de tre nye  

 medlemslande under det såkaldte »NATO Security Investment  

 Porgramme« (NSIP). Den resterende del af de fællesfinansierede udgifter  

 (ca.
USD 0,2 mia.) vedrører NATO's militære budget (primært forøgede  

 driftsomkostninger som følge af NSIPinvesteringerne i de tre lande) samt  

 NATO's civile budget.
Skønnet over udgifter relateret til det civile budget,  

 som dog kun dækker årene 1998 og 1999, andrager i alt USD 2,4 mio, fordelt på  

 USD 0,8 mio. i 1998 og USD 1,6 mio. i 1999.
Danmarks andel af udgifterne på USD 1,5 mia. vil følge en fordelingsnøgle,  

 som varierer alt efter, hvilken del af de fællesfinansierede budgetter der er  

 tale om.
Danmarks andel af NSIP svinger p.t. mellem 3,33% og 3,94% (afhængig  

 af, hvorvidt Spanien og Frankrig deltager i projekterne). Danmarks andel af  

 NATO's øvrige fællesfinansierede budgetter er lidt mindre.
En dansk andel på 3,94% (den p.t. højeste danske finansieringsandel i  

 NSIP) af de i alt skønsmæssigt ca.
USD 1,5 mia. samlede fællesfinansierede  

 udgifter forbundet med den forestående NATOudvidelse svarer til ca.
USD 60  

 mio. over 10 år.
Til sammenligning kan oplyses, at det årlige danske  

 forsvarsbudget er på ca.
Dkr. 16 mia. (svarende til ca.
USD 2,3 mia.).
Det er sandsynligt, at en del af de fællesfinansierede udgifter forbundet  

 med en forestående NATOudvidelse vil blive afholdt ved omfordelinger på det  

 nuværende NATObudget.
De samlede merudgifter over 10 år vil derfor formentlig  

 blive mindre end USD 1,5 mia.
Analysen vedr. fællesfinansierede udvidelsesrelaterede udgifter tager ikke  

 højde for udgifter forbundet med udbygning af NATO's hovedkvarter i Bruxelles  

 eller opførelse af et nyt hovedkvarter.
Der arbejdes p.t. med flere  

 forskellige modeller for et fremtidigt hovedkvarter.
Det skal bemærkes, at  

 behovet for et større hovedkvarter ikke alene skyldes udvidelsen, men må  

 vurderes på baggrund af Alliancens tilpasningsproces som helhed, herunder det  

 forstærkede PfPsamarbejde, EAPC samt det nyetablerede NATO/Ruslandråd.
I tillæg til den ovenfor refererede analyse har NATO også udarbejdet en  

 analyse af udvidelsens konsekvenser for de nuværende NATOlandes styrkeplaner  

 og forsvarsbehov.
Dette knytter sig til spørgsmålet om de nuværende  

 allieredes omstilling til mere mobile styrker, bl.a. for også at kunne løse  

 NATO's nye opgaver.
 Analysen konkluderer, at de forstærkninger, der potentielt er behov for  

 som supplement til de nye medlemslandes styrker, ligger inden for rammerne af  

 de styrkemål, der allerede er identificeret for de nuværende NATOlande for at  

 kunne løse forstærkningsopgaver i øvrigt.
 Der forventes altså ikke at være ekstraomkostninger forbundet med  

 udvidelsen på dette område.
 Hvad angår udvidelsesomkostningerne for de tre nye medlemslande, kan det  

 oplyses, at der under optagelsesforhandlingerne opnåedes enighed om, at  

 Polens, Tjekkiets og Ungarns andel af NATO's fællesfinansierede budgetter a  

 19 vil udgøre hhv. 2,48%, 0,90% og 0,65%.
Derudover har NATO ikke beregnet, hvad NATOudvidelsen vil koste de tre nye  

 medlemslande.
Alle tre lande har tilkendegivet, at de vil afsætte de fornødne  

 midler.
 Herudover oplyser Forsvarsministeriet følgende:
Der arbejdes mellem Polen, Tyskland og Danmark på at etablere et fælles  

 hærkorps, Multinational Corps Northeast (MNC(NE)) i forbindelse med Polens  

 indtræden i NATO.
Korpset planlægges tilmeldt NATO, men vil ikke være en del  

 af Alliancens kommandostruktur.
Styrkebidragene til korpset, der for Danmarks vedkommende bl.a. planlægges  

 at omfatte Danske Division, vil være nationale enheder baseret i de  

 respektive lande.
Hovedkvarteret for korpset planlægges etableret med polsk,  

 tysk og dansk personel i Szczecin i Polen og forventes i alt at skulle  

 omfatte omkring 450 personer, inklusive den administrative støttestruktur,  

 der hovedsageligt forudses bemandet af polakker.
Af de ca. 150  

 stabsstillinger forventes den danske andel at være knap 45. Der sigtes mod  

 inden længe at iværksætte renovering af de bygninger, som er udset til at  

 skulle huse hovedkvarteret, så de kan være klar til brug i foråret 1999.  

 Aktstykke herom vil blive forlagt Folketingets Finansudvalg.
I forbindelse  

 med oprettelsen af MNC(NE) nedlægges det fælles tyskdanske korps i Rendsburg,  

 hvis hovedkvarter finansieres af Tyskland og Danmark.
