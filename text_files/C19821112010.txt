 Under henvisning til justitsministeriets cirkulærskrivelse af 6. marts  

 1981 om udlevering af oplysninger fra bygnings- og boligregistret i  

 forbindelse med tvangsauktioner over fast ejendom skal man herved meddele, at  

 justitsministeriets kontaktgruppe vedrørende udarbejdelsen af ændrede og nye  

 blanketter inden for retsvæsenet nu har ladet udarbejde standardblanket C 36  

 (bemyndigelse til modtagelse af oplysninger BBR-registret). Blanketten  

 anvendes ved fogedrettens bemyndigelse af auktionsrekvirenten til modtagelse  

 af oplysninger fra bygnings- og boligregistret til brug ved udarbejdelsen af  

 salgsopstilling m.v.
 Det forudsættes, at blanketten udfyldes og underskrives af  

 auktionsrekvirenten og først herefter stemples og underskrives af  

 fogedretten.
 Et eksemplar af blanketten vedlægges. (* 1). Yderligere eksemplarer vil  

 kunne rekvireres hos direktoratet for statens indkøb, Bredgade 20, 1260  

 København K.
Det tilføjes, at justitsministeriet på foranledning af advokatrådet vil  

 optage forhandling med boligministeriet om, hvorvidt der fortsat bør påhvile  

 auktionsrekvirenten en pligt til efter tvangsauktionen at destruere de  

 meddelte oplysninger eller tilbagesende disse til kommunen.
Såfremt  

 boligministeriet kan tiltræde, at der ikke bør påhvile auktionsrekvirenten en  

 sådan pligt, vil blanketten ved nyoptryk blive ændret i overensstemmelse  

 hermed.
 P.M.V.
 E.B.
K.A.
Knudsen Cirkulærskrivelse til fogedretterne.
