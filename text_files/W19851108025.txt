En 19-årig grønlandsk kvinde var i forvejen dømt til behandling på et  

 psykiatrisk hospital og havde nu forvoldt ildebrand på hospitalet.
Der var nu  

 forløbet 7 måneder uden adfærdsproblemer.
Tiltalefrafald meddelt.(* 2) En nu 19-årig grønlandsk kvinde var i november 1984 på Grønland dømt til behandling på et psykiatrisk hospital med  

 mulighed for genindlæggelse efter samråd mellem kriminalforsorgen og den  

 behandlende læge.
Anledningen til dommen var trusler på livet m.v., men hun  

 havde herudover som 14-15-årig gjort sig skyldig i tre tilfælde af  

 brandstiftelse.
I den aktuelle sag havde hun i marts 1985 som patient på et  

 amtshospitel på Sjælland forvoldt ildebrand ved at antænde et gardin på en af  

 afdelingerne, hvorved nogle patienter måtte reddes ud gennem vinduerne,  

 ligesom der skete skade for over 200.000 kr.
Hospitalet oplyste, at sigtede  

 påregnedes overført til Grønland i nær fremtid med henblik på anbringelse i  

 familiepleje.
Da der nu var forløbet 7 måneder siden ildspåsættelsen, hvor  

 sigtedes adfærd ikke havde givet anledning til problemer, blev det fundet  

 forsvarligt at meddele tiltalefrafald, fremfor at søge sigtede dømt til  

 anbringelse i institution.
(* 1) Offentliggjort i Anklagemyndighedens Årsberetning 1985, side 10.
