 Et byrådsmedlem vedtog en bøde på 8000 kr. for at have udbragt 10-15  

 læs flydende husdyrgødning på en drænet, harvet stubmark, der var frossen med  

 skade på miljøet eller fare derfor til følge.
 Valgbarhedsnævnet fandt, at den pågældende var valgbar.
 I skrivelse af 24. august 1989 har byrådet i henhold til § 34 a, stk. 2, i  

 den kommunale valglov indberettet, at byrådsmedlem N.N. den 19. august 1989  

 har vedtaget en bøde på 8.000 kr. for overtrædelse af miljølovens § 17, stk.  

 1, jf. § 83, stk. 1.
 Det fremgår af sagen, at den pågældende omkring den 6. marts 1987 på sin  

 landbrugsejendom har udbragt 10-15 læs flydende husdyrgødning på en ca. 10  

 tdr. land stor drænet, harvet stubmark, der var frossen, hvorfor nedbringning  

 ikke kunne ske inden for 24 timer, hvilket medførte, at den flydende  

 husdyrgødning senere gennem dræn i lavninger tilførtes mindre vandløb i  

 nærheden med skade på miljøet eller fare derfor til følge.
 Miljøstyrelsen har i skrivelse af 26. juli 1988 udtalt, at det er en  

 skærpende omstændighed, at marken var drænet.
 I denne anlending skal man meddele, at Valgbarhedsnævnet har fundet, at  

 den begående forseelse - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 Skrivelsen er optaget i Ministerialtidende.
 (* 1) I den tidligere lov var bestemmelserne i § 2 og § 34a, stk. 2.
