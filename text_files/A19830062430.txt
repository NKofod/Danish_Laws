 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om beskatningen af pensionsordninger m.v., jfr. lovbekendtgørelse  

 nr. 404 af 10. august 1983, foretages følgende ændringer:
 1. § 12, nr. 1, 3. pkt., affattes således:
 "Ministeren for skatter og afgifter fastsætter bestemmelser om, at  

 midlerne tillige kan anbringes i værdipapirer eller i andele udstedt af  

 investeringsforeninger (investeringsbeviser).".
 2. § 12, nr. 1, 4. pkt., ophæves, og i stedet  

 indsættes:
"Ministeren for skatter og afgifter fastsætter endvidere bestemmelser  

 om, at midler, der forvaltes af institutioner, som er godkendt efter 1. pkt.,  

 tillige kan anbringes i fast ejendom.
I forbindelse hermed fastsættes det, at  

 i alt 50 pct. af de opsparede midler skal kunne anbringes i aktier,  

 konvertible obligationer, investeringsbeviser, sparekassernes beviser for  

 garantikapital og, for godkendte institutioners vedkommende, fast  

 ejendom." § 2 Loven træder i kraft dagen efter bekendtgørelsen i Lovtidende.
Givet på Amalienborg, den 21. december  

 1983 Under Vor Kongelige Hånd og Segl MARGRETHE R.
