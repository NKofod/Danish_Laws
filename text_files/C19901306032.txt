Til markfrøfirmaerne Vedrørende besigtigelse af markfrøarealer i 1990 Fra og med 1990 må markfrøavl til certificeret frø besigtiges af  

 firmakontrollører, der autoriseres til dette af Plantedirektoratet mod, at 20  

 pct. stikprøvebesigtiges ved officielle kontrollører.
Arealer til avl af  

 præbasisfrø og basisfrø samt alle arealer med bælgsæd skal fortsat besigtiges  

 af officielle kontrollører.
De nærmere betingelser for at blive autoriseret  

 som firma-markkontrollør fremgår af vedhæftede ansøgningsskema, bilag 1 EF forsøgsordning om uofficielle besigtigelser Ved EF-frødirektiver er det fastsat, at alle arealer til avl af markfrø  

 skal besigtiges af officielle kontrollører.
Efter en EF-beslutning af 22.  

 december 1989 er dette krav lempet ved en forsøgsordning, der senest skal  

 ophøre 30. juni 1996.
Under forsøget må autoriserede firmakontrollører udføre besigtigelser af  

 arealer til avl af certificeret frø (C1/C2) mod at der foretages en  

 stikprøvekontrol ved officielle kontrollører.
Forsøgsordningen indebærer  

 desuden, at 25 pct. af brugsfrøpartierne skal kontroldyrkes, og at mindst to  

 generationer (præ-basis og basis) forud for certificeret frø skal være avlet  

 under officiel kontrol.
Dvs., at det ikke er muligt at gå direkte fra  

 F-materiale til basisfrø.
Landbrugsministeriets Certifikatudvalg for Frø har ved drøftelser af  

 EF-beslutningen indstillet, at Danmark skal tilslutte sig forsøget for alle  

 arter af markfrø undtagen bælgsæd.
Bælgsæd (markært og hestebønne) er  

 undtaget bl.a. fordi mange arealer af markært skal officielt besigtiges for  

 ærtebakteriose.
Forsøgsordningen iværksættes med virkning fra og med indeværende sæson.
De  

 officielle besigtigelser i 1990 bliver herefter:
Alle arter af markfrø undtagen markært og hestebønne Alle arealer udlagt til avl af præ-basisfrø og basisfrø. 20 pct. af  

 arealerne udlagt til avl af certificeret frø, C1 og C2.
Markært og hestebønne Alle arealer.
Betaling for stikprøvekontrollen og for øget kontroldyrkning Ved Plantedirektoratets Betalingsreglement for Avlskontrol i 1990 er  

 gebyret for den officielle stikprøvebesigtigelse fastsat til 8 kr. pr. ha  

 besigtiget af autoriserede firma-kontrollører.
Ved EF-beslutningen er der krav om, at kontroldyrkningen af certificeret  

 frø skal omfatte 25 pct. af partierne fremstillet under forsøget.
Hidtil er  

 der i Danmark kun kontroldyrket 15 pct. af partierne af certificeret frø.  

 Forøgelsen vil fra 1991 medføre en stigning i avlskontrolgebyret, der ved en  

 overslagsberegning svarer til ca. 4 kr. pr. ha i 1989 priser.
Ved  

 indregningen af dette vil nettoudgiften til officielle besigtigelser af  

 certificeret frø blive reduceret til ca. 40 pct. i forhold til fuld officiel  

 besigtigelse.
Firmaindberetning om markbesigtigelser Ud over de efter ordningen krævede firmaindberetninger om besigtigelse af  

 certificeret frø ønsker Plantedirektoratet fortast indsendt  

 firmaindberetninger for besigtigelse af avl til præ-basisfrø og til basisfrø  

 af de arter, der er omfattet af forsøgsordningen.
Derimod finder  

 Plantedirektoratet det mindre vigtigt at få indsendt firmaindberetninger om  

 besigtigelse af bælgsæd.
Hvis et firma af forskellige hensyn selv ønsker at  

 besigtige avl af bælgsæd, skal Plantedirektoratet anmode om, at  

 indberetninger kun indsendes efter anmodning for den enkelte avl.
Autorisation af firmakontrollører I EF-bslutningen om forsøgsordningen er det fastsat, at en  

 frøcertificeringsmyndighed kun må autorisere firmamarkkontrollører:
 hvis de beviseligt har de fornødne faglige kvalifikationer erhvervet ved  

 kurser organiseret på samme vilkår, som gælder for certificeringsmyndighedens  

 officielle inspektører, eller bekræftet ved officielle eksaminer.
hvis de skal udføre inspektionerne efter de regler, der gælder for  

 officielle inspektioner hvis de med hensyn til deres ansvar over for certificeringsmyndigheden  

 sidestilles med officielle inspektører.
 Efter dette har Plantedirektoratet fastsat betingelserne for autorisation.  

 Disse fremgår af bilag 1, der er udformet som det skema, der skal anvendes  

 ved ansøgning om at blive autoriseret til at udføre markbesigtigelser.
Der vedlægges et antal ansøgningsskemaer om autorisation.
Flere kan  

 rekvireres ved henvendelse til Plantedirektoratet, Afdeling for Certificering  

 af Frø.
 Hvis De har spørgsmål til det nye system bedes De skrive eller ringe til  

 Plantedirektoratet, telefonnummeret er 42 88 33 66, lokal 56 eller 57.
Med venlig hilsen Hans Jørgen Andersen Kontrolløren bekræfter med sin underskrift, at han /hun af  

 Plantedirektoratet ønsker at blive autoriseret for det anførte firma, og at  

 han/hun vil udføre markbesigtigelser i henhold til Plantedirektoratets Regler  

 for Avlskontrol, som de fremgår af »Instruktion for Kontrollører af  

 Markfrøavl.
Med underskriften bekræftes videre, at han/hun er indforstået  

 med, at besigtigelser kun må udføres, hvis han/hun inden for de seneste 3 år  

 har deltaget i et instruktionsmøde afholdt af Plantedirektoratet.
Firmaet bekræfter med sin underskrift, at markkontrolløren har de  

 nødvendige faglige kvalifikationer for at udføre markbesigtigelser efter  

 Plantedirektoratets Instruktion for Besigtigelse af Markfrøarealer.
Dvs., at  

 kontrolløren har:
et godt artskendskab til kulturplanterne og til almindeligt forekommende  

 andre plantearter, kendskab til de vigtigste kendetegn, hvorved ikke sortsægte planter kan  

 adskilles i de arter, der skal besigtiges, et grundigt kendskab til Plantedirektoratets Regler for Avlskontrol og  

 Certificering, som de fremgår af Instruktionen for Besigtigelse af  

 Markfrøavl.
 Ansøgningen indsendes til Plantedirektoratet, som snarest efter  

 modtagelsen meddeler såvel firma som markkontrollør, hvorvidt ansøgningen kan  

 imødekommes.
