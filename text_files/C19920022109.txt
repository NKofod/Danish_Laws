(Til Roskilde Amtskommune og Hvalsø Kommune) § 1.  Folketingets Finansudvalg har den 18. december  

 1992 tiltrådt, at Justitsministeriet erhverver det tidligere Avnstrup  

 Plejehospital i Hvalsø Kommune til registreringscenter for asylansøgere.
 § 2.  Dette cirkulære har til formål at fastlægge  

 anvendelsen af ejendommen til asylcenter i region- og kommuneplanlægningen.
 § 3.  Cirkulæret udstedes i henhold til § 3, stk. 1, i  

 lov om planlægning, jf. lov nr. 388 af 6. juni 1991, som ændret ved lov nr. 9  

 af 3. januar 1992 og lov nr. 920 af 25. november 1992.
 Stk. 2.  I henhold til § 3, stk. 2, i lov om planlægning  

 fastsættes, at reglerne i dette cirkulære har retsvirkning som regionsplan,  

 og at etableringen af registreringscenteret kan iværksættes uden kommune- og  

 lokalplan og uden tilladelse efter lovens § 35, stk. 1.
 § 4.  Miljøministeren bestemmer herved, at  

 regionsplanlægningen i Roskilde Amt skal lægge til grund, at ejendommen matr.  

 nr. 6 E Avnstrup Overdrev, Særløse i Hvalsø Kommune skal anvendes til et nyt  

 registreringscenter for asylansøgere.
 Stk. 2.  Reglerne i stk. 1, har retsvirkning som  

 regionplan, og etableringen af et asylcenter for indtil 1000 asylansøgere  

 samt personale kan iværksættes uden kommune- og lokalplan og uden tilladelse  

 efter § 35, stk. 1, i lov om planlægning.
