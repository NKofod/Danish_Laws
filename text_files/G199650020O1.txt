Formålet med registeret er at danne grundlag for udførelse af DSB's betalingsovervågning vedrørende billetter udstedt af togpersonalet (togbilletter), hvor billetterne ikke betales straks ved udstedelsen, og at danne grundlag for betalingsovervågning vedrørende personer, mod hvem DSB har et erstatningskrav, som er fastslået ved dom.
Personkreds: Registeret må kun indeholde oplysninger om kunder, der har fået udstedt togbilletter, som ikke er blevet betalt ved udstedelsen og om personer, mod hvem DSB har et erstatningskrav, som er fastslået ved dom, samt oplysninger om personer, hvis navn er anvendt i forbindelse med billetudstedelse foretaget af andre (falsk markering). Endvidere må der ske særskilt registrering af personer, over for hvem der - på grund af sygdom eller andre årsager - i tilfælde, hvor den pågældende er antruffet uden gyldig rejsehjemmel, ikke skal henvises en togbillet til senere betaling.
Der må dog ikke ske angivelse af, hvilken sygdom m.v., den pågældende lider af.
 Ikrafttrædelsesdato: 01/01/1996. Erstatter tidligere forskrifter.
