Betænkning afgivet af Arbejdsmarkedsudvalget den 12. maj  

 2004 Betænkning over Forslag til  

 folketingsbeslutning om begrænsning af faglige organisationers konfliktret  

 over  

 for virksomheder med overenskomst [af  

 Mogens Nørgård Pedersen (KD) m.fl. ] 1. Udvalgsarbejdet Beslutningsforslaget blev fremsat den 20. november 2003 og var  

 til 1. behandling den 27. januar 2004. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 6 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Kristelig Fagbevægelse og Restauratørenes  

 Arbejdsgiverforening.
Beskæftigelsesministeren har over for udvalget  

 kommenteret de skriftlige henvendelser til udvalget.
Deputationer Endvidere har Kristelig Fagbevægelse og Restauratørenes  

 Arbejdsgiverforening mundtligt over for udvalget redegjort for deres holdning  

 til beslutningsforslaget.
Spørgsmål Udvalget har stillet 4 spørgsmål til beskæftigelsesministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af RV og KD) indstiller beslutningsforslaget til  

  

 forkastelse  

                                                                         .
 Socialdemokratiets medlemmer af udvalget kan ikke stemme for det  

 af Kristendemokraterne fremsatte beslutningsforslag.
Socialdemokratiet vil advare kraftigt imod, at Folketinget  

 foretager et indgreb i det system, som gennem årtier har reguleret det danske  

 arbejdsmarked.
Socialdemokratiet vil aldrig underkende den danske model, for  

 den har skabt grundlaget for, at danske lønmodtagere i dag nyder en stor  

 frihed  

 og har gode løn- og arbejdsforhold og rettigheder, som man ikke ser særlig  

 mange steder i verden.
Alt dette er opnået på fredelig vis og uden indgriben  

 fra Folketingets partier.
Der er absolut ingen grund til, at denne praksis  

 skal  

 ændres.
Et indgreb af den foreslåede type vil være principielt og få  

 vidtrækkende konsekvenser for arbejdsmarkedet.
En begrænsning af konfliktretten er ensbetydende med en  

 undergravning af lønmodtagernes rettigheder og vil forrykke balancen mellem  

 arbejdstagere og arbejdsgivere.
Det åbner op for, at virksomheder i højere  

 grad  

 kan spekulere i at spille medarbejdere og de organisationer, som  

 repræsenterer  

 medarbejdernes rettigheder, ud mod hinanden.
Virksomheder, som vælger ikke at  

 indgå overenskomst med organisationer, som er organiseret inden for den samme  

 hovedorganisation, må være klar over, at det rummer en større risiko for en  

 faglig konflikt, hvis virksomheden er ude på at presse citronen gennem  

 ringere  

 løn- og arbejdsvilkår for medarbejderne.
I konfliktretten og lockoutretten har både lønmodtagere og  

 arbejdsgivere instrumenter til at opnå dette.
Dette er naturligvis  

 instrumenter, som skal bruges med omtanke og under det ansvar, som  

 arbejdsmarkedets parter har påtaget sig i den danske model.
Forsøget på at gøre det til et spørgsmål om retsprincipper i et  

 moderne samfund er grebet ud af luften.
En redegørelse fra DA og LO slår  

 faktisk fast, at retsdannelsen undergår en løbende udvikling, og at dette  

 afspejles i Arbejdsrettens afgørelser.
Socialdemokratiet er ganske tryg ved  

 de  

 retsprincipper, der er gældende for arbejdsmarkedet.
Enhedslistens medlem af udvalget stemmer imod  

 beslutningsforslaget.
Det danske overenskomstsystem er under massiv  

 beskydning  

 for tiden, kontanthjælpsmodtagere sendes i virksomhedspraktik,  

 vejledningsforløb og tilskudsjobs, i byggeriet og i hotel- og  

 restaurationsbranchen florerer sort og illegalt arbejde, østudvidelsen giver  

 nye udfordringer for de overenskomstmæssige rettigheder, og endeligt er der  

 eksempler på, at truslen om udflytning af produktion medfører et direkte pres  

 på lønningerne.
 En yderligere undergravning af fagbevægelsens konfliktret vil  

 blot medvirke til at skabe uoverskuelige forhold på arbejdsmarkedet.  

 Folketinget bør gå den modsatte vej, bl.a. ved at fjerne blokadecirkulæret  

 fra  

 1976 og i langt højere grad respektere konfliktretten ved  

 overenskomstfornyelser i stedet for de tilbagevendende indgreb fra  

 Folketingets  

 side.
 Et  

  

 mindretal  

  

 i  

 udvalget (RV og KD) indstiller beslutningsforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Colette  

 L.
Brix (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 60 Bilagsnr.
