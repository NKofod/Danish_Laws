 I medfør af § 75, stk. 2, § 78, § 149, stk. 12, § 152 og § 153, i lov om  

 luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Trafikministeriet  

 følgende:
 1. Bilag C affattes således:
Specielt godkendte destinationer for selskabsrejseflyvning Ad pkt. 3.3.1.1 b og pkt. 3.3.2.1 b Der kan gives tilladelse til selskabsrejseflyvning mellem Danmark og  

 følgende godkendte punkter:
 2. Indholdsfortegnelsen suppleres med følgende:
 Bilag D: Charterflyvning på ABC-vilkår fra Danmark til Canada.
 3. Der tilføjes bilag D med følgende ordlyd:
Charterflyvning på ABC-vilkår fra Danmark til Canada 1. Flyvning må kun udføres efter tilladelse fra  

 Statens Luftfartsvæsen og skal opfylde de generelle vilkår, der er fastsat i  

 BL 10-1, afsnit 2.
2. Ansøgning skal indsendes til Statens Luftfartsvæsen  

 inden for de tidsfrister, der er fastsat for selskabsrejser, jf.
BL 10-1,  

 pkt. 3.1.
 3. Ansøgning skal indsendes i den form og med det  

 indhold, der er fastsat i BL 10-1, pkt. 3.2.1 og pkt. 3.2.2.
 Endvidere skal luftfartsselskabet eller dettes agent for hver flyvning i  

 mindst 6 måneder opbevare og på forlangende indsende billetafsnit samt liste  

 med passagerernes navne, anført i alfabetisk rækkefølge.
 Fripassagerer skal anføres særskilt og betegnes som sådanne.
 Navneliste og flybilletter skal indeholde følgende oplysninger:
 - Navn på udsteder af billet.
 - Dato for erlagt betaling.
 - Sædepris i DKK, eksklusive eventuelle afgifter.
 - Dato og nummer for henholdsvis ud- og hjemrejse med samme  

 luftfartsselskab.
 4. Flyvning må udføres på følgende vilkår:
a.
Mindst 20 sæder og maksimait 30% af et luftfartøjs sædekapacitet må  

 benyttes.
b.
Passagererne skal senest 21 dage før afrejse have betalt for ud- og  

 hjemrejse og have modtaget en bekræftet reservation fra rejsearrangøren.
c.
En udstedt billet må ikke have en gyldighed, som overstiger 90 dage.
d.
En billet må ikke overdrages til en anden person.
e.
Refundering af ikke-benyttet billetafsnit må ikke finde sted.
f.
Returrejse må ikke påbegyndes tidligere end 6 døgn efter udrejse.
 5. Ud- og hjemrejsende ABC-passagerer samt grupper af  

 deltagere i selskabsrejser må transporteres på samme luftfartøj.
 6. Et luftfartsselskab er, uanset eventuel  

 misligholdelse af charterkontrakten fra chartererens side, forpligtet til at  

 hjemtransportere personer, som det har transporteret ud fra Danmark.  

 Hjemtransporten skal ske til afgangslufthavnen.
 7. Bestemmelserne i BL 10-1, afsnit 6, Straf, afsnit  

 7, Dispensation, og afsnit 8, Klageadgang, finder tilsvarende anvendelse.
4. Ikrafttræden 4.1 Denne BL træder i kraft den 1. juni 1990.
 4.2 Samtidig ophæves BL 10-1 A, 1. udgave af 31. oktober 1989.
Statens Luftfartsvæsen, den 2. maj 1990 V.K.H.
Eggers /C.
Elverdam Fg.
 (* 1) I rejsearrangementet kan indgå udflugter med overnatning i  

 Sydindien.
