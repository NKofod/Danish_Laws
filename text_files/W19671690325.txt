Sag nr. 3: Pressefotografforbundet mod Danske Bladudgiveres  

 Samarbejdsudvalg.
Nævnet anså sig ikke kompetent til at afgøre, om der  

 generelt skal svares genreproduktionsvederlag til pressefotografer i henhold  

 til fotografilovens § 7, stk. 3. For så vidt angår Pressefotografforbundets  

 medlemmer fastsatte nævnet, at når aftale ikke er truffet, skal dagbladene  

 for genreproduktion i henhold til § 7, stk. 3, betale et vederlag på 50% af  

 størrelsen af det vederlag, fotografen har krav på, når hans fotografier  

 første gang reproduceres i et dagblad.
 I sagen:
Pressefotografforbundet mod Danske Bladudgiveres Samarbejdsudvalg blev af nævnet angående vederlag for benyttelse af litterære og  

 kunstneriske værker samt fotografier d. 4. juli 1967 afsagt sålydende kendelse.
Mellem klagerne, Pressefotografforbundet, og de indklagede, Danske  

 Bladudgiveres Samarbejdsudvalg, er der opstået tvist om størrelsen af det  

 vederlag, som tilkommer medlemmerne af det klagende forbund, når disses  

 fotografier genreproduceres i et dagblad.
Da denne tvist ikke har kunnet  

 løses ved forhandling mellem parterne, har klagerne ved klageskrift af 1.  

 juli 1964 indbragt tvisten for det i henhold til § 16 i lov nr. 157 af 31.  

 maj 1961 om retten til fotografiske værker nedsatte nævn angående vederlag  

 for benyttelse af litterære og kunstneriske værker samt fotografier.
I sagens behandling har deltaget højesteretsdommer Henrik Tamm,  

 landsretssagfører H.
Fischer-Hansen og kontorchef i ministeriet for  

 kulturelle anliggender W.
Weincke.
 Klagernes endelige påstand er sålydende: De indklagede, Danske  

 Bladudgiveres Samarbejdsudvalg tilpligtes at anerkende, at der for  

 genreproduktion i et dagblad af et fotografi, som er optaget af en fotograf,  

 som ikke ved fotografiets optagelse var ansat ved det dagblad, i hvilket  

 genreproduktionen forekommer, til fotografen skal betale et vederlag svarende  

 til 50% af fotografiets pris ved salg til reproduktion første gang, beregnet  

 efter den brug, som ved genreproduktionen gøres af fotografiet.
 De indklagede påstår frifindelse.
I sagen har været afholdt mundtlig forhandling.
Sagens nærmere  

 omstændigheder er følgende: Efter § 7, stk. 3, i lov nr. 157 af 31. maj 1961  

 om retten til fotografiske billeder, der trådte i kraft den 1. oktober 1961,  

 kan offentliggjorte fotografiske billeder mod vederlag gengives i dagblade i  

 forbindelse med redegørelser for begivenheder af almindelig interesse.
 I motiverne til § 7, stk. 3 (folketingstidende 1959/60 tillæg A, spalte  

 2801) udtales som begrundelse for bestemmelsen:
»I dagspressens nyhedsformidling benyttes gengivelser af fotografiske  

 billeder i stadigt stigende omfang.
Et krav om, at der i sådanne tilfælde  

 forud for gengivelsen skulle indhentes samtykke fra fotografen eller fra  

 andre berettigede, f.eks. bestilleren i henhold til § 12, ville i alt for høj  

 grad vanskeliggøre pressens arbejde, og man har derfor i stk. 3 optaget en  

 bestemmelse, der tillader dagbladene uden forud indhentet tilladelse at  

 gengive fotografiske billeder i forbindelse med omtalen af begivenheder af  

 almindelig interesse.
 Fotografen eller den, som hans ret eventuelt er overgået til, har krav på  

 vederlag, der i tilfælde af strid om dets størrelse kan kræves fastsat af et  

 af undervisningsministeriet nedsat nævn, jfr. § 16.
 Bestemmelsen i stk. 3 var ikke optaget i det i betænkningen af 1951  

 optagne udkast til lov«.
Ved overenskomst mellem på den ene side de indklagede, Danske  

 Bladudgiveres Samarbejdsudvalg (Københavns Bladudgiver Forening,  

 Organisationen af Bladudgivere i Provinsen og A/S Den socialdemokratiske  

 Presse i Danmark), og på den anden side klagerne, Pressefotografforbundet,  

 samt Pressebilledunionen er der fastlagt en bindende minimumsprisliste, hvori  

 er anført størrelsen af de vederlag, medlemmerne af de nævnte  

 pressefotograforganisationer har krav på, når deres billeder anvendes til  

 reproduktion m.v.
Overenskomsten, som er anmeldt til Monopoltilsynet,  

 indeholder ikke tariffer med hensyn til genreproduktion af fotografier.
 Sagens afgørelse har været stillet i bero af nævnet, idet der mellem  

 parterne har været forhandlet om en forligsmæssig ordning.
Klagerne har til støtte for deres påstand anført, at det efter ordlyden og  

 tilblivelsen af § 7, stk. 3, er klart, at denne lovbestemmelse omfatter  

 genreproduktion af fotografier.
Under folketingsudvalgets behandling af  

 udkastet til fotografiloven fremsatte klagerne overfor folketingsudvalget  

 kritik af § 7, stk. 3, idet man ønskede bestemmelsen ændret således, at der  

 til reproduktion af fotografier skulle indhentes samtykke fra fotografen.
Den  

 fremsatte kritik blev ikke imødekommet ud fra den betragtning, at det for  

 dagbladene ville være besværligt og ofte praktisk umuligt at indhente  

 samtykke til fotografiers benyttelse.
 Dagbladene har til dato ikke betalt vederlag for genreproduktion af  

 fotografier, og når man fra klagernes side er afstået fra tidligere at søge  

 sådanne krav gennemført, skyldes det, at man har fundet det naturligt først  

 at indbringe spørgsmålet for nævnet under en sag mod indklagede som  

 kollektivt organ for dagbladene.
 Til nærmere belysning af spørgsmålet om i hvilket omfang vederlag skal  

 erlægges, er det nødvendigt at sondre mellem forskellige tilfælde.
Er der tale om bestilte fotografier, har det dagblad, som har bestilt  

 fotografiet, ret til at genreproducere dette,jfr. lovens § 12. Det samme  

 gælder i de tilfælde, hvor fotografen er fast ansat ved eller tilknyttet det  

 dagblad, som benytter fotografierne, men her opstår vederlagsspørgsmålet,  

 såfremt dette dagblad uden fotografens samtykke overdrager fotografiet til et  

 andet dagblad, som genreproducerer billedet, eller såfremt et andet dagblad  

 uden aftale tilegner sig dette.
Med hensyn til free-lance fotograferne må det  

 på baggrund af § 7, stk. 3, være klart, at dagbladet skal svare vederlag til  

 fotografen i de tilfælde, hvor de pågældende billeder reproduceres mere end  

 en gang, ligesom der også skal svares vederlag, såfremt billederne bringes i  

 et andet dagblad.
Fastsættelsen af størrelsen af vederlaget for genreproduktion må ske efter  

 et skøn, men det vil være naturligt at fastsætte vederlaget med udgangspunkt  

 i den foran nævnte minimumsprisliste.
Endvidere peges der på, at Danmarks  

 Radio i henhold til overenskomst med klagerne af 5. maj 1966 i tilfælde af  

 genbenyttelse af et fotografi svarer 50% af det vederlag, som betales for  

 første benyttelse.
Endelig har klagerne henvist til dommen i Ugeskrift for  

 Retsvæsen 1963 s. 549 (H) samt til et af klagerne tilvejebragt materiale om  

 forholdene i udlandet.
De indklagede har - dog først umiddelbart inden den mundtlige forhandling  

 - bestridt nævnets kompetence overfor indklagede, som er en sammenslutning af  

 danske bladudgivere med den opgave at optræde i sager af fælles interesse for  

 danske dagblade, men ikke har nogen beføjelse til at forpligte det enkelte  

 dagblad.
Klagerne kunne have rejst konkrete sager vedrørende spørgsmålet om  

 vederlag for genreproduktion.
Videre gøres det gældende, at således som § 7, stk. 3, er optaget i  

 fotografiloven, må den opfattes som en bestemmelse, der indskrænker den  

 beskyttelse, loven i §§ 1 og 2 tillægger fremstilleren af fotografiske  

 billeder.
Bestemmelsen vedrører ikke de tilfælde, hvor fotografen har adgang  

 til at sikre sig vederlag gennem aftale med dagbladene.
En sådan adgang står  

 ham ikke åben i de tilfælde, hvor et dagblad uden samtykke benytter et  

 fotografisk billede, som er optaget til brug af et andet dagblad, og i et  

 sådant tilfælde skal der erlægges vederlag i medfør af § 7, stk. 3. Nævnet må  

 i øvrigt anses for inkompetent til at afgøre spørgsmål om, i hvilke tilfælde  

 der i henhold til § 7, stk. 3, skal svares vederlag for genreproduktion.
 De indklagede har under de stedfundne forhandlinger tilbudt at svare et  

 vederlag på 33 1/3 % til pressefotograferne i de tilfælde, hvor disse efter §  

 7, stk. 3, har krav på vederlag for genreproduktion, og indklagerne finder  

 fortsat et vederlagskrav som det påståede på 50% for højt.
 Nævnet finder, at spørgsmålet om, hvor vidt der i henhold til § 7, stk. 3,  

 i fotografiloven skal svares pressefotografer vederlag for genreproduktion af  

 disses billeder i alle de af klagerne nævnte til; fælde, hører under  

 domstolenes afgørelse og således falder uden for nævnets kompetence.
 Nævnet kan derimod ikke anse sig for afskåret fra i forhold til indklagede  

 at træffe afgørelse om størrelsen af det vederlag, hvor aftale ikke er  

 truffet, skal ydes klagernes medlemmer, når disse kan fordre vederlag for  

 genreproduktion i tilfælde, der omfattes af lovens § 7, stk. 3. Nævnet finder  

 efter et skøn over samtlige sagens omstændigheder, at det vil være rimeligt  

 at fastsætte vederlaget til 50% af størrelsen af det vederlag, fotografen har  

 krav på, når hans fotografiske billeder første gang reproduceres i et  

 dagblad.
 Thi bestemmes:
 De indklagede, Danske Bladudgiveres Samarbejdsudvalg, bør overfor  

 klagerne, Pressefotografforbundet, anerkende, at vederlag i det omfang, hvori  

 der i medfør af § 7, stk. 3, i lov nr. 157 af 31. maj 1961 om retten til  

 fotografiske billeder tilkommer medlemmerne af den klagende organisation  

 vederlag for genreproduktion af deres billeder i dagblade, vil være at udrede  

 med 50% af størrelsen af det vederlag, der tilkommer medlemmerne for første  

 reproduktion af fotografiske billeder i dagblade.
P.
U.
V.
sign.
Tamm.
 formand.
