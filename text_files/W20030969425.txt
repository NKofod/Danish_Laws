Landsskatteretskendelse af 2. juni 2003 vedr.
Udlægsværdi ved  

 salg af ejendomme  interesseforbundne parter Der klages over, at skatteforvaltningen har forhøjet  

 udlægsværdien af A ApS` grunde fra ejendomsværdien til en skønnet værdi i  

 forbindelse med likvidation.
Landsskatterettens  

 afgørelse Skattepligtig ejendomsavance ved udlodning af 7 grunde i  

 forbindelse med likvidation forhøjet med 378.070 kr.
 Landsskatteretten godkender den selvangivne ejendomsavance på de  

 7 grunde.
Sagens oplysninger Selskabet trådte i solvent likvidation den 1. januar 2001. Der  

 blev herefter udarbejdet likvidationsregnskab for perioden 1. januar 2001  

  1.  

 september 2001. Selskabet udlagde 7 grunde i forbindelse med likvidationen  

 den  

 1. september 2001.
 Grundenes ejendomsværdi pr. 1. januar 2001 var ifølge den  

 offentlige vurdering følgende:
Grund nr. 1 116.000 kr.
Grund nr. 2 108.800 kr.
Grund nr. 3 108.500 kr.
Grund nr. 4 108.300 kr.
Grund nr. 5 108.400 kr.
Grund nr. 6 113.300 kr.
Grund nr. 7 501.500 kr.
 Told- og skatteregionen har vurderet handelsprisen for grundene  

 pr. 1. september 2001 til at være:
Grund nr. 1 145.000 kr.
Grund nr. 2 135.000 kr.
Grund nr. 3 135.000 kr.
Grund nr. 4 135.000 kr.
Grund nr. 5 135.000 kr.
Grund nr. 6 140.000 kr.
Grund nr. 7 1.100.000 kr.
 Det er oplyst, at told og skatteregionen ved vurderingen har  

 henset til, at de seneste handler i området har vist, at ubebyggede grunde  

 bliver handlet til ca. 30 % over vurderingen pr. 1. januar 2001.
 Det er videre oplyst af repræsentanten, at pr. 23. april 2003 er  

 grundene nr. 1 til og med nr. 7 ikke solgt.
 Desuden er det oplyst, at grund nr. 7 er opdelt i 5  

 byggerettigheder, hvoraf en er solgt pr. 1. oktober 2002 til en værdi af  

 275.00  

 kr.
 Selskabet ejede alene 50 % af grund nr. 7.
Skatteforvaltningens  

 afgørelse I henhold til TSS-cirkulære 2000-05 er udgangspunktet, at der  

 ved overdragelse af fast ejendom mellem interesseforbundne parter skal  

 fastsættes en pris, som svarer til, hvad en uafhængig tredjemand ville betale  

 på aftaletidspunktet.
Dette må anses for at være handelsværdien og svarer til  

 ejendomsavancebeskatningslovens § 3, stk. 2, hvoraf det fremgår, at udlodning  

 af ejendomme skal ske til værdien i handel og vandel.
Det er ikke  

 skatteforvaltningens opfattelse, at der skal konstateres fejl, som de i  

 cirkulæret nævnte eksempler, før ligningsmyndighederne kan anmode told- og  

 skatteregionen om at udtale sig om handelsprisen for de pågældende ejendomme  

 på  

 aftaletidspunktet.
I denne sag giver de offentlige ejendomsvurderinger ikke  

 et  

 retvisende udtryk for handelsværdien på aftaletidspunktet, hvorfor told- og  

 skatteregionen har foretaget nye vurderinger.
Klagerens påstand og  

 argumenter Selskabets repræsentant har fremsat påstand om, at  

 Landsskatteretten skal godkende den selvangivne indkomst på 671.408 kr.
Værdiansættelse af ejendomme ved overdragelse mellem  

 interesseforbundne parter skal ske i overensstemmelse med TSS-cirkulære  

 2000-05. Efter cirkulærets pkt. 2 vil den seneste offentliggjorte  

 ejendomsvurdering som udgangspunkt kunne anses som udtryk for ejendommens  

 handelsværdi.
Kun hvor ejendomsvurderingen ikke kan antages at være et  

 retvisende udtryk for ejendommens handelsværdi, er myndighederne ikke bundet  

 af  

 ejendomsvurderingen jf. pkt. 3. Cirkulæret omtaler dernæst eksempler på  

 situationer, hvor vurderingen ikke vil være bindende.
Det drejer sig  

 hovedsagligt om situationer, hvor værdipåvirkninger er indtruffet inden  

 overdragelse og ikke er medtaget i den seneste ejendomsvurdering.
Der er ikke  

 sket sådanne eller lignende ændringer med de omhandlede ejendomme i tiden  

 mellem ejendomsvurdering  

    

  

 og  

 overdragelsen.
Ligningsmyndighederne har adgang til at anmode den told- og  

 skatteregion, der har tilsynet med ejendomsvurderingerne i det pågældende  

 område, om at udtale sig.
Denne adgang skal imidlertid ses i sammenhæng med  

 de  

 særlige forhold i cirkulæret, som kan begrunde, at ejendomsvurderingen ikke  

 er  

 bindende.
Told- og skatteregionen kan derfor kun sætte sin vurdering af  

 handelsprisen i stedet for den seneste ejendomsvurdering, hvis der kan  

 konstateres fejl ved ejendomsvurderingen af den karakter, som nævnt i  

 cirkulæret.
 Cirkulærets helt klare udgangspunkt ville blive illusorisk, hvis  

 den tilsynsførende told- og skatteregion blot kunne sætte sin handelspris i  

 stedet for, evt. på grundlag af en iagttagelse af prisudviklingen i området.
Told- og Skattestyrelses  

 udtalelse Efter Told- og Skattestyrelsens opfattelse er grundværdierne af  

 de 7 ubebyggede grunde ikke fejlbehæftede, men de er ikke et retvisende  

 udtryk  

 for, hvad en uafhængig 3. mand ville betale på tidspunktet for overdragelsen.  

 Da grundværdierne således ikke afspejler handelsværdien, jf. cirkulære  

 2000-5,  

 er der ingen indvendinger mod de af Told- og Skatteregionen anførte  

 vurderingen.
Landsskatterettens  

 bemærkninger og begrundelse Det fremgår af TSS-cirkulære 2000-5 om overdragelse af fast  

 ejendom mellem interesseforbundne parter, at den seneste offentlige  

 ejendomsværdi som udgangspunkt kan anvendes som udtryk for handelsværdien.  

 Såfremt den offentlige ejendomsvurdering ikke er et retvisende udtryk for  

 ejendommens handelsværdi på tidspunktet for aftalens indgåelse, er hverken  

 parterne eller ligningsmyndighederne bundet af vurderingen.
Det fremgår af  

 cirkulæret, at dette eksempelvis er tilfældet, hvis vurderingen må antages at  

 være fejlbehæftet, eller hvis der siden vurderingen er foretaget ændringer på  

 ejendommen, der giver sig udtryk i ejendommens handelsværdi.
Der er i det oplyste ikke tilstrækkeligt grundlag for at  

 fravige, at den offentlige ejendomsvurdering pr. 1. januar 2001 lægges til  

 grund som udtryk for grundenes værdi på overdragelsestidspunktet.
Der er  

 bl.a.  

 lagt vægt på, at vurderingerne ikke er fejlbehæftede, som anført i  

 TSS-cirkulære 2000-5.
 Den påklagede ansættelse nedsættes i overensstemmelse med  

 repræsentantens principale påstand.
