Kendelse fra Pressenævnet i sag nr.  

 47/2001 [K] har ved advokat  Hans  Boserup klaget til  

 Pressenævnet over en udsendelse sendt i DR den 24. januar 2001 med  

 senere genudsendelser, senest den 30. januar 2001, idet han mener, at god  

 presseskik er tilsidesat.
 Udsendelsen var en del af udsendelsesrækken  

 "Historier fra en politistation" og havde undertitlen "Hvor  

 må jeg være?". Sekvenserne, der har relevans for denne  

 klage, indledes med, at en person, der ikke er klager, henvender sig i  

 receptionen på politistationen på Hovedbanegården.  

 Personens pas undersøges af politiet.
Politimand 1: "Han kan være fra Kosovo.  

 Men det, der undrer mig, det er, at det er russiske bogstaver.
Det synes jeg  

 gamle serberpas.
Jeg kan sgu  ikke huske det.
Men der er ikke nogen af de der  

 gutter, der ikke forstår tysk.
Politimand 2: Sprechen Sie Deutch? Ah, asyl,  

 asul." Derefter klippes til andre personers historier, hvorefter  

 der på ny klippes til klager, der står i receptionen.
Politimand: "Have you been in Denmark  

 before? Klager: No.
Never in Denmark before.
Politimand: Please look at me when I ask you.
Have  

 you been in Denmark before? Klager: No.
Politimand: You look familiar, that s why.
You look  

 familiar, I think I have seen you before, down in Strøget.
Klager: No, no, no." Derefter vises billeder af politibetjente, der gennemser  

 et mindre hæfte.
 Politimand 1: "En dividendebog fra  

 lokalbrugsen.
 Politimand 2:  Please ask him, where he is  

 from".
Derefter vender klager sig til den ovennævnte person  

 og taler til ham.
Personen svarer klager, der oversætter til politiet.  

 Klager siger, idet han først peger på sig selv og bagefter  

 vender sig mod den anden person:
Klager: "I am Albanian - Montenegro." Derefter klippes til to politibetjente, der taler sammen  

 over en skranke.
 Politimand 2: "Montenegro, det er jo  

 noget special.
Politimand 1: Nej.
Montenegro og Serbien.
Det er  

 rest-Jugoslavien.
 Politimand 2: Jeg tror, det er en militærbog.  

 Det ligner de gamle serberpas.
 Politimand 1: Det ligner et gammelt albanerpas...  

 jo, den der ørn, der er på.
 Politimand 2: Men han kunne jo også  

 være  .
 Politimand 1: Ja, han kunne også være  

 kosovo-albaner.
Politimand 2: Det var nu ikke lige det, jeg ville  

 sige ." Klager sætter sig på en bænk ved siden  

 af den anden person og kigger   ligesom denne   på en lyserød  

 blanket.
Derefter klippes til de andre historier, hvorefter der klippes  

 tilbage til klager, der nu står ved en anden skranke.
To politibetjente  

 kigger i klagers pung, papirer m.v.
 Politimand 1: "Empty your pockets.
 Klager: My uncle from Germany came to visit me and  

 bring me some shampoo.
Politimand 2: So, you have a nice uncle, then.
And  

 he gave you Danish money as well? Klager: No   in Denmark.
 Politimand 1: Take of your belt.
Politimand 2: Dantex   lyder det ikke på en  

 eller anden mærkelig måde dansk? Politimand 1: Chokerende dansk.
Har vi ikke et  

 eller andet med prismærker på, så er vi kanonheldige .
 Politimand 2: Eller vores eksport omkring  

 tøjmarkedet er blevet forbedret.
 Politimand 1: Vi er helt enige om, at det her, det  

 er købt i Tyskland.
 Politimand 2: Ein bischen, jah.
 Politimand 1: Men de sidste 14 dage, der har de jo  

 forsøgt at komme ind igennem   der er de jo braget over grænsen,  

 de der albanere, jo.
Politimand 2: Men det hænger jo nok sammen  

 med, at onkel her er jo kommet med en helt ny pung   selvfølgelig  

 købt i Tyskland sammen med alle de andre varer.
Til Ungarn.
Og  

 så kommer Tjekkoslovakiet ind i det, ikke.
Forstår du dansk? Politimand 1: Hov, prismærkerne har vi  

 fjernet fra alt, hvad vi har.
Vi er altså klar over, hvordan og  

 hvorledes tingene hænger sammen.
 Politimand 2: Du er kommet med hele den her taske  

 fyldt med varer og tøj .
Politimand 1: Hvorhen til? Politimand 2: Ungarn.
 Politimand 1: Jamen, Ungarn er jo et sikkert  

 land.
 Politimand 2: Det må vi sige ja.
 Politimand 1: Jamen, hvis han fastholder den  

 forklaring, så er der ikke så meget i det.
Politimand 2: Your name? Your family name, what is  

 that? Klager: [K] Politimand 2: [K], det er jo en russisk  

 jager." Imens undersøger en politibetjent indholdet af  

 klagers taske og tager en række genstande op fra tasken.
Den anden  

 person fra receptionen bliver ledt ind i det samme lokale, hvor klager  

 befinder sig.
Denne person bliver underkastet den samme  

 undersøgelsesproces som klager.
Derefter klippes til andre historier, hvorefter et kort  

 klip viser klager og den anden person blive ført ud af stationen.  

 Senere i programmet vises der længere sekvenser, hvor den anden person  

 bliver interviewet af en politibetjent.
Interviewet sker ved hjælp af  

 tolk.
Den anden person bliver bl.a. spurgt om, hvorfor han søger asyl  

 i Danmark.
Klageren har anført, at man af udsendelsen  

 får det indtryk, at klager er kriminel og har et kriminelt ærinde  

 i Danmark.
Klager har aldrig haft kontakt med politiet og er i et meget  

 vellykket integrationsforløb.
Han har hos både danskere og andre  

 indvandrere mødt den reaktion, at han havde været indblandet i  

 kriminalitet, hvilket indtryk de havde fået af TV-udsendelsen.
På  

 det menneskelige plan er der konkret tilføjet klager alvorlige  

 krænkelser, og indtrykket af ham er subjektivt af mange blevet oplevet  

 som et portræt af en kriminel.
Både på grund af de konkrete  

 klip og på grund af den kontekst, som klippene var indsat i.
Klagers  

 tilværelse i Danmark er som følge heraf blevet gjort  

 vanskeligere.
Denne virkning kunne være undgået på flere  

 måder, herunder ved en gennemgang af den færdigredigerede  

 udsendelse med de optrædende, men også på andre  

 måder.
Den fulgte procedure må anses for uforsvarlig og  

 erstatningspådragende.
Klageren har videre anført, at da klager ved  

 ankomsten blev interviewet af politiet, blev han af politiet oplyst om, at  

 alt, hvad han sagde, blev mellem ham og politiet.
Dette løfte har  

 TV-udsendelsen været med til at krænke.
Klageren har i den forbindelse bestridt, at han har givet  

 samtykke til optagelse og udsendelse, ligesom klager har bestridt, at han var  

 helt indforstået med at blive filmet.
Det bestrides endvidere, at  

 klager har fået oplyst, at optagelserne ville blive vist i DR to  

 år efter.
Klageren har yderligere anført, at han som  

 traumatiseret asylansøger har været i en særlig situation  

 og dermed i en tilstand, hvor man ikke kan indgå juridiske aftaler med  

 ham.
Det er muligt, at kameraholdet ikke har været opmærksom  

 på, at konsekvenser af retshandlinger, såsom tilbud, løfte  

 og accept, var helt uden for klagers rækkevidde, men  

 lægeerklæringer vil i klagers tilfælde kunne gøre  

 dette ret klart.
En flygtning rækker   i den situation, som klager  

 befandt sig i   ikke hånden afværgende ud mod kameraoptagelser,  

 der foregår på en politistation.
Klageren har desuden oplyst, at det ikke af udsendelsen  

 fremgår, at den er optaget for to år siden,  ligesom det ikke  

 fremgår, at den klart ikke drejer sig om kriminalitet.
Dette forhold  

 bevirker, at mange, der har set udsendelsen, har været af den  

 opfattelse, at klippene fra politistationen var optaget for nylig, og at  

 klager umiddelbart før fremvisningen i fjernsynet har været  

 indblandet i kriminalitet eller i hvert fald sigtet for kriminalitet.
Klager  

 har i øvrigt bestridt, at indslaget kan anses for uredigeret.
De viste  

 sekvenser må anses for udvalgt blandt mange, og indplaceringen i  

 sammenhæng beror på et valg.
Klageren har endelig anført, at han fortsat har  

 betydelige ubehageligheder på grund af tv-optagelsen.
I udsendelsen  

 indgår blandt andet en sekvens, hvor klager taler med en flygtning fra  

 Montenegro.
Samtalen foregår på serbokroatisk, og den  

 omstændighed, at klager taler "fjendens" sprog, har skabt  

 mistillid til ham i kosovoalbanske kredse.
DR har oplyset, at klager var fuldt indforstået med  

 at blive filmet.
Ved ankomsten sad klager på en bænk og ventede  

 på, at der var lejlighed til at tale med politiet.  

 Tilrettelæggeren  Lars  Engels henvendte sig og forklarede om  

 programmets idé, formål og tilblivelsesproces.
Han oplyste  

 samtidig, at udsendelserne ville blive udsendt i DR ca. 2 år efter  

 optagelserne.
Klager samtykkede på det grundlag til, at DR kunne optage  

 det, der passerede, og anvende optagelserne i den efterfølgende  

 udsendelse.
Der har ikke været rettet efterfølgende henvendelse  

 til klager, som derfor ikke har set udsendelsen, inden den blev udsendt.
Det  

 er i overensstemmelse med fast praksis for alle medier, herunder DR, at de  

 medvirkende ikke ser de indslag, de medvirker i, forinden udsendelsen.
Er der  

 givet accept, er selve klipningen en del af DR´s redigeringsret.
Klager blev  

 fuldt ud informeret om optagelser, med formålet med udsendelserne og  

 med det omtrentlige sendetidspunkt.
Det er ikke i strid med god presseskik,  

 at klager ikke har vidst, hvilke af optagelserne der indgik i den  

 færdigredigerede udsendelse.
DR har videre oplyst, at der under afhøringen   ud  

 over DR´s tilrettelægger   var et tomands kamerahold fra DR til stede.  

 Kameraholdet benyttede et udstyr, som det for klager har været umuligt  

 at overse.
Som det fremgår af de offentliggjorte optagelser, har  

 kameraholdet været meget tæt på klager.
Det fremgår  

 også af optagelserne, at klager ikke på noget tidspunkt  

 spørger til kameraholdet eller protesterer mod optagelserne, f.eks.  

 med en afværgende hånd, der jo er et internationalt tegn  

 på, at man ønsker at stoppe en filmoptagelse.
DR har anført, at udsendelsen giver et klart  

 indtryk af klagers tilstand, og det svarer meget dårligt til det i  

 klagen fremførte.
Det objektive forhold, at klager er  

 asylansøger, betyder ikke, at han ikke kan give et samtykke til at  

 medvirke i en tv-udsendelse.
Dette ville også svare meget dårligt  

 til den praksis, som følges i dansk presse, hvor asyl- ansøgere  

 jævnligt medvirker i artikler og indslag i de elektroniske medier.
En  

 meget stor del af de mennesker, der portrætteres i serien  

 "Historier fra en politistation", er mennesker, der er i en udsat  

 situation.
Ca. 50% af de adspurgte personer gav afslag på at medvirke.  

 Med samme procentandel afviste asylansøgere at medvirke.
Klager  

 afviste imidlertid ikke at deltage.
DR har i den forbindelse anført, at klager ved  

 ankomsten fremstod sammenhængende og demonstrerede gennem samtalen, at  

 han var i stand til at forstå, hvad han blev anmodet om, ligesom han  

 kendte til programmets formål og udsendelsestidspunkt.
Samtykket blev  

 således givet forudgående på gyldigt grundlag og er ikke  

 efterfølgende trukket tilbage.
Klager har heller ikke  

 efterfølgende rettet henvendelse til tilrettelægger  Lars  

  Engels eller andre i DR og meddelt, at han ikke længere ønskede  

 at medvirke i udsendelsen.
Efter at han har opnået asyl, har han heller  

 ikke rettet henvendelse.
DR har med hensyn til spørgsmålet om,  

 hvorvidt udsendelsen efterlader det indtryk, at klager er kriminel,  

 anført, at sekvenserne konkret må ses i lyset af formålet  

 med programmet, som er at portrættere en vigtig og sædvanligvis  

 utilgængelig del af Danmark og i den forbindelse rejse en debat om  

 samfundets marganaliserede.
Det fremgår klart, at der er tale om en  

 asylansøger, der netop er ankommet og som vil søge asyl.
I den  

 sammenhæng er det helt relevant at vise, hvordan der tales til en  

 asylansøger.
Samtalen er ikke redigeret og/eller krydsklippet.
DR har videre anført, at der ikke fra  

 redaktørens side er sket kommentering af forløbet.
Det er  

 således op til seeren at tolke det, der sker, herunder om politiets  

 talemåde er "passende", eller om den   som hævdet af  

 klager   er insinuerende.
Et pålæg om efterfølgende  

 udredigering ville derfor forhindre formålet med udsendelsen og  

 modarbejde den form for dokumentarisme, som tilrettelægger  Lars  

  Engels   er kendt og respekteret for.
DR har endelig anført, at DR selvsagt ingen grund  

 har til at forbinde klager med nogen form for kriminalitet eller betvivle  

 klagers asylmotiver.
Det gør indslaget heller ikke.
Indslaget gengiver  

 "uredigeret", dvs. uden kommentarer eller tolkning, den samtale,  

 klager havde med politiet.
Det er netop det, der er formålet med  

 dokumentarprogrammer som det påklagede.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
Pressenævnet bemærker indledningsvis, at de  

 personer, der medvirker i optagelser til programmer af den her  

 påklagede art, ofte befinder sig i situationer, der kan virke  

 krænkende for dem ved senere offentliggørelse i tv.
Det er  

 nævnets opfattelse, at der derfor i disse tilfælde bør  

 stilles store krav til dokumentationen for, at de pågældende har  

 samtykket i optagelserne, og at de pågældende har forstået  

 rækkevidden af dette samtykke.
Nævnet finder det betænkeligt, at der i den  

 konkrete sag ikke er indhentet et skriftligt samtykke fra klager til at  

 medvirke i optagelserne under dennes ophold på politistationen.
Udfra  

 de foreliggende oplysninger finder nævnet imidlertid at måtte  

 lægge til grund, at klager over for Danmarks Radio har afgivet det  

 fornødne samtykke.
Nævnet har herved også bemærket,  

 at det i de bragte sekvenser fra klagers side ikke på nogen måde  

 tilkendegives, at han ikke ønskede at medvirke.
Nævnet finder  

 derfor ikke grundlag for at udtale kritik af Danmarks Radio på dette  

 punkt.
Nævnet finder, at Danmarks Radio derudover i  

 forbindelse med de bragte sekvenser på en tydeligere måde end  

 sket burde have markeret, at klager ved sin henvendelse på  

 politistationen søgte asyl, og at han ikke blev afhørt i  

 forbindelse med et kriminelt forhold.
Nævnet finder imidlertid,  

 også henset til sammenhængen med optagelserne af den anden  

 asylansøger, ikke tilstrækkeligt grundlag for at udtale kritik  

 af Danmarks Radio på dette punkt.
 Afsagt den 16. januar 2002.
