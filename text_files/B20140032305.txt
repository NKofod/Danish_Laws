Bekendtgørelse om ændring af bekendtgørelse om støtte under Markedsmodningsfonden § 1 I bekendtgørelse nr. 207 af 27. februar 2013 om støtte under Markedsmodningsfonden foretages følgende ændringer:
 1. § 5, stk. 2, affattes således:
»Ved projekter vedrørende markedsmodning af virksomheders innovative produkter og serviceydelser skal projektholder være en privat virksomhed, der minimum beskæftiger to årsværk.« 2. § 9, stk. 1, nr. 5, ophæves.
 Nr. 6 bliver herefter til nr. 5.
§ 2 Bekendtgørelsen træder i kraft den 1. april 2014, således at dens bestemmelser finder anvendelse for ansøgninger, der indgives efter dette tidspunkt.
