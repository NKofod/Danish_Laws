 Herved bekendtgøres lov nr. 151 af 24. april 1975 om Det  

 Centrale Erhvervsregister med de ændringer, der følger af lov nr. 354 af 14.  

 maj 1992.
 § 1.  Under økonomiministeren føres Det Centrale  

 Erhvervsregister, der:
 § 2.  I Det Centrale Erhvervsregister optages  

 juridiske enheder, der udøver selvstændigt erhverv eller beskæftiger  

 lønmodtagere.
 Stk. 2.  Ved juridiske enheder forstås i denne lov dels  

 fysiske personer i disses egenskab af arbejdsgivere eller selvstændigt  

 erhvervsdrivende, dels juridiske personer.
 Stk. 3.  Økonomiministeren kan efter forhandling med  

 Erhvervsregisterrådet, jf. § 3, fastsætte regler for, hvorledes  

 registreringen skal foretages i de tilfælde, hvor flere juridiske enheder  

 sammen udgør en enkelt organisatorisk enhed eller indgår i en koncern.
 Stk. 4.  Økonomiministeren kan efter forhandling med  

 Erhvervsregisterrådet, jf. § 3, fastsætte regler om registrering af juridiske  

 personer, der uden at være omfattet af stk. 1 varetager administration af  

 formuer, er skattepligtige eller udbetaler skattepligtige ydelser eller i  

 øvrigt er registreringspligtige over for offentlige myndigheder.
 Stk. 5.  For registrerede enheder, hvis virksomhed er  

 opdelt på flere geografisk, branchemæssigt eller organisatorisk adskilte  

 afdelinger, optages tillige sådanne afdelinger i registret.
 Stk. 6.  Registret gennemfører i samarbejde med andre  

 offentlige myndigheders registre en entydig nummering af enhederne.
 § 3.  Til bistand for økonomiministeren nedsætter  

 denne et Erhvervsregisterråd, der navnlig skal behandle spørgsmål om:
Stk. 2.  Erhvervsregisterrådets medlemmer beskikkes af  

 økonomiministeren.
Hvert af de partier, der er repræsenteret i  

 Finansudvalget, afgiver indstilling om beskikkelse af et medlem af rådet.  

 Derudover udpeger økonomiministeren formanden for rådet samt seks andre  

 medlemmer, hvoraf tre skal have indsigt i erhvervsforhold og tre i den  

 offentlige forvaltning.
 Stk. 3.  Medlemmerne beskikkes for fire år ad gangen.
 Stk. 4.  Økonomiministeren fastsætter rådets  

 forretningsorden.
 § 4.  Økonomiministeren fastsætter regler om  

 registrets førelse og vederlag for registrets ydelser efter forhandling med  

 Erhvervsregisterrådet.
 § 5.  Erhvervsregistret registrerer enhedens navn,  

 adresse, telefonnummer, beliggenhed, ejerform, navne og identifikationsnumre  

 på eventuelle direkte ansvarlige indehavere, art, herunder branche, samt  

 under hvilke numre og former enhederne er registreret i andre registre under  

 det offentlige.
 Stk. 2.  Efter regler fastsat af økonomiministeren kan  

 Erhvervsregistret ud over de i stk. 1 nævnte oplysninger registrere andre  

 oplysninger, der:
 § 6.  Offentlige myndigheder og institutioner, der  

 foretager registrering af de i § 2 nævnte enheder, skal efter anmodning fra  

 Erhvervsregistret give oplysninger om de pågældende registres indhold,  

 førelse og anvendelse.
 Stk. 2.  Offentlige myndigheder og institutioner, der  

 ønsker foretaget nye eller ændrede registreringer af oplysninger om de i § 2  

 nævnte registreringsenheder, skal underrette Erhvervsregistret herom.
 Stk. 3.  Offentlige myndigheder og institutioner kan  

 afgive oplysninger om de enkelte registreringsenheder til Erhvervsregistret.
 § 7.  Fagministeren for offentlige myndigheder eller  

 institutioner, der foretager registrering af oplysninger om de i § 2 nævnte  

 enheder, kan efter forhandling med økonomiministeren fastsætte, at  

 anmeldelses- og registreringsforpligtelser er opfyldt ved anmeldelse til  

 Erhvervsregistret.
 § 8.  Efter anmodning skal de i § 2 nævnte enheder  

 give Erhvervsregistret de oplysninger, der er nævnt i § 5, inden den  

 tidsfrist, registret fastsætter.
 § 9.  Såfremt Erhvervsregistret optager enheder, der  

 ikke er optaget i andre offentlige registre, skal de berørte enheder have  

 meddelelse herom.
 Stk. 2.  Registret skal efter anmodning meddele enhver  

 registreret, hvilke oplysninger der er optaget i registret om den pågældende.
 § 10.  Erhvervsregistret kan meddele offentlige  

 myndigheder og institutioner oplysninger om enhedens registreringsnummer og  

 de i § 5, stk. 1, nævnte oplysninger samt andre i registret optagne  

 oplysninger, som i henhold til særlige lovbestemmelser er gjort offentligt  

 tilgængelige.
 Stk. 2.  Økonomiministeren fastsætter nærmere regler om,  

 i hvilket omfang ikke offentligt tilgængelige oplysninger, der er optaget i  

 registret, kan videregives til offentlige myndigheder og institutioner, samt  

 i hvilket omfang og på hvilke betingelser den modtagende myndighed kan  

 videregive sådanne oplysninger, jf. dog stk. 3.
 Stk. 3.  En offentlig myndighed eller institution må til  

 private kun videregive oplysninger, der er modtaget fra Erhvervsregistret, i  

 videre omfang end fastsat i § 11, for så vidt videregivelse af oplysningerne  

 er påkrævet efter lovbestemmelserne om offentlighed i forvaltningen.
 § 11.  Enhver kan fra Erhvervsregistret få oplysning  

 om registrerede enheders registreringsnummer, navn, adresse, beliggenhed,  

 ejerform, telefonnummer, eventuelle direkte ansvarlige indehaveres navne,  

 art, herunder branche, samt andre i registret optagne oplysninger, der i  

 henhold til særlige lovbestemmelser er gjort offentligt tilgængelige.
 Stk. 2.  Videregivelse efter stk. 1. omfatter ikke  

 oplysninger om indehaveres personnumre.
 Stk. 3.  Økonomiministeren fastsætter efter forhandling  

 med Erhvervsregisterrådet regler for, i hvilket omfang registrerede  

 oplysninger om henholdsvis størrelsesgruppe og eksport- eller importaktivitet  

 kan videregives.
 Stk. 4.  Økonomiministeren fastsætter de nærmere regler  

 om udlevering af de i stk. 1 og 3 nævnte oplysninger.
 Stk. 5.  Ved videregivelse af oplysninger fra Det  

 Centrale Erhvervsregister skal registret tilbageholde oplysninger om enheder,  

 for hvem det er registreret, at de frabeder sig reklamehenvendelser.
Stk. 6.  Oplysninger om enheder, der har frabedt sig  

 reklamehenvendelser, kan dog videregives fra Det Centrale Erhvervsregister,  

 såfremt modtageren af oplysningerne erklærer, at de leverede oplysninger ikke  

 vil blive benyttet til reklamehenvendelser.
Oplysninger, som er modtaget  

 under denne betingelse, må ikke videregives til andre samlet eller gruppevis.
Stk. 7.  Oplysninger om enheder, der har frabedt sig  

 reklamehenvendelser, kan ligeledes videregives fra Det Centrale  

 Erhvervsregister i de specielle tilfælde, hvor oplysningerne ønskes anvendt  

 både til reklamehenvendelser og til andre formål.
Modtageren af oplysningerne  

 skal da erklære samt sikre, dels at ønsket om fritagelse for  

 reklamehenvendelser respekteres, dels at oplysninger om enheder, der har  

 frabedt sig reklamehenvendelser, ikke videregives til andre samlet eller  

 gruppevis.
 § 12.  Erhvervsregisterrådets medlemmer og  

 Erhvervsregistrets personale samt tilkaldte sagkyndige er under ansvar efter  

 borgerlig straffelov § 152 og § 264 b, jf. tjenestesmandslovens § 10, stk. 2,  

 forpligtet til over for uvedkommende at hemmeligholde, hvad de gennem deres  

 virksomhed bliver vidende om.
 § 13.  Den, der undlader rettidigt at meddele  

 oplysninger efter § 8 eller forsætligt eller ved grov uagtsomhed afgiver  

 urigtige oplysninger, straffes med bøde.
 Stk. 2.  Den, der forsætligt eller ved grov uagtsomhed  

 overtræder bestemmelsen i § 11, stk. 6 og 7, straffes med bøde.
 Stk. 3.  I de forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 4.  Er overtrædelsen begået af et aktieselskab,  

 anpartsselskab, andelsselskab el. lign., kan der pålægges selskabet som  

 sådant bødeansvar.
 § 14.  Loven træder i kraft ved bekendtgørelsen i  

 Lovtidende.
§ 15.  Loven gælder ikke for Færøerne og Grønland.
Lov  

 nr. 354 af 14. maj 1992 indeholder følgende ikrafttrædelsesbestemmelser:
 § 2.  Loven træder i kraft den 1. juli 1992.
