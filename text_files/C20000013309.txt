Cirkulære om en overgangsordning  

 vedrørende udsættelse med afsoning af og benådning for  

 frihedsstraffe på 60 dage og derunder, idømt for visse  

 færdselslovsovertrædelser (Til politiet og kriminalforsorgens afdelinger) Kapitel 1 Udsættelse på vilkår af behandling mod  

 misbrug af alkohol § 1. Personer, som før den 1. juli 2000 er  

 idømt frihedsstraf på 60 dage og derunder for spiritus-eller  

 promillekørsel, og som har et udtalt behov for behandling mod misbrug  

 af alkohol og har påbegyndt en sådan behandling, kan få  

 udsættelse med strafudståelsen, normalt i 1 år på  

 betingelse af, at de i udsættelsesperioden ikke begår strafbart  

 forhold samt undergiver sig tilsyn af Kriminalforsorgen og vilkår om  

 fortsat kontrolleret behandling mod misbrug af alkohol.
Stk. 2. Forløber udsættelsesperioden  

 tilfredsstillende, vil en betinget benådning kunne påregnes  

 på vilkår af fortsat straffrit liv i yderligere 1 år samt  

 eventuelt fortsat tilsyn og vilkår om behandling mod misbrug af alkohol  

 i et nærmere angivet tidsrum.
Som forudsætning for den betingede  

 benådning skal der betales en bøde, som normalt vil  

 udgøre halvdelen af den bøde, der fastsættes for  

 spiritus- eller promillekørsel.
 Stk. 3. Der kan kun undtagelsesvis gives udsættelse med  

 vilkår om alkoholistbehandling i tilfælde, hvor den ubetingede  

 straf også omfatter andre forhold end overtrædelse af  

 færdselsloven.
Kapitel 2 Udsættelse på vilkår af  

 samfundstjeneste § 2. Personer, som før den 1. juli  

 2000 er idømt frihedsstraf på 60 dage og derunder for spiritus-  

 eller promillekørsel og/eller kørsel i frakendelsestiden, som  

 endnu ikke har påbegyndt afsoningen af straffen, og som er fundet egnet  

 til at udføre samfundstjeneste, kan få udsættelse med  

 strafudståelsen, normalt i 6 måneder på betingelse af, at  

 de undergiver sig tilsyn af Kriminalforsorgen, udfører  

 samfundstjeneste i et nærmere fastsat antal timer indenfor en  

 nærmere angivet afviklingsperiode samt i udsættelsesperioden ikke  

 begår strafbart forhold.
Stk. 2. Forløber udsættelsesperioden  

 tilfredsstillende, vil en betinget benådning kunne påregnes  

 på vilkår af fortsat straffrit liv i yderligere 1 ½ år.
Som  

 forudsætning for den betingede benådning skal der betales en  

 bøde, som fastsættes i overensstemmelse med bemærkningerne  

 til Lov nr. 230 af 4. april 2000 om ændring af straffeloven (Udvidet  

 brug af samfundstjeneste og betingede domme med vilkår om  

 alkoholistbehandling for spirituskørsel).
 Stk. 3. Der kan kun undtagelsesvis gives udsættelse  

 på vilkår af samfundstjeneste i tilfælde, hvor den  

 ubetingede straf også omfatter andre forhold end overtrædelse af  

 færdselsloven.
 Stk. 4. Ordningen med udsættelse på vilkår  

 af samfundstjeneste skal i øvrigt administreres i overensstemmelse med  

 de i stk. 2 nævnte bemærkninger, dog med de  

 nødvendige tilretninger som følge af, at der er tale om en  

 administrativ overgangsordning.
Kapitel 3 Fællesregler § 3. Overtrædes vilkårene for  

 udsættelsen, vil tilladelsen til udsættelse kunne tilbagekaldes.  

 I mindre alvorlige tilfælde vil udsættelsesperioden kunne  

 forlænges.
 § 4. Ansøgning om  

 udsættelse indgives til den lokale afdeling af Kriminalforsorgen eller  

 til politiet.
 Stk. 2. For så vidt angår domfældte, der er  

 omfattet af § 1, afgiver afdelingen en indstilling, indeholdende  

 såvel en konkret vurdering af den domfældtes behandlingsbehov som  

 et forslag til vilkårsfastsættelse i forbindelse med en eventuel  

 udsættelse.
 Stk. 3. For så vidt angår domfældte, der er  

 omfattet af § 2, afgiver afdelingen en indstilling, indeholdende  

 såvel en vurdering af den pågældendes egnethed til at  

 udføre samfundstjeneste som et forslag til  

 vilkårsfastsættelse i forbindelse med en eventuel  

 udsættelse.
 Stk. 4. Afdelingens indstilling sendes til politiet, som  

 forelægger sagen for Justitsministeriet, Direktoratet for  

 Kriminalforsorgen, til afgørelse.
 Stk. 5. Senest 6 uger inden udsættelsesperiodens  

 udløb sender afdelingen indstilling om benådning og  

 vilkårene herfor samt økonomiske oplysninger til brug for  

 bødefastsættelsen, jf. henholdsvis § 1, stk. 2 og  

 § 2, stk. 2, til politiet, som forelægger sagen, herunder  

 forslag til bødestørrelse, for Justitsministeriet, Direktoratet  

 for Kriminalforsorgen, til afgørelse.
Stk. 6. De i stk. 2 og 3 nævnte indstillinger  

 fremsendes gennem politimesteren på det sted, hvor den domfældte  

 aktuelt har bopæl.
For domfældte, der har bopæl og er  

 dømt i politikreds 1-8, sker fremsendelse dog via  

 politimesteren/politidirektøren, hvor dommen er afsagt.
§ 5. For så vidt angår  

 domfældte, der er omfattet af § 1, skal tilsynsmyndigheden holde  

 sig orienteret om forløbet af den alkoholistbehandling, som er en  

 betingelse for udsættelsen med straffuldbyrdelsen.
Det  

 forudsættes derfor, at tilsynsmyndigheden og den institution eller  

 person, som har ansvaret for behandlingen, træffer aftale om, hvordan  

 tilsynsmyndigheden kan holdes orienteret om behandlingsforløbet.
Stk. 2. For så vidt angår domfældte, der er  

 omfattet af § 2, administrerer tilsynsmyndigheden i overensstemmelse med  

 Justitsministeriets cirkulære af 29. februar 1996 om  

 tilsynsvirksomheden inden for Kriminalforsorgen.
Tilsynsmyndigheden kan dog  

 ikke forlænge den fastsatte afviklingsperiode.
Endvidere gælder  

 det, at aftale om afvikling af samfundstjeneste i disse tilfælde skal  

 være indgået snarest og senest 40 dage efter, at  

 tilsynsmyndigheden har modtaget Justitsministeriets resolution om  

 udsættelse af straffen.
 Stk. 3. Såfremt politiet bliver bekendt med, at den  

 domfældte i udsættelsesperioden begår ny kriminalitet,  

 recidiverer til alkoholmisbrug eller i øvrigt overtræder de  

 fastsatte vilkår, skal politiet snarest muligt orientere  

 tilsynsmyndigheden.
 Stk. 4. Tilsynsmyndigheden skal snarest muligt  

 indberette til Justitsministeriet, Direktoratet for Kriminalforsorgen, hvis  

 den domfældte i udsættelsesperioden overtræder de fastsatte  

 vilkår.
 § 6. Politiet sender eller  

 udleverer Kriminalforsorgens informationsskrivelse om de to ordninger til  

 alle, som før 1. juli 2000 er idømt frihedsstraf på 60  

 dage eller derunder for spiritus- eller promillekørsel og/eller  

 kørsel i frakendelsestiden.
Kapitel 4 Ikrafttræden mv.
 § 7. Cirkulæret træder i kraft den 1.  

 juli 2000. Samtidig ophæves cirkulære nr. 54 af 14. marts 1994 om  

 udsættelse med afsoning af og benådning for frihedsstraffe  

 på 60 dage og derunder, idømt for spiritus- eller  

 promillekørsel.
 Stk. 2. Cirkulæret har virkning for personer, som  

 før ikrafttrædelsesdatoen er idømt en frihedsstraf  

 på 60 dage og derunder for spiritus- eller promillekørsel  

 og/eller kørsel i frakendelsestiden.
