 (Til de autoriserede destruktionsanstalter og de tilsynsførende dyrlæger  

 ved disse).
 Efter henstilling fra tysk side har man udarbejdet en trykt formular,  

 »Certifikat for kødmel, benmel, blodmel o.lign. til foderbrug«.
 Denne formular skal fremtidig benyttes ved udstedelse af certifikater for  

 de nævnte varer, når disse er bestemt til den vesttyske Forbundsrepublik, og  

 må i øvrigt benyttes til andre lande.
Samtidig er udarbejdet en trykt formular, »Certifikat til teknisk  

 fedt«.
Denne formular kan benyttes ved eksport af teknisk fedt.
 De nævnte formularer må kun benyttes til varer, der fra den autoriserede  

 destruktionsanstalt eksporteres direkte til udlandet.
Dyrlægen skal forsyne attesten med embedstempel.
Dyrlæger, der ikke måtte  

 være i besiddelse af embedstempel, kan rekvirere dette fra  

 veterinærdirektoratet for virksomhedens regning.
Formularer af de nævnte  

 certifikater rekvireres af dyrlægen fra veterinærdirektoratets afdeling for  

 kødkontrol, Nyropsgade 37, København V., og betales af virksomheden.
 Landbrugsministeriet, den 7. april 1960.
 P.M.V.
 E.B.
