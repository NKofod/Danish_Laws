Efterløn  

 tidspunkt selvstændig ophør overdragelse landbrug I/S selskab skøde dato  

 overtagelse Medlemmet og hendes ægtefælle drev selvstændig virksomhed, et  

 landbrug, i form af et I/S.
Det var hendes ægtefælle, der ejede halvparten af  

 virksomheden.
 Resumé  



  

 Medlemmet søgte den 9. december 2002 efterløn med virkning fra 1. januar  

 2003, idet ægtefællens ideelle andel af virksomheden blev solgt til medejeren  

 den 31. december 2002, hvor hun også fratrådte sit lønarbejde, der var på  

 deltid.  


  

 Skødet for salg af landbruget angav, at ejendommen fra den 1. januar 2003  

 henstod med alt sit tilbehør for købers regning og risiko.  


  

 Revisor oplyste, at det havde beroet på afslutning af regnskaber for 2002, at  

 skødet først kunne udarbejdes til underskrift den 4. marts 2003.  


  

 Kassen fandt, at medlemmet først kunne anses for ophørt og dermed berettiget  

 til efterløn den 4. marts 2003.  


  

 Kassen anførte ved oversendelse af sagen til direktoratet, at ejendommen  

 indtil  

 underskriften på skødet fortsat stod for medlemmets regning og risiko.  


  

 Direktoratet fandt ligeledes, at datoen for underskrift på skødet var datoen  

 for endeligt ophør med selvstændig virksomhed.  


  

 Ankenævnet lagde til grund, at skødet først blev underskrevet den 4. marts  

 2003. Det indebar, at medlemmet ikke kunne anses for udtrådt af virksomheden  

 fra et tidligere tidspunkt.  


  

 Ankenævnet lagde vægt på, at der ikke forelå skriftlig dokumentation forud  

 for  

 datoen for underskrivelse af skødet for, at salget og overdragelsen skulle  

 ske  

 pr. 1. januar 2003.  


  

 Ankenævnet havde noteret sig, at medlemmet på sin ansøgning om efterløn den  

 9.  

 december 2002 oplyste, at hendes ægtefælles halvdel af virksomheden skulle  

 sælges den 31. december 2002, hvor hun også ville fratræde sin  

 deltidsstilling  

 som lønmodtager.  


  

 Ankenævnet havde videre noteret sig, at skødet angav, at ejendommen fra 1.  

 januar 2003 stod med alt tilbehør for købers regning og risiko, samt at  

 revisor  

 havde anført, at det alene havde beroet på afslutning af regnskaber for 2002,  

 at skødet først blev færdigt til underskrift den 4. marts 2003.  


  

 Ankenævnet fandt imidlertid, at disse omstændigheder ikke ændrede vurderingen  

 af sagens udfald, fordi der først ved skødets underskrivelse forelå en  

 retligt  

 bindende aftale om salg af halvparten af virksomheden.
 Ankenævnet tiltrådte således Arbejdsdirektoratets  

 afgørelse af 2. juli 2003.
 Ankenævnet har behandlet Deres klage for NN på møde den 16.  

 oktober 2003.
Nævnet traf denne A F G Ø R E L S E NN opfylder ikke betingelserne for at blive anset for  

 ophørt med at drive selvstændig virksomhed den 1. januar 2003.
 Derfor har hun ikke ret til at overgå til efterløn fra denne dato.
B E G R U N D  

 E L S E Ankenævnet lægger til grund, at skødet for salget af NNs  

 ægtefælles ideelle halvpart af den selvstændige virksomhed først blev  

 underskrevet den 4. marts 2003. Det indebærer, at hun ikke kan anses for  

 udtrådt af virksomheden fra et tidligere tidspunkt.
 Ankenævnet lægger vægt på, at der ikke foreligger skriftlig  

 dokumentation forud for datoen for underskrivelse af skødet for, at salget og  

 overdragelsen skulle ske pr. 1. januar 2003.
 Ankenævnet har noteret sig, at NN på sin ansøgning om efterløn den  

 9. december 2002 oplyste, at hendes ægtefælles halvdel af virksomheden skulle  

 sælges den 31. december 2002, hvor hun også ville fratræde sin  

 deltidsstilling  

 som lønmodtager.
 Ankenævnet har videre noteret sig, at skødet angiver, at  

 ejendommen fra 1. januar 2003 stod med alt tilbehør for købers regning og  

 risiko, samt at De har anført, at det alene har beroet på afslutning af  

 regnskaber for 2002, at skødet først blev færdigt til underskrift den 4.  

 marts  

 2003.
 Ankenævnet finder imidlertid, at disse omstændigheder ikke ændrer  

 vurderingen af sagens udfald, fordi der først ved skødets underskrivelse  

 forelå  

 en retligt bindende aftale om salg af halvparten af virksomheden.
R E G L E R Ankenævnet henviser til lov om arbejdsløshedsforsikring,  

 jf. lovbekendtgørelse nr. 799 af 24. september 2002 § 74 c, stk. 1,  

 og Arbejdsdirektoratets bekendtgørelse nr. 850 af 16. oktober 2002 om ophør  

 med  

 udøvelse af selvstændig virksomhed som hovedbeskæftigelse § 3,  

 stk. 1.
 Ankenævnet tiltræder således Arbejdsdirektoratets afgørelse af 2.  

 juli 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
NN  

  

 Arbejdsløshedskassen  

  

 Arbejdsdirektoratet 1.  

 Sagsforløb Arbejdsdirektoratet fremstillede sagen på denne måde:
Deres klient har på ledighedserklæring den 9. december 2002  

 oplyst,   

 	  

 at hun ønsker at  

 overgå til efterløn pr. 1. januar 2003,   

 	  

 at hun er ophørt  

 endeligt med drift af selvstændig virksomhed,   

 	  

 at virksomheden er  

 et landbrug,   

 	  

 at landbruget er  

 blevet drevet som I/S,   

 	  

 at ophøret er sket  

 ved overdragelse den 31. december 2002,   

 	  

 at virksomheden  

 siden den 1. juli 1962 har været Deres klients hovedbeskæftigelse med 25  

 timer  

 om ugen,   

 	  

 at hun i tiden fra  

 den 1. oktober 1994 til den 31. december 2002 har haft lønarbejde hos X,   

 	  

 at hun først ville  

 blive afmeldt offentlige registre som selvstændig ½ år efter salg, og   

 	  

 at hun ikke kunne  

 vedlægge dokumentation for overdragelsen, da der endnu ikke var skrevet  

 under.
Det fremgår af betinget skøde underskrevet den 4. marts 2003,   

 	  

 at Deres klients  

 ægtefælle har overdraget sin ideelle andel af interessentskabet til Y,   

 	  

 at overtagelsen har  

 fundet sted den 1. januar 2003,   

 	  

 at ejendom og alt  

 tilbehør fra den 1. januar 2003 har stået for købers regning og risiko i  

 enhver  

 henseende med ret til at modtage forsikringssummerne til anordningsmæssig  

 anvendelse,   

 	  

 at der pr.  

 overtagelsesdagen udfærdiges sædvanlig refusionsopgørelse over ejendommens  

 udgifter  

 og indtægter,   

 	  

 at handelen er  

 betinget af købesummens berigtigelse samt gældsovertagelsens berigtigelse  

 samt  

 tillige af, at eventuel refusionssaldo i sælgers favør udlignes, og   

 	  

 at indtil  

 betingelserne er opfyldt, bevarer sælger ejendomsretten til det overdragne  

 med  

 de heraf flydende sædvanlige retsvirkninger.
 A-kassen har den 7. april 2003 truffet afgørelse om, at Deres  

 klient først er berettiget til efterløn fra den 5. marts 2003, da hun først  

 kan  

 anses for endeligt ophørt med drift af selvstændig virksomhed den 4. marts  

 2003.
De har på vegne af Deres klient klaget over a-kassens afgørelse i  

 et brev af den 10. april 2003. De har i klagen bl.a. anført,   

 	  

 at overtagelsen af  

 landbruget fandt sted den 1. januar 2003,   

 	  

 at Deres klient ikke  

 har udført arbejde på ejendommen efter den 1. januar 2003, og   

 	  

 at det betingede  

 skøde først blev underskrevet den 4. marts 2003 på grund af  

 regnskabsafslutningen  

 for I/S-regnskabet.
A-kassen fastholdt den 15. april 2003 sin afgørelse og sendte  

 sagen til direktoratet. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 2. juli 2003 denne afgørelse:
 Deres klient kan først anses for ophørt med drift af selvstændig  

 virksomhed mere end midlertidigt den 4. marts 2003.
 Deres klient har således tidligst ret til efterløn fra denne dato,  

 såfremt de øvrige betingelser derfor er opfyldt.
Begrundelse Selvstændig erhvervsdrivende Direktoratet har ved afgørelsen lagt til grund, at Deres  

 klient har arbejdet i et interessentskab, som Deres klients ægtefælle har  

 ejet  

 50% af.
 En person, der er ansat i sin ægtefælles virksomhed, betragtes som  

 selvstændig erhvervsdrivende, hvis der er under 20 ansatte i virksomheden.  

 Der  

 henvises til § 4, jf. §§ 2-3, i direktoratets bekendtgørelse nr.  

 556  

 af 3. juli 2002 om optagelse som selvstændig erhvervsdrivende i en a-kasse  

 (optagelsesbekendtgørelsen).
 Da det fremgår af sagen, at der er under 20 ansatte i Deres  

 klients ægtefælles virksomhed, anses Deres klient for at være selvstændig  

 erhvervsdrivende i relation til lov om arbejdsløshedsforsikring.
Ophør En person, der driver selvstændig virksomhed inden  

 overgangen til efterløn, kan først overgå til efterløn, når det personlige  

 arbejde i virksomheden er ophørt mere end midlertidigt.
Der henvises til  

 § 74 c, stk. 1, 2. pkt., i lov om arbejdsløshedsforsikring m.v.,  

 jf.  

 seneste lovbekendtgørelse nr. 799 af 24. september 2002.
 De nærmere regler om ophør med drift af selvstændig virksomhed  

 findes i direktoratets bekendtgørelse nr. 850 af 16. oktober 2002 om ophør  

 med  

 udøvelse af selvstændig virksomhed som hovedbeskæftigelse  

 (ophørsbekendtgørelsen).
Det følger af ophørsbekendtgørelsens § 2, at det personlige  

 arbejde i virksomheden anses for ophørt mere end midlertidigt, når en af  

 betingelserne i §§ 3-16 er opfyldt.
Reglerne om ophør med en virksomhed,  

 der overdrages er angivet i § 3.
 Efter § 3, stk. 1, i ophørsbekendtgørelsen anses et  

 medlem for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden er endeligt  

 overdraget.
 Deres klient anses for ophørt mere end midlertidigt med drift af  

 selvstændig virksomhed den 4. marts 2003.
 Direktoratet har ved afgørelsen lagt til grund, at Deres klients  

 ægtefælle den 4. marts 2003 har skrevet under på et betinget skøde, hvori han  

 endeligt har overdraget sine 50% af interessentskabet til Y.
 Den omstændighed, at overdragelsestidspunktet i det betingede  

 skøde er sat til den 1. januar 2003, kan ikke føre til et andet resultat,  

 idet  

 der i sagen ikke foreligger dokumentation for, at Deres klients ægtefælle  

 efter  

 den 1. januar 2003 ikke retligt har kunnet råde over sin andel af  

 interessentskabet.
Direktoratet skal til slut bemærke, at spørgsmålet om at være  

 udtrådt af en selvstændig virksomhed ikke alene afgøres på grundlag af, om  

 vedkommende rent faktisk ikke længere beskæftiger sig med virksomheden, men  

 også på grundlag af, om de formelle betingelser i loven og i  

 ophørsbekendtgørelsen  

 er opfyldt. 3. Klagen  

 til ankenævnet De skrev den 28. juli 2003:
Klage til Arbejdsmarkedets Ankenævn vedrørende afgørelse om ophør  

 af selvstændig virksomhed for NN For ovennævnte klient tillader vi os herved at klage over  

 afgørelse vedrørende tilkendelsestidspunkt for efterløn i forbindelse med  

 virksomhedsophør.
 Vi har i forbindelse med salg af virksomhed søgt om efterløn med  

 virkning fra 1. januar 2003, hvor NN har opsagt sit deltidsarbejde, og  

 virksomhedens overdragelse sker med virkning fra 1. januar 2003.  

 Arbejdsdirektoratet og ASE lægger afgørende vægt på, at underskrift på  

 betinget  

 skøde først sker den 4. marts 2003. Skødet udarbejdes først i marts, da  

 regnskabet for 2002 først skulle udarbejdes, og da kreditorerne pr. 1. januar  

 2003 skulle indgå i berigtigelsen i forbindelse med overdragelse, kunne  

 udarbejdelse af regnskab ikke ske før.
 Ifølge skattelovgivningen er I/S ophørt pr. 1. januar 2003, og  

 alle retlige forpligtelser er overgået til køber 1. januar 2003. Køber har  

 drevet virksomheden fra denne dato for egen regning og risiko, ligeledes  

 tilfalder alle indtægter og udgifter køber fra 1. januar 2003. Alt arbejde er  

 fra denne dato udført af køber og dennes ægtefælle.
 Hvis det havde været omvendt, skødet havde været underskrevet 1.  

 januar 2003, og overdragelse først var sket 4. marts 2003, havde der ikke  

 været  

 tvivl om overdragelsestidspunkt ifølge ophørsbekendtgørelsen, i så fald ville  

 ophørstidspunkt have været 4. marts 2003 og ikke underskriftstidspunkt.
Derfor forekommer det urimeligt, at NN ikke kan få godkendt  

 efterløn fra 1. januar 2003, hvor vi mener, at hun opfylder betingelserne  

 herfor. 4. Arbejdsdirektoratets  

 bemærkninger til klagen Arbejdsdirektoratet skrev den 19. august 2003:
 Direktoratet sender klage over afgørelse af 2. juli 2003.
 Medlemmets revisor har i klagen af 28. juli 2003 oplyst, at  

 virksomheden ifølge skattelovgivningen er ophørt pr. 1. januar 2003.
 Direktoratet finder ikke, at der er kommet nye oplysninger, der  

 giver direktoratet anledning til at ændre afgørelsen.
 Direktoratet lægger fortsat vægt på, at virksomheden juridisk set  

 først er blevet endeligt overdraget til køber den 4. marts 2003, hvor skødet  

 blev underskrevet.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt  

 efter klagen Intet nyt.
6. Regler Lov om arbejdsløshedsforsikring m.v., jf. lovbekendtgørelse nr.  

 799 af 24. september 2002 § 74 c.  

  

 Overgang til efterløn kan ske fra beskæftigelse, ledighed, overgangs-ydelse  

 eller delpension.
Medlemmer, der driver selvstændig virksomhed inden  

 overgangen  

 til efterløn, og som ikke viderefører virksomheden efter reglerne i § 74  

 f, kan først overgå til efterløn, når det personlige arbejde i virksomheden  

 er  

 ophørt mere end midlertidigt.
Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 2.  

  

 Det  

 personlige arbejde anses for ophørt mere end midlertidigt, når medlemmet  

 opfylder en af betingelserne i §§ 3-16. Medlemmet skal være afmeldt  

 offentlige registre som selvstændig erhvervsdrivende, medmindre det  

 godtgøres,  

 at registreringen ikke skyldes fortsat udøvelse af selvstændig virksomhed.
 § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 Stk. 2.  

  

 Et medlem  

 kan anses for ophørt fra et tidligere tidspunkt end den endelige overdragelse  

 eller  

 lukning, hvis medlemmet dokumenterer at være afskåret fra fortsat at drive  

 virksomheden.
 Stk. 5.  

  

 Et medlem  

 kan ikke opfylde betingelserne i stk. 1-4 ved overdragelse til  

 ægtefælle,  

 samlever eller umyndige børn.
