Tvangsbehandling med mulighed for overgang til depotmedicin på grund af  

 giftfrygt Sundhedsvæsenets Patientklagenævn fandt, at  

 betingelserne for at tvangsbehandle patienten var opfyldt idet han var  

 sindssyg, og idet det ville være uforsvarligt ikke at tvangsbehandle ham.  

 Nævnet  

 lagde i den forbindelse bl.a. vægt på, at han befandt sig i en psykotisk  

 tilstand præget af forfølgelsesforestillinger.
Nævnet fandt endvidere, at  

 tvangsbehandlingen opfyldte kravet om mindst indgribende foranstaltning, idet  

 nævnet lagde vægt på, at patienten igennem ca. 5 uger var forsøgt motiveret  

 for  

 frivillig behandling, før beslutningen om tvangsmedicinering blev truffet.  

 Endelig fandt nævnet ud fra en konkret vurdering, at overgang til Cisordinol  

 i  

 depotform efter få dage, såfremt peroral medicinering måtte opgives, opfyldte  

 kravet om mindst indgribende behandlingsform på det tidspunkt, hvor  

 beslutningen om tvangsbehandling blev truffet.
Nævnet lagde vægt på, at  

 patienten havde giftfrygt og mente, at personalet ville forgifte ham, og at  

 der  

 var gift i kanylerne, hvorfor daglige indsprøjtninger sandsynligvis ville  

 virke  

 stærkt angstprovokerende på ham og formentlig medføre daglig fysisk  

 magtanvendelse.
