I henhold til § 7, stk. 1, i lov om værnepligtens opfyldelse ved civilt arbejde, jf. lovbekendtgørelse nr. 191 af 2. april 1993, fastsættes:
 § 1.  Har en værnepligtig været ulovligt fraværende  

 fra værnepligtstjenesten i mindst 15 dage, forlænges tjenesten tilsvarende.  

 Det samme gælder ved fravær, der skyldes strafafsoning.
 Stk. 2.  For værnepligtige, der efter at have gennemført  

 den første samlede tjeneste i forsvaret eller redningsberedskabet er overført  

 til civilt arbejde, udløser ulovligt fravær fra tjenesten tilsvarende  

 forlængelse af denne.
 § 2.  En værnepligtig, som ulovligt i tilsammen mindst  

 20 dage ikke har udført det arbejde, der påhviler ham, eller som under  

 værnepligtstjenesten skal afsone frihedsstraf i mindst 20 dage, kan  

 hjemsendes.
 Stk. 2.  Hjemsendelse efter stk. 1 kan kun ske een gang  

 og kan ikke finde sted, når den værnepligtige har været midlertidigt  

 hjemsendt under tjeneste i forsvaret eller redningsberedskabet.
§ 3.  En værnepligtig, der er hjemsendt efter § 2,  

 indkaldes igen med mindst 4 ugers varsel.
Har den værnepligtige før  

 hjemsendelsen aftjent værnepligt i mindst 30 dage efter fradrag for ulovligt  

 fravær, fraregnes den således aftjente værnepligt i den resterende  

 tjenestetid.
 § 4.  En værnepligtig, der efter mødet erklæres for  

 tiden uegnet til værnepligtstjeneste, hjemsendes og indkaldes uanset senere  

 ændring i egnethedsbedømmelsen ikke til ny tjeneste.
 § 5.  Administrationen for civil værnepligt  

 (Indenrigsministeriets Militærnægteradministration) kan, når særlige  

 omstændigheder taler for det, fritage en værnepligtig for eftertjeneste, jf.  

 § 1, og for ny indkaldelse, jf. § 3.
 § 6.  Militærnægteradministrationens afgørelser kan  

 inden 2 uger indbringes for Indenrigsministeriet.
 § 7.  Bekendtgørelsen træder i kraft den 1. februar  

 1994.
Stk. 2.  Bekendtgørelse nr. 396 af 6. juni 1989 om  

 eftertjeneste, hjemsendelse og ny indkaldelse af værnepligtige, der aftjener  

 værnepligt ved civilt arbejde, ophæves.
Bekendtgørelsens kap. 2 finder dog  

 fortsat anvendelse på værnepligtige, der er overført til civilt arbejde fra  

 det tidligere kommunale civilforsvar.
Militærnægteradministrationen træffer  

 de afgørelser, der er nævnt i kapitlet.
