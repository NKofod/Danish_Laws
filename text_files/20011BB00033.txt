Fremsat den 4. oktober 2001 af  

 Flemming Kofod-Svendsen (KRF), Frank Dahlgaard (KRF),  

 Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om at sikre lønmodtagere  

 og arbejdsgivere ret til at indgå aftaler om deltid Folketinget pålægger regeringen inden udgangen  

 af 2001 at fremsætte de nødvendige lovforslag og ændringer  

 i administrative forskrifter med henblik på at give enhver  

 lønmodtager og arbejdsgiver ret til at indgå individuelle  

 aftaler om forbedring af mulighederne for deltidsarbejde uanset indholdet af  

 de kollektive overenskomster.
Bemærkninger til  

 forslaget Forslagsstillerne mener, at  

 lønmodtagere og arbejdsgivere frit skal kunne indgå aftaler om  

 forbedring af mulighederne for deltidsansættelse uanset indholdet af de  

 kollektive overenskomster.
Lønmodtagere, der i en periode  

 ønsker at nedbringe arbejdstiden f.eks. for at være mere sammen  

 med deres børn, eller seniorer, som ønsker en fleksibel  

 tilbagetrækning fra arbejdsmarkedet, bør have mulighed herfor,  

 hvis det kan aftales med arbejdsgiveren.
 Hvis der ikke kan indgås aftale med arbejdsgiveren  

 om deltidsarbejde, gælder de regler, der følger af  

 deltidsdirektivet eller de eksisterende overenskomster mellem  

 arbejdsmarkedets parter.
Forslagsstillerne ser helst, at lønmodtagerne  

 får en lovmæssig ret til deltidsarbejde, men er klar over, at  

 forslaget ikke kan opnå flertal i Folketinget.
Dette beslutningsforslag  

 skal ses som et kompromis, der ikke løser alle problemer på  

 området, men som forbedrer lønmodtagernes muligheder for at  

 gå på deltid.
Forslagsstillerne er opmærksomme på, at  

 beslutningsforslaget kan betragtes som en sag, der bør løses af  

 arbejdsmarkedets parter ved overenskomster.
Forslagsstillerne finder, at  

 muligheden for deltid fortsat er for ringe inden for en del  

 overenskomstområder, og vil derfor via lovgivning forbedre  

 lønmodtagernes adgang til deltid.
Det er især inden for de mandsdominerede fag  

 såsom bygge- og anlægs- samt transportsektoren, at der er  

 manglende mulighed for at gå på deltid.
Det er et problem, at  

 overenskomsterne fremmer deltidsarbejde i de kvindedominerede fag, mens de  

 hindrer deltidsarbejde i mange mandsdominerede fag.
Hvis forslaget  

 gennemføres, vil det føre til, at også  

 lønmodtagere i bygge- og anlægsbranchen samt transportsektoren,  

 hvor adgangen til deltid er ringe, får mulighed for at gå  

 på deltid.
Dette vil tilskynde flere mænd til at prioritere mere  

 tid sammen med deres børn til gavn for mændene, for  

 børnene og for ligestillingen.
Efter indgåelsen af overenskomsterne i år 2000  

 er der for 10 pct. af de ansatte på DA/LO-området ikke adgang til  

 deltidsarbejde.
For 39 pct. af de ansatte er der kun adgang til deltid for  

 nyansatte, hvilket medfører, at fuldtidsansatte lønmodtagere  

 ikke senere kan overføres til deltidsansættelse.
Der er fri  

 adgang til deltid for 51 pct. af de ansatte på DA/LO området.
Der er ved EU-direktiv iværksat en rammeaftale  

 mellem arbejdsmarkedets parter på EU-niveau vedrørende  

 deltidsarbejde.
Arbejdsmarkedets parter implementerer direktivets  

 bestemmelser vedrørende muligheder for deltid og fjernelse af  

 forskelsbehandling af deltidsansatte.
Regeringen skal primært sikre, at  

 lovgivningen ikke diskriminerer deltidsarbejde, og at personer, der ikke er  

 dækket af overenskomster, også er omfattet af direktivet.
Det  

 fremgår endvidere af direktivet, at medlemsstaterne bør overveje  

 hindringer af juridisk eller administrativ art, der kan begrænse  

 mulighederne for deltidsarbejde, og hvor det er hensigtsmæssigt fjerne  

 disse hindringer.
Forslagsstillerne finder, at deltidsdirektivet er et  

 skridt i den rigtige retning, men finder, at en for stor del af  

 implementeringen er overladt til arbejdsmarkedets parter.
Desuden burde  

 regeringen gøre mere for at fjerne barrierer for deltidsarbejde,  

 herunder de barrierer, der er i overenskomsterne.
Skriftlig  

 fremsættelse Flemming Kofod-Svendsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at sikre  

 lønmodtagere og arbejdsgivere ret til at indgå aftaler om  

 deltid.
(Beslutningsforslag nr.
B 33).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
