Klage over, at en læge videregav oplysninger om en patients alkoholforbrug til dennes far Nævnet fandt, at lægen ikke havde brudt sin tavshedspligt.
Nævnet lagde til grund, at patienten efter besøget hos lægen den 30. juni 2005 valgte at fortælle faren om i det mindste noget af indholdet af samtalen med lægen.
Dette stod klart for lægen ved farens kontakt.
Kontakten drejede sig primært om utilfredshed fra patienten og faderen over forslaget om henvisning til et misbrugscenter.
Nævnet fandt på denne baggrund, at lægen ud fra samtalen kunne gå ud fra, at patienten selv havde fortalt faren om årsagen til dette forslag.
Derfor var der efter nævnets opfattelse ikke tale om en fortrolig oplysning.
