Skriftlig fremsættelse (24. oktober  

 2001) By- og boligministeren (Lotte Bundsgaard) :
 Herved tillader jeg mig for Folketinget at  

 fremsætte:
Forslag til lov om ændring af lov om almene  

boliger samt støttede private andelsboliger m.v., lov om leje af  

 almene boliger og ligningsloven (Medejerboliger og forbedret  

 råderet) (Lovforslag nr.
L 47).
Regeringens overordnede mål med by- og  

 boligpolitikken er, at alle borgere i Danmark skal have et godt og trygt sted  

 at bo.
Der skal samtidig være et varieret udbud af boliger, som kan  

 imødekomme de forskellige ønsker og behov, den enkelte har.
Regeringen har siden sin tiltræden i 1993  

 gennemført en række initiativer, der skal understøtte  

 disse mål.
Regeringen har bl.a. taget initiativer for at fremme  

 byggeriet af boliger - ikke mindst til de svage grupper.
Der er endvidere  

 taget en lang række initiativer for at sikre en positiv udvikling i de  

 socialt svage boligområder.
Som eksempel kan nævnes  

 kvarterløft, hvor der gennemføres en samlet og koordineret  

 indsats for, at disse områder igen bliver attraktive.
Derudover har  

 regeringen taget initiativ til forbedring af effektiviteten og konkurrencen i  

 byggeriet, som inden for få år vil resultere i, at boligbyggeriet  

 bliver bedre og billigere.
Regeringens boligpakke fra den 14. maj 2001 skaber endnu  

 bedre rammer for realiseringen af regeringens by- og boligpolitiske  

 mål.
Med øget fokus på mangfoldighed i  

 boligområderne, bedre mobilitet på boligmarkedet og bedre  

 økonomiske incitamenter for kommunerne og pensionskasser er det  

 regeringens mål, at der i perioden 2002-2006 skal bygges i alt 10.000  

 flere boliger i Danmark.
 Dette lovforslag indeholder forslag om indførelse  

 af en ny almen lejebolig   medejerboligen samt forslag om forbedring af  

 råderetten i det almene byggeri.
Et hovedelement i regeringens by- og boligpolitik er at  

 sikre almene boligområder med gode almene boliger, der kan tilgodese de  

 mange varierede og individuelle behov, som en bred del af befolkningen har,  

 bl.a. nyetablerede familier og  unge  ældre.
Det er derfor regeringens  

 målsætning at de almene boligområder bliver mere attraktive  

 for de boligsøgende.
Medejerboligen vil være et afgørende  

 skridt i retning af at skabe mere varierede boligformer og større  

 mangfoldighed i de almene boligområder.
 Det foreslås, at medejerboligen etableres som en  

 almen lejebolig, hvor medejeren mod et større indskud får  

 indflydelse på boligens indretning.
Andelen af medejerboliger i en bebyggelse foreslås  

 fastsat til 50 pct. i nybyggeri og 25 pct. i det eksisterende byggeri.
Derved  

 sikres, at boligformerne blandes, og der skabes mulighed for en bred  

 beboersammensætning i den enkelte bebyggelse og en bedre basis for at  

 løfte de boligsociale opgaver i boligområdet.
Medejerboligen vil  

 derfor kunne understøtte og målrettes mod en opblødning  

 af ensidigt sammensatte boligområder, og vil være et centralt  

 instrument i den kommunale by- og boligpolitik.
 Lovforslaget indeholder endvidere forslag om at udvide og  

 forbedre den gældende råderet ved at gøre den mere  

 fleksibel og mere gunstig for lejerne og ved at afbureaukratisere den.  

 Råderetten er en ret for alle lejere og de forbedringer, der  

 gennemføres med lovforslaget vil give lejerne øgede muligheder  

 for og øget incitament til at indrette og forbedre deres bolig efter  

 egne individuelle ønsker.
Lovforslaget indebærer samlet set statslige  

 mindreudgifter til finansieringsstøtte på 91 mio. kr., opgjort i  

 nutidsværdi, vedrørende medejerboligprojekter, der godkendes i  

 2002, og herefter 93 mio. kr. pr. medejerboligårgang.
Samtidig  

 medfører forslaget offentlige mindreudgifter til individuel  

 boligstøtte på 1 mio. kr. i 2003, 2 mio. kr. i 2004 og 4 mio.  

 kr. i 2005. Mindreudgifterne til boligstøtte fordeles med godt 70 pct.  

 til staten og knap 30 pct. til kommunerne.
Forslaget skønnes at have begrænsede  

 administrative konsekvenser for staten og kommunerne.
Forslaget  

 indebærer endvidere en begrænset administrativ merbelastning for  

 realkreditinstitutterne og for de almene boligorganisationer.
Herudover  

 skønnes forslaget ikke at have nævneværdige  

 økonomiske eller administrative konsekvenser for erhvervslivet.  

 Forslaget skønnes ikke at have nævneværdige  

 miljømæssige konsekvenser eller at have administrative  

 konsekvenser for borgerne.
Forslaget indeholder ingen EU-retlige aspekter.  

 Forslaget skønnes ikke at have ligestillingsmæssige  

 konsekvenser.
Det foreslås, at lovforslaget træder i kraft den 1.  

 januar 2002.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
