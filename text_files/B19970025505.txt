 I medfør af § 1, stk. 1 og 2, og §§ 3 og 4, § 22, § 24 samt § 27, i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr.
 65 af 9. februar 1996, fastsættes:
 § 1.  Denne bekendtgørelse vedrører anvendelsen af Det  

 Europæiske Fællesskabs forordninger for indvejning, klassificering og  

 afregning af slagtekroppe af svin samt indberetning af markedspriser for  

 disse.
 § 2.  Ved slagtekroppe af svin forstås hele eller  

 midtflækkede kroppe af slagtede svin uden tunge, børster, klove, kønsorganer,  

 flomme, nyrer og mellemgulv efter afblødning og udtagning af indvolde.
Stk. 2.  Som undtagelse fra den i stk. 1, definerede  

 udskæring kan slagtekroppe af svin afhudes før vejning og klassificering.
I  

 disse tilfælde skal slagtekroppen udskæres som anført i stk. 1, fortæerne  

 afskæres umiddelbart over »os capri accessorium«, bagtæerne  

 afskæres umiddelbart under »calcaneum« samt masken fjernes.
 § 3.  Slagtekroppe af svin slagtet her i landet og med  

 en indvejningsvægt fra 50 kg til 110 kg skal indvejes og klassificeres i  

 overensstemmelse med Det Europæiske Fællesskabs bestemmelser vedrørende  

 handelsklasseskema for svinekroppe.
 Stk. 2.  For slagterivirksomheder, hvor slagtningen ikke  

 overstiger 200 svin pr. uge i årsgennemsnit, er indvejning og klassificering  

 i henhold til stk. 1, ikke obligatorisk.
 Stk. 3.  Slagtekroppe af svin, hvor den beregnede andel  

 af magert kød af svinekroppens vægt i procent udgør 60 eller derover,  

 indplaceres i en klasse, som betegnes ved bogstavet S.
 § 4.  Den foretagne indvejning og klassificering af de  

 varme slagtekroppe skal anvendes ved afregning til svineproducenterne og  

 danne grundlag for henføring til salgsklasser.
 § 5.  Ved indvejningsvægten forstås vægten af en  

 slagtekrop, udskåret som anført i § 2, stk. 1, og vejet senest 45 minutter  

 efter, at svinet er blevet stukket.
 Stk. 2.  Indvejningsvægten for slagtekroppe udskåret som  

 anført i § 2, stk. 2, skal beregnes i overensstemmelse med følgende formel:  

 Indvejningsvægt = 3,19 + 1,064 x vægten af den afhudede slagtekrop.
Stk. 3.  Såfremt der undtagelsesvis foretages anden  

 udskæring af slagtekroppen end de i § 2 anførte, skal dette godkendes af  

 Ministeriet for Fødevarer, Landbrug og Fiskeri.
Indvejningsvægten skal i så  

 tilfælde korrigeres for den ændrede udskæring.
 § 6.  Følgende metoder til klassificering af  

 svinekroppe kan anvendes:
 Stk. 2.  For apparaterne  

 »Klassificeringscenter«, »Fat-O-Meater/Manuel  

 Klassificering« og »Uni-Fat-O-Meater« skal målingen finde sted  

 på slagtekroppen udskåret som anført i § 2. For apparatet »AUTOFOM«  

 skal målingen finde sted på slagtekroppen før åbningen af denne.
 § 7.  Mærkning af slagtekroppe i overensstemmelse med  

 de af Det Europæiske Fællesskab fastsatte bestemmelser kan udelades, hvis der  

 i en protokol for hver svinekrop anføres mindst følgende:
 Stk. 2.  Svinekroppe, der bliver solgt i uudskåret stand  

 i en anden medlemsstat, skal dog altid mærkes.
 § 8.  Organisationen Danske Slagterier foretager på  

 grundlag af organisationens landsnotering beregning af markedsprisen for  

 svinekroppe i overensstemmelse med Det Europæiske Fællesskabs bestemmelser  

 herom og indberetter disse til Ministeriet for Fødevarer, Landbrug og  

 Fiskeri.
 Stk. 2.  Markedsprisen beregnes på grundlag af  

 noteringen for svinekroppe af klasse E med en vægt på mindst 60 kg, men under  

 110 kg.
§ 9.  Klassificeringsudvalget for Svinekød varetager  

 kontrollen med overholdelsen af bestemmelserne vedrørende indvejning,  

 klassificering og afregning af svinekroppe.
Kontrollen på de slagtesteder,  

 som er omfattet af bekendtgørelsen, udføres af organisationen Danske  

 Slagteriers afdeling Slagterikontrollen.
Stk. 2.  Klassificeringsudvalget for Svinekød instruerer  

 om udførelsen af kontrollen.
Danske Slagterier, Slagterikontrollen, er  

 forpligtet til at udføre kontrollen i overensstemmelse med de gældende regler  

 og Klassificeringsudvalgets instrukser.
Stk. 3.  Danske Slagterier, Slagterikontrollen,  

 forelægger principielle spørgsmål om udførelsen af kontrollen og indberetter  

 uregelmæssigheder vedrørende de bestemmelser, som er omfattet af den i § 9,  

 stk. 1, omhandlede kontrol, til bedømmelse i Klassificeringsudvalget.
Ved  

 overtrædelse af bekendtgørelsen foretager Klassificeringsudvalget indstilling  

 til Ministeriet for Fødevarer, Landbrug og Fiskeri om fastsættelse af  

 sanktion for disse overtrædelser.
 Stk. 4.  Klassificeringsudvalget foretager indstilling  

 til Ministeriet for Fødevarer, Landbrug og Fiskeri om godkendelse af nyt  

 klassificeringsudstyr og andre forhold vedrørende indvejning, klassificering  

 og afregning af svinekroppe, som er omfattet af denne bekendtgørelse.
 Stk. 5.  Klassificeringsudvalget udarbejder årligt en  

 rapport om omfanget af den udførte kontrol og de foranstaltninger, der er  

 iværksat som følge af kontrollen.
§ 10.  Klassificeringsudvalget for Svinekød består af  

 indtil 10 medlemmer, som udpeges af Ministeriet for Fødevarer, Landbrug og  

 Fiskeri, hvoraf indtil 7 medlemmer udpeges efter indstilling fra Danske  

 Slagterier, og indtil 2 medlemmer udpeges efter indstilling fra Danske  

 Slagtemestres Landsforening.
Udvalgets medlemmer udpeges for en periode på op  

 til 2 år.
Stk. 2.  Ministeriet for Fødevarer, Landbrug og Fiskeri  

 udpeger et medlem som formand for Klassificeringsudvalget.
Udvalget vælger  

 næstformanden blandt dets medlemmer.
Udvalget udarbejder en forretningsorden,  

 der skal godkendes af Ministeriet for Fødevarer, Landbrug og Fiskeri.
Danske  

 Slagterier, Slagterikontrollen, deltager i udvalgets møder og fungerer som  

 sekretariat for udvalget.
 Stk. 3.  Overinspektøren, som er leder af  

 Slagterikontrollen, udnævnes af Danske Slagterier efter godkendelse af  

 Klassificeringsudvalget.
 Stk. 4.  Medlemmerne af Klassificeringsudvalget for  

 Svinekød, som er udpeget for perioden 1. januar 1996 til 31. december 1997,  

 forbliver medlemmer af udvalget indtil udløbet af den periode, som  

 udpegningen omfatter.
§ 11.  De udgifter, som er forbundet med  

 Klassificeringsudvalgets arbejde, herunder kontrollen på slagtestederne med  

 overholdelsen af bestemmelserne vedrørende indvejning, klassificering og  

 afregning af svinekroppe, kan afholdes af midler fra Svineafgiftsfonden i  

 overensstemmelse med de for denne fond gældende bevillingsregler.  

 Klassificeringsudvalget udarbejder budget og regnskab for udgifterne.
Budget  

 og regnskab for disse udgifter skal godkendes af Svineafgiftsfondens  

 bestyrelse.
 § 12.  Overtrædelse af de i § 1 nævnte forordninger  

 straffes efter reglerne i kap. 5 i lov om administration af Det Europæiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 65 af 9. februar 1996.
 Stk. 2.  Med bøde straffes den, der overtræder §§ 3-7.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 13.  Bekendtgørelsen træder i kraft den 14. april  

 1997.
 Stk. 2.  Bekendtgørelse nr. 872 af 23. oktober 1992 om  

 indvejning, klassificering og afregning af slagtekroppe af svin samt  

 indberetning af markedspriser for disse ophæves.
Ministeriet for Fødevarer, Landbrug og Fiskeri, den 3. april 1997 Henrik Dam Kristensen / Peter Andersen Bilag Metoder til klassificering af svinekroppe i Danmark Del I Klassificeringscenter (KC) 1. Svinekroppe klassificeres ved hjælp af apparatet  

 »Klassificeringscenter« (KC).
 2. Apparatet er forsynet med 9 sonder, hver af en  

 diameter på 6 mm, og hver med en lysdiode (Siemens SFH 950-LD 242 II), en  

 fotodiode (Siemens SFH 960-BP 103) og en dybdeanvendelse på mellem 1 og 180  

 mm.
 Måleværdierne udtrykkes i beregnet indhold af magert kød ved hjælp af en  

 centralenhed.
 3. Svinekroppens indhold af magert kød beregnes på  

 grundlag af ti målinger foretaget på syv målepunkter, som er anført i stk. 4,  

 og i overensstemmelse med følgende formel:
 a. kroppe med hud:
y = 62,941-0,1706 x1-0,0818 x2-0,1645 x3-0,1964 x4-0,1005 x5-0,2553  

 x6-0,1813 x7 + 0,0853 x8 + 0,0452 x9 + 0,0513 x10 + 0,0427 x11 b. afhudede kroppe:
y = 58,4049-0,0380 x1-0,0304 x2-0,1660 x3-0,1741 x4-0,1819 x5-0,1809  

 x6-0,1722 x7 + 0,0513 x8 + 0,0522 x9 + 0,0394 x10 + 0,0440 x11 hvor:
 y = beregnet indhold af magert kød i svinekroppen i procent.
 4. Målepunkterne er:
x1 = spæklagets tykkelse (1) i mm, målt ved midten af tredje halshvirvel,  

 10,5 cm ved siden af svinekroppens midterlinje x2 = spæklagets tykkelse (1) i mm, målt ved midten af fjerde halshvirvel,  

 7 cm ved siden af svinekroppens midterlinje x3 = spæklagets tykkelse (1) i mm, målt mellem fjerde og femtebageste  

 brysthvirvel, 3 cm ved siden af svinekroppens midterlinje x4 = spæklagets tykkelse (1) i mm, målt mellem anden og tredjebageste  

 brysthvirvel, 7 cm ved siden af svinekroppens midterlinje x5 = spæklagets tykkelse (1) i mm, målt mellem første lændehvirvel og  

 bageste brysthvirvel, 6 cm ved siden af svinekroppens midterlinje x6 = spæklagets tykkelse (1) i mm, målt 4 cm foran forkanten af skambenet,  

 7 cm ved siden af svinekroppens midterlinje x7 = spæklagets tykkelse (1) i mm, målt ved forkanten af skambenet, 11 cm  

 ved siden af svinekroppens midterlinje x8 = muskeltykkelse i mm, målt mellem fjerde og femtebageste brysthvirvel,  

 3 cm ved siden af svinekroppens midterlinje x9 = muskeltykkelse i mm, målt mellem anden og tredjebageste brysthvirvel,  

 7 cm ved siden af svinekroppens midterlinje x10 = muskeltykkelse i mm, målt mellem første lændehvirvel og bageste  

 brysthvirvel, 6 cm ved siden af svinekroppens midterlinje x11 = indvejningsvægten af kroppen i kg (eksklusive flomme, nyrer og  

 mellemgulv).
 Formlen gælder for kroppe på mellem 50 og 110 kg.
Del II Fat-O-Meater/Manuel Klassificering (FOM/MK) 1. Svinekroppe klassificeres ved hjælp af apparatet  

 »Fat-O-Meater/Manuel Klassificering« (FOM/MK) 2. Apparatet er forsynet med en sonde af en diameter  

 på 6 mm med en lysdiode (Siemens SFH 960-LD 242 II), en fotodiode (Siemens  

 SFH 960-BP 103) og en dybdeanvendelse på mellem 1 og 94 mm.
 Måleværdierne udtrykkes i beregnet indhold af magert kød ved hjælp af en  

 centralenhed.
 3. Svinekroppens indhold af magert kød efter følgende  

 formel:
 a. kroppe med hud:
y = 65,29152-0,2106379 x1-0,61076 x2 + 0,1128888 x3 + 0,02276837 x4 b. afhudede kroppe:
y = 60,0-0,4288 x1-0,3619 x2 + 0,1792 x3 hvor:
 y = beregnet indhold af magert kød i svinekroppen i procent.
x1 = spæklagets tykkelse (1) i mm, målt 8 cm ved siden af svinekroppens  

 midterlinje mellem tredje- og fjerdesidste lændehvirvel x2 = spæklagets tykkelse (1) i mm, målt 6 cm ved siden af svinekroppens  

 midterlinje mellem tredje- og fjerdesidste ribben x3 = musklens tykkelse i mm, målt på samme tid og sted som x2 x4 = indvejningsvægten af kroppen i kg (eksklusive flomme, nyrer og  

 mellemgulv) Formlen gælder for kroppe på mellem 50 og 110 kg.
Del III Uni-Fat-O-Meater (UNIFOM) 1. Svinekroppe klassificeres ved hjælp af udstyret  

 »Uni-Fat-O-Meater« (UNIFOM).
 2. Apparatet er forsynet med en sonde af en diameter  

 på 6 mm med en lysdiode (Siemens SFH 960-LD 242 II), en fotodiode (Siemens  

 SFH 960-BP 103) og en dybdeanvendelse på mellem 1 og 94 mm.
UNIFOM afviger fra FOM/MK med hensyn til materiel og programmel til  

 fortolkning af refleksionsprofilen fra den optiske sonde.
Desuden er UNIFOM  

 ikke forbundet med vejeinstrumentet, hvorfor den slagtede vægt ikke kan  

 direkte indberegnes ved beregningen af indholdet af magert kød.
 3. Slagtekroppens indhold af magert kød beregnes efter  

 følgende formel:
y = 67,520066-0,1240656 x1-0,8717984 x2 + 0,1088299 x3 hvor:
 y = beregnet indhold af magert kød i svinekroppen i procent.
x1 = spæklagets tykkelse i mm, målt 8 cm ved siden af svinekroppens  

 midterlinje mellem tredje- og fjerdesidste lændehvirvel x2 = spæklagets tykkelse i mm, målt 6 cm ved siden af svinekroppens  

 midterlinje mellem tredje- og fjerdebageste ribben x3 = musklens tykkelse i mm, målt på samme tid og sted som x2 Formlen gælder for kroppe på mellem 50 og 110 kg.
Del IV Fully Automatic Ultrasonic Carcase Grading (AUTOFOM) 1. Svinekroppe klassificeres ved hjælp af udstyret  

 »Fully Automatic Ultrasonic Carcase Grading« (AUTOFOM).
 2. Udstyret er forsynet med 16 ultralyds-hoveder, 2  

 MHz (Krautkramer, SFK 2 NP) med en operationsafstand på 25 mm mellem hvert  

 målehoved.
Ultralydsdataene dækker tre større dele af kroppen og omfatter tre  

 spæklagstykkelser og en muskeltykkelse.
De øvrige parametre er relateret til  

 ovenstående parametre.
 Måleresultaterne omregnes til skønnet indhold af magert kød ved hjælp af  

 en central databehandlingsenhed.
 3. Svinekroppens indhold af magert kød beregnes på  

 grundlag af 127 enkelte målepunkter efter følgende formel:
y = 59,24000168-0,030622402 x1-0,0559959 x2-0,025685901 x3-0,0115708  

 x4-0,0364976 x5-0,019477801 x6-0,0157021 x7-0,028626302 x110-0,000435302 x111 + 0,000315525 x112 + 0,00126716 x113 + 0,00265209 x114 + 0,0147121 x115 + 0,0239079 x116 + 0,025629202 x117 + 0,0204865 x118 + 0,019831302 x119 + 0,0182009 x120 + 0,015869601 x121 + 0,0250687 x122 + 0,025464201 x123 + 0,025771502 x124 + 0,020633401 x125 + 0,020213 x126 + 0,0225557 x127 hvor:
 y = beregnet indhold af magert kød i svinekroppen i procent.
 4. Beskrivelsen af målepunkterne er givet i den danske  

 protokol, del II, der er indgivet til Kommissionen efter artikel 3, stk. 3, i  

 Kommissionens forordning (EØF) nr. 2967/85.
 Formlen gælder for kroppe på mellem 50 og 110 kg.
