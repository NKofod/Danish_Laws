 (Til samtlige autoriserede ægpakkerier, ægeksportører, ægimportører og  

 æggrossister).
 I medfør af bestemmelserne i § 10 i bekendtgørelse nr. 403 af 26. august  

 1985 om handel med æg, skal al transport af kvalitetssorterede æg foregå i  

 isolerede vogne i overensstemmelse med følgende retningslinier:
1.1. Vognkassen skal, bortset fra døre og bagklap med læsselift, være  

 isoleret.
Vognkassens tag skal være isoleret således, at varmegennemgangen  

 svarer til en varmetransmissionsko efficient (K-værdi) der er max.
K = 0,5  

 W/kvadratmeter grader C.
Vognkassens sider og bund skal, bortset fra døre og  

 bagklap med læsselift, være isoleret således, at varmegennemgangen svarer til  

 varmetransmissionskoefficient (K-værdi) der er max.
K=0,9W/kvadratmeter  

 grader C.
 Tabel for K-værdier (W/kvadratmeter grader C) for de almindelige anvendte  

 isoleringsmaterialer:
 Benyttes isoleringsplader skal disse være tæt sammenstillede.
 1.2. Døre og bagklap med læsselift skal slutte tæt.
 1.3. Vognkassen skal holdes i lyse farver.
 1.4. De indvendige overflader skal være rengøringsvenlige og der skal  

 altid holdes en god hygiejnisk standard.
 2. Undtaget fra kravet under pkt. 1.1 er  

 detailhandleres egen afhentning af mindre mængder æg hos grossist, ægpakkeri  

 eller importør.
 3. Det påhviler ejeren af transportmidlet overfor  

 Statskontrollen at godtgøre, at ovennævnte krav er opfyldt.
 4. Vognkasser, der opfylder de i cirkulære af 20.  

 januar 1971 om indretning m.m. af vogne, der benyttes til distribuering af æg  

 fra pakkeri eller grossist, kan benyttes indtil videre.
 5. Ved transport af æg i transportmidler, der er  

 godkendt af de kommunale tilsynsmyndigheder til transport af andre  

 levnedsmidler, hvorom der er fastsat særlige kølekrav, kan foranstående  

 fraviges, såfremt æggene ved sådan transport er sikret mod stærke  

 temperatursvingninger.
 6. Cirkulæret træder i kraft straks og afløser  

 Landbrugsministeriets cirkulære af 20. januar 1971 om indretning m.m. af  

 vogne, der benyttes til distribuering af æg fra pakkeri eller grossist, med  

 tillag af 4. april 1972.
Tilsidesættelse af ovennævnte bestemmelser medfører ansvar i henhold til bestemmelserne i § 13 i bekendtgørelse nr. 403 af 26. august 1985 om handel med æg.
