Nr BTL 62 Betænkning over Forslag til lov om udskydelse af Storebæltsprojektet   

 Nr L 62 1988-89, 1. samling Afgivet af Udvalget om Offentlige Arbejder Afgivet: 19890201 Udvalget har behandlet lovforslaget i flere møder og har herunder stillet spørgsmål til daværende trafik- og kommunikationsminister H.
P.
Clausen, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

forkastelse ved 3. behandling.
 Et mindretal (Socialistisk Folkepartis medlemmer af udvalget)  

 udtaler følgende:
Ved 1. behandling af lovforslaget gjorde Socialistisk Folkeparti opmærksom  

 på, at vi var enige med Fremskridtspartiet om en udsættelse af projektet, men  

 Socialistisk Folkeparti var samtidig uenig med Fremskridtspartiet om  

 endemålet.
Hvor Fremskridtspartiet vil have en privatfinansieret løsning på  

 Storebælt, vil Socialitisk Folkeparti have en boret togtunnel under hele  

 Storebælt.
 Ligeledes fremførte Socialistisk Folkeparti, at vi ville komme med et  

 selvstændigt forslag om en moratorieordning, hvilket er sket med forslag til  

 folketingsbeslutning om moratorium for motorvejsforbindelsen på Storebælt (B  

 44). Socialistisk Folkeparti henviser derfor til dette forslag og undlader at  

 stemme ved tredje behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse uændret.
