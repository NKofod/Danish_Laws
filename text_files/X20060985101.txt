 Skatterådet bekræftede, at det  

 ikke vil have nogen indflydelse på A amba´s skattestatus, at der opereres med  

 et maksimum i relation til beløb henlagt på de leverancebaserede ejerbeviser.  

 Skatterådet bekræftede endvidere, at det ikke vil have indflydelse på A  

 amba´s  

 skattestatus, at en eventuel udbetaling af henlæggelsen på de  

 leverancebaserede  

 ejerbeviser til de svenske andelshavere sker på baggrund af valutakursen for  

 svenske kroner på det tidspunkt, hvor der skete henlæggelse på de  

 leverancebaserede ejerbeviser og dermed ikke efter valutakursen på  

 udbetalingstidspunktet.
Andelsbeskattet selskab   

 leverancebaserede andelsbeviser  udbetaling afhenlæggelse Spørgsmål 1. Kan det bekræftes, at det ikke vil have nogen  

 indflydelse på A amba´s skattestatus, at der opereres med et maksimum i  

 relation til beløb henlagt på de leverancebaserede ejerbeviser? 2. Kan det bekræftes, at det ikke vil have  

 indflydelse på A amba´s skattestatus, at en eventuel udbetaling af  

 henlæggelsen  

 på de leverancebaserede ejerbeviser til de svenske andelshavere sker på  

 baggrund  

 af valutakursen for svenske kroner på det tidspunkt, hvor der skete  

 henlæggelse  

 på de leverancebaserede ejerbeviser og dermed ikke efter valutakursen på  

 udbetalingstidspunktet? Svar Ad 1. Ja.
Se sagsfremstilling og begrundelse.
Ad 2. Ja.
Se sagsfremstilling og begrundelse.
Beskrivelse  

 af de faktiske forhold A amba er et andelsselskab med begrænset ansvar.  

 Ingen af selskabets andelshavere eller selskabsmedlemmer hæfter således  

 personligt for selskabets forpligtelser.
Selskabets formål er ifølge vedtægterne at  

 fremme andelshavernes økonomiske interesser ved at drive mejerivirksomhed ved  

 at modtage, behandle og afsætte andelshavernes mælkeproduktion og deraf  

 forarbejdede produkter.
Eventuelle kooperationsfremmede aktiviteter skal  

 ifølge  

 vedtægterne ske i dattervirksomheder.
 Som andelshaver skal optages enhver  

 mælkeproducent som leverer mælk indenfor selskabets naturlige geografiske  

 område.
Efter vedtægterne har en udtrædende andelshaver  

 i intet tilfælde af et medlemskabs ophør krav på andel af selskabets formue  

 eller aktiver.
Dog udbetales andelshaverens indestående på personlig konto,  

 leverancebaseret ejerbevis eller individualiseret konsolidering i øvrigt  

 efter  

 de herom gældende regler.
 Den af andelshaverne leverede mælk afregnes på  

 grundlag af leverancens størrelse m.v.
Endelig følger det af vedtægterne, at ved  

 selskabets opløsning fordeles et overskydende beløb efter betaling af  

 kreditorerne  

 i følgende orden: først udbetales individualiseret konsolidering, herunder de  

 leverancebaserede ejerbeviser.
Et herefter tilbageværende beløb fordeles  

 mellem  

 samtlige andelshavere, der på tidspunktet for vedtagelsen af opløsningen var  

 andelshavere i selskabet i forhold til den mælkemængde, de selv i  

 opløsningsåret og de 5 forudgående år regnskabsår har leveret til selskabet Anmodningen om bindende svar skal ses i  

 sammenhæng med to anmodninger om bindende forhåndsbesked af 7. juni 2004 og  

 af  

 23. juli 2004. Ligningsrådets besvarede disse anmodninger henholdsvis 16.  

 december 2004 og 22. februar 2005 (journal nr. 99/04-4319-00689 samt  

 99/04-4339-00677).
 Ved de ovennævnte bindende forhåndsbeskeder tog  

 Ligningsrådet stilling til en række forhold angående etablering af  

 medlemskonti  

 i A amba.
 Fra og med regnskabsåret 2004/05 er der indført  

 leverancebaserede ejerbeviser.
 De leverancebaserede ejerbeviser er opbygget på  

 samme måde som de tidligere planlagte medlemskonti.
Der er gennemført vedtægtsændringer i  

 forbindelse med indførelse af de leverancebaserede ejerbeviser.
Vedtægterne  

 er  

 fremlagt for SKAT.
De leverancebaserede ejerbeviser indgår således som en del  

 af selskabets egenkapital.
For de leverancebaserede ejerbeviser følger det af  

 vedtægterne, at der gælder de bestemmelser, som repræsentantskabet til enhver  

 tid måtte fastsætte i regulativer herom.
 Der er på repræsentantskabsmødet den 15.  

 december 2005 vedtaget et regulativ for de leverancebaserede ejerbeviser.  

 Dette  

 regulativ er fremlagt for SKAT.
Det fremgår blandt andet af regulativet, at der  

 etableres et leverancebaseret ejerbevis for enhver andelshaver, som pr. 1.  

 oktober 2004 eller senere er medlem af A amba.
På beviset kan der i  

 forbindelse  

 med A amba´s årlige resultatdisponering registreres et af repræsentantskabet  

 fastsat beløb beregnet som øre pr. kg efterbetalingsberettiget mælk ved  

 fradrag  

 i andelshaverens beregnede efterbetalingsbeløb for det pågældende  

 regnskabsår.
 Ethvert beløb der er registreret på det  

 leverancebaserede ejerbevis indgår i og skal til enhver tid fremstå som en  

 del  

 af A amba´s egenkapital.
Indeståendet på det leverancebaserede ejerbevis  

 udbetales ved ophør af medlemskabet i A amba.
Udbetaling sker efter  

 medlemskabets ophør ved godkendelse af årsrapporten for det regnskabsår,  

 hvori  

 medlemskabet ophører, første gang ved godkendelse af årsrapporten for 2006.  

 Enhver udbetaling kræver repræsentantskabets beslutning.
Der er mulighed for  

 i  

 specielle situationer at foretage førtidig udbetaling af indeståendet.
 Det overvejes at gennemføre to ændringer af  

 regulativet for de leverancebaserede ejerbeviser.
 For det første overvejes det at fastsætte et  

 maksimum for henlæggelse på den enkelte andelshavers leverancebaserede  

 ejerbevis.
For det andet overvejes det, at svenske  

 andelshavere ved udbetaling af henlæggelsen på de leverancebaserede  

 ejerbeviser  

 skal modtage en udbetaling i svenske kroner svarende til valutakursen på  

 svenske kroner på det tidspunkt, hvor der skete henlæggelse på de  

 leverancebaserede  

 ejerbeviser.
På henlæggelsestidspunktet omregnes henlæggelsen i danske kroner  

 vedrørende svenske andelshavere til nominelt beløb i svenske kroner -  

 omregnet  

 med den valutakurs, som er aktuel på henlæggelsestidspunktet.
Uanset, hvordan  

 valutakursen efterfølgende måtte udvikle sig, er det således det på  

 henlæggelsestidspunktet  

 beregnede nominelle beløb i svenske kroner, der i givet fald vil blive  

 udbetalt.
Vedrørende spørgsmål 1 har selskabets  

 repræsentant oplyst, at repræsentantskabet i henhold til regulativet hvert år  

 træffer beslutning om, hvorvidt og i givet fald med, hvor stort et beløb i  

 øre  

 pr. kg., der skal ske henlæggelse på de leverancebaserede ejerbeviser.
Dette  

 er  

 helt i overensstemmelse med det, der tidligere er spurgt om angående  

 medlemskonti.
 Efter det nuværende oplæg kan der ske en årlig  

 henlæggelse på de leverancebaserede ejerbeviser på f.eks. 3 øre pr. kg.  

 leveret  

 mælk.
I forhold til det netop vedtagne regulativ  

 ønskes nu yderligere, at der gives mulighed for, at repræsentantskabet kan  

 sætte et maksimum på, hvor meget den enkelte andelshaver akkumuleret skal  

 have  

 henlagt på de leverancebaserede ejerbeviser pr. kg leveret mælk i forhold til  

 det aktuelle års mælkeleverance.
Dette kan illustreres gennem følgende  

 eksempel:
Der opereres ud fra en målsætning om, at der på  

 hvert leverancebaseret ejerbevis maksimalt skal henlægges et beløb svarende  

 til  

 eksempelvis 30 øre pr. kg mælk.
Et medlem har gennem perioden en konstant  

 levering på 1 mio. kg mælk pr. år.
Der henlægges årligt 3 øre pr kg. leveret  

 mælk,  

 og i perioden 2006 - 2015 (begge år inkl.) henlægges således årligt 30.000  

 kr.  

 på medlemmets leverancebaserede ejerbevis.
I forbindelse med  

 resultatdisponeringen for år 2016 foretages ingen henlæggelse på det  

 pågældende  

 medlems leverancebaserede ejerbevis, idet der akkumuleret er henlagt 30 øre  

 pr.  

 kg leveret mælk.
 Forøger medlemmet siden sin produktion,  

 foretages en yderligere henlæggelse på det leverancebaserede ejerbevis,  

 indtil  

 det fastsatte maksimum nås.
 Reducerer medlemmet sin produktion, og opstår  

 der dermed en samlet henlæggelse, som ligger over 30 øre pr. kg, sker der  

 ingen  

 udbetaling af den "overskydende" henlæggelse.
 Udbetaling af indestående på de  

 leverancebaserede ejerbeviser vil som hovedregel alene ske i forbindelse med  

 ophør af medlemskab af A amba og efter repræsentantskabets beslutning herom,  

 jf. herved nærmere regulativets bestemmelser.
Vedrørende spørgsmål 2 har repræsentanten  

 bemærket, at A amba er et dansk andelsselskab, som aflægger regnskab i danske  

 kroner.
Cirka halvdelen af medlemmerne i A amba er svenske mælkeproducenter.  

 De  

 svenske andelshavere modtager løbende acontobetalinger fra A amba i svenske  

 kroner, ligesom efterbetalinger udbetales til de svenske andelshavere i  

 svenske  

 kroner.
Indkøb af mælk fra de svenske andelshavere foregår gennem A amba´s  

 filial i Sverige, og de svenske andelshavere afregnes i svenske kroner fra  

 filialen.
De svenske andelshavere opfatter på den baggrund generelt deres  

 økonomiske relationer til A amba som værende i svenske kroner.
 På henlæggelsestidspunktet omregnes henlæggelsen  

 i danske kroner vedrørende svenske andelshavere til nominelt beløb i svenske  

 kroner - omregnet med den valutakurs, som er aktuel på  

 henlæggelsestidspunktet.  

 Uanset, hvordan valutakursen efterfølgende måtte udvikle sig, er det således  

 det på henlæggelsestidspunktet beregnede nominelle beløb i svenske kroner,  

 der  

 i givet fald vil blive udbetalt.
 Ved at henlæggelserne på de svenske  

 andelshaveres leverancebaserede ejerbeviser kan fastholdes i svenske kroner,  

 overføres valutakursudsving fra de svenske andelshavere til selskabet og  

 dermed  

 til alle andelshavere.
 Regnskabsmæssigt er det hensigten, at A amba  

 årligt valutakursregulerer de svenske andelshaveres andel af henlæggelser på  

 de  

 leverancebaserede ejerbeviser, således at kontoen for de leverancebaserede  

 ejerbeviser under egenkapitalen altid afspejler henlæggelserne til aktuel  

 kurs  

 på svenske kroner.
 Kursreguleringen af egenkapitalkontoen  

 leverancebaserede ejerbeviser påtænkes at indgå som en del af årets  

 resultatdisponering.
 Hvis det anerkendes, at der kan ske en  

 valutakursregulering som nævnt, er det hensigten at foretage denne med  

 virkning  

 for henlæggelser til de leverancebaserede ejerbeviser, der er foretaget ved  

 resultatdisponeringen  

 for 2004/05 samt for fremtidige hensættelser.
Overordnet er det således repræsentantens  

 opfattelse, at den løbende afregning til de svenske andelshavere sker i  

 svenske  

 kroner.
Alternativet til A amba for de svenske andelshavere er et svensk  

 mejeri, hvor afregningen sker i svenske kroner.
Derfor har man fundet det  

 mest  

 hensigtsmæssigt, at konsolideringen på de leverancebaserede ejerbeviser sker  

 i  

 svenske kroner på det tidspunkt, hvor der træffes beslutning om henlæggelse.
 Det er selskabets repræsentants opfattelse, at  

 begge de stillede spørgsmål kan besvares med ja.
 Vedrørende spørgsmål 1 har repræsentanten  

 anført, at i henhold til selskabsskattelovens § 1, stk. 1, nr. 3, er det  

 bl.a.  

 en forudsætning for opretholdelse af kooperationsbeskatning, at  

 medlemsomsætningen  

 anvendes som grundlag for udlodninger til medlemmerne.
 Det er repræsentantens opfattelse, at denne  

 betingelse vil være opfyldt også selvom, der måtte blive opereret efter en  

 øvre  

 grænse for henlæggelse på leverancebaserede ejerbeviser.
Opereres der med en øvre grænse kan det for det  

 enkelte år forekomme, at de andelshavere, der har henlagt fuldt ud, får en  

 højere efterbetaling pr. kg mælk end de andelshavere, som endnu ikke har  

 gennemført en fuld henlæggelse.
En andelshaver, som starter på henlæggelse på  

 leverancebaseret ejerbevis i 2006 vil således alt andet lige på et senere  

 tidspunkt i en periode opnå en større årlig efterbetaling end andelshavere,  

 der  

 er blevet medlem af A amba på et senere tidspunkt, og som dermed er påbegyndt  

 henlæggelse på de leverancebaserede ejerbeviser senere.
Den forskydning, der kan forekomme indenfor det  

 enkelte år, er ikke udtryk for en forskelsbehandling andelshaverne imellem,  

 hvis forholdet betragtes over tid.
Tværtimod vil det blive sikret, at  

 andelshaverne  

 set over tid foretager en ensartet henlæggelse på de leverancebaserede  

 ejerbeviser samt opnår ensartede efterbetalinger.
 Med en årlig konsolidering pr. kg mælk på  

 eksempelvis 3 øre, vil samtlige andelshavere efter 10 års leverancer have  

 henlagt samme beløb pr. kg. under forudsætning af, at de leverer en konstant  

 mængde.
 Det er efter repræsentantens opfattelse  

 almindeligt anerkendt andelsskatteretligt, at der kan ske fordeling af  

 resultatet baseret på flere års omsætning mellem andelshaver og selskabet.  

 Derfor vil en øvre grænse for den samlede konsolidering efter repræsentantens  

 opfattelse ikke indebære en forskelsbehandling stridende mod  

 selskabsskattelovens § 1, stk. 1, nr. 3.
 Vedrørende spørgsmål 2 har repræsentanten  

 bemærket, at A amba som anført er ejet af både danske og svenske  

 andelshavere.  

 Der er pr. 1. januar 2006 ca. 5.300 svenske andelshavere i A amba, og de  

 leverer ca. 2,1 mia. kg mælk ud af A amba´s samlede andelshaverindvejning på  

 ca. 6,2 mia. kg mælk.
 De svenske andelshavere modtager såvel  

 acontobetalinger som efterbetalinger i svenske kroner efter at der er sket  

 omregning  

 fra danske kroner.
De svenske andelshavere er naturligvis  

 interesserede i, at der ikke gennem en ændring i valutakursen sker en ændring  

 i  

 de nominelle beløb i svenske kroner, der er henlagt på de leverancebaserede  

 ejerbeviser.
På baggrund heraf har der fra de svenske andelshavere været  

 udtrykt ønske om, at deres henlæggelse på de leverancebaserede ejerbeviser  

 udbetales med det nominelle beløb i svenske kroner på baggrund af kursen på  

 svenske kroner på tidspunkterne for henlæggelserne og dermed ikke på baggrund  

 af den kurs, der er gældende ved den senere udbetaling.
Hvis kursen på svenske kroner ændres (i op-  

 eller nedadgående retning) fra henlæggelsestidspunktet og frem til en  

 eventuel  

 udbetaling, vil der opgjort i danske kroner ske en differentieret udbetaling  

 til henholdsvis danske og svenske andelshavere.
Efter repræsentantens  

 opfattelse bør denne latente differentierede udbetaling kunne accepteres set  

 i  

 forhold til A amba´s kooperationsbeskatning, idet den eventuelle  

 differentiering  

 kan gå begge veje afhængigt af udviklingen i kursen på svenske kroner.
Falder  

 kursen på svenske kroner i tidsrummet fra henlæggelse til udbetaling vil det  

 indebære en fordel for de danske andelshavere/ulempe for de svenske  

 andelshavere, og omvendt vil en stigende kurs medføre en ulempe for de danske  

 andelshavere/fordel  

 for de svenske andelshavere.
En eventuel differentieret udbetaling er ikke  

 tilsigtet, og det vil ikke være muligt at forudsige, i hvis favør den mulige  

 differentiering vil finde sted.
Det bemærkes i den forbindelse, at en  

 fastfrysning af kursen på svenske kroner skal accepteres og vedtages af  

 selskabets repræsentantskab.
Set fra et andelshaversynspunkt, hvor man strikt  

 håndhæver andelstanken og det heri indeholdte princip om ligedeling, er der  

 ikke tvivl om, at en indførelse af en ordning som nævnt ikke opfattes som en  

 differentiering  

 andelshaverne imellem, hverken af danske eller svenske andelshavere.
 Der kan herved bl.a. henses til, at der på  

 henlæggelsestidspunktet sker en fuld ligedeling mellem de danske og svenske  

 medlemmer.
Det er almindelig anerkendt andelsretligt (se  

 til eksempel Erik Hørlyck: Dansk Andelsret, 3. udg. side 153) og  

 andelsskatteretligt, at der kan ske en differentiering indenfor forskellige  

 sektorer  

 i et andelsselskab.
Der kan være tale om en produktmæssig sektorinddeling, en  

 geografisk sektorinddeling og så fremdeles.
I relation til nærværende oplæg  

 er  

 der tale om en begrænset geografisk sektoropdeling, hvor det afgørende for  

 opdelingen er den lokale valuta.
Efter repræsentantens opfattelse bør en  

 sådan  

 begrænset sektoropdeling på baggrund af valuta/geografi kunne accepteres, da  

 den ikke reelt set adskiller sig fra øvrige accepterede sektoropdelinger, og  

 ligesom disse alene tjener saglige formål, samt i øvrigt hviler på objektivt  

 konstaterbare forhold.
En accept af den foreslåede sektoropdeling vil da også  

 være overensstemmende med den internationale erhvervsudvikling, herunder  

 udviklingen indenfor landbrugssektoren, hvor der - med A amba som det første  

 eksempel - er skabt internationale fødevarekoncerner, der medfører nye  

 udfordringer for det nationale regelgrundlag.
 Repræsentanten har efter indsendelsen af  

 anmodningen om bindende svar fremsendt et yderligere uddybende indlæg til  

 SKAT.  

 Det er således anført, at der siden indsendelsen af anmodningen om bindende  

 svar er offentliggjort to afgørelser -  


  

 SKM2006.259.SR  


  

 og  


  

 SKM2006.260.SR  


  

 - som efter repræsentantens opfattelse yderligere understøtter et bekræftende  

 svar af de to spørgsmål.
I begge afgørelser accepteres en vis  

 differentiering mellem andelshaverne.
I  


  

 SKM2006.259.SR  


  

 blev det således accepteret, at en indkøbsforening indrømmede længere  

 kredittider til nye medlemmer, ligesom det blev lagt til grund, at  

 indkøbsforeningen kunne stille sikkerhed/garanti for nye medlemmers banklån,  

 der blev anvendt til erhvervelse af medlemsbeviser.
 I  


  

 SKM2006.260.SR  


  

 blev det anerkendt, at en salgsforening kunne indføre en begrænsning for  

 udlodninger,  

 således at alene medlemmer med mindst tre års anciennitet opnåede ret til  

 udlodninger.
 I begge ovennævnte afgørelser accepteres således  

 en økonomisk differentiering andelshaverne imellem, idet der latent kan ske  

 en  

 begunstigelse af henholdsvis nye medlemmer (  


  

 SKM2006.259.SR  


  

 )  

 og medlemmer med en vis anciennitet (  


  

 SKM2006.260.SR  


  

 ).
 I begge afgørelser var det fra skatteyders  

 repræsentant anført, at differentieringen andelshaverne imellem blev  

 foretaget  

 med henblik på at understøtte og videreudvikle andelsselskabet.
 Repræsentanten har videre bemærket, at som  

 nærmere angivet i anmodningen om bindende svar er hensigten med de eventuelle  

 ændringer vedrørende de leverancebaserede ejerbeviser alene at tilgodese  

 andelshavernes ønsker, og de to "justeringer" af reglerne for de  

 leverancebaserede ejerbeviser tjener dermed til understøttelse af A amba´s  

 kooperative virke.
 Også på baggrund af de to ovenfor gennemgåede  

 afgørelser er det således repræsentantens opfattelse, at de to opstillede  

 spørgsmål i anmodningen af 6. april 2006 bør besvares bekræftende.
SKATs  

 indstilling og begrundelse Ad spørgsmål 1.
Det følger af selskabsskatteloven § 1, stk. 1,  

 nr. 3, 1. pkt., at en andelsforening er omfattet af den særlige  

 kooperationsbeskatning, når en række betingelser er opfyldt.
For det første  

 skal andelsforeningens formål være at fremme mindst 10 medlemmers fælles  

 erhvervsmæssige interesser gennem deres deltagelse i foreningens virksomhed  

 som  

 aftagere, leverandører eller på anden lignende måde.
For det andet må  

 omsætningen med ikke-medlemmer ikke væsentligt eller længerevarende  

 overskride  

 25 pct. af den samlede omsætning.
For det tredje skal den stedfundne  

 omsætning  

 med medlemmerne anvendes som grundlag for udlodning til disse, idet der kan  

 foretages normal forrentning af en indbetalt medlemskapital.
Det er SKATs opfattelse, at A amba opfylder  

 samtlige de betingelser, der er opstillet i selskabsskatteloven § 1, stk. 1,  

 nr. 3, når der opereres med et maksimum i relation til beløb henlagt på de  

 leverancebaserede  

 ejerbeviser.
Selskabet har således fortsat et kooperativt virke.
Endvidere  

 forudsættes det, at 25 pct. grænsen er overholdt.
Den stedfundne omsætning  

 med  

 medlemmerne anvendes også stadigvæk som grundlag for udlodning til disse.  

 Vedtægterne  

 fastsætter således, at der sker afregning til andelshaverne på baggrund af  

 leverancens størrelse m.v.
I tilfælde af selskabets opløsning udloddes beløb  

 der henstår efter kreditorernes fyldestgørelse også efter omsætningens  

 størrelse, idet individualiserede egenkapitalkonti afregnes først.
Hertil  

 skal  

 det bemærkes, at disse er baseret på omsætning med selskabet.
Resterende  

 beløb  

 udloddes endvidere efter en omsætningsbaseret nøgle.
 På den baggrund er det SKATs opfattelse, at det  

 ikke vil have nogen indflydelse på A amba´s skattestatus, at der opereres med  

 et maksimum i relation til beløb henlagt på de leverancebaserede ejerbeviser.
 SKAT skal derfor indstille, at spørgsmål 1  

 besvares med ja.
 Ad spørgsmål 2.
 SKAT kan tilslutte sig det af repræsentanten anførte  

 vedrørende spørgsmål 2.
Der er navnlig lagt vægt på, at der på  

 henlæggelsestidspunktet sker en fuld ligedeling mellem de danske og svenske  

 andelshavere i A amba.
Den latente differentierede udbetaling må efter SKATs  

 opfattelse kunne accepteres set i forhold til A amba´s  

 kooperationsbeskatning,  

 idet den eventuelle differentiering kan gå begge veje afhængigt af  

 udviklingen  

 i kursen på svenske kroner.
Den geografiske sektoropdeling kan herefter  

 accepteres, idet den i øvrigt forfølger et sagligt formål.
 På den baggrund er det SKATs opfattelse, at det  

 ikke vil have indflydelse på A amba´s skattestatus, at en eventuel udbetaling  

 af henlæggelsen på de leverancebaserede ejerbeviser til de svenske  

 andelshavere  

 sker på baggrund af valutakursen for svenske kroner på det tidspunkt, hvor  

 der  

 skete henlæggelse på de leverancebaserede ejerbeviser og dermed ikke efter  

 valutakursen på udbetalingstidspunktet.
 SKAT skal derfor indstille, at spørgsmål 2  

 besvares med ja.
 Skatterådet  

  

 tiltrådte SKATs indstilling og begrundelse.
