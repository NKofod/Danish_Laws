 Det meddeles herved, at Finansministeriet og Statsansattes Kartel,  

 Tjenestemandssektionen, Statstjenestemændenes Centralorganisation II samt  

 Tjenestemænds- og Overenskomstansattes Kartel den 31. maj 1991 har indgået  

 medfølgende aftale om arbejdsbestemte tillæg.
 Aftalen indebærer, at en række tillæg justeres og for fremtiden reguleres  

 som tjenestemændenes særlige tillæg.
 Aftalen afløser §§ 1 - 7 i aftale af 16. januar 1989 mellem  

 Finansministeriet og Statsansattes Kartel, Tjenestemandssektionen, om  

 arbejdsbestemte tillæg (LP.nr. 10/89). §§ 8 - 11 i nævnte aftale opretholdes.
 Der gøres opmærksom på, at aftalen endvidere har virkning for de  

 overenskomster inden for ovennævnte centralorganisationers område, hvor der i  

 overenskomsten findes direkte henvisning til ovennævnte bestemmelser for  

 tjenestemænd, eller hvor tilsvarende bestemmelse findes.
 Det kan oplyses, at pr. 1. april 1991 udgør tillæggene i aftalen følgende:
 Eventuelle tvivlsspørgsmål forelægges for Finansministeriet.
København, den 19. juni 1991 Finansministeriet Administrations- og Personaledepartementet P.M.V.
 E.B.
Hans Peter Philipsen Aftale om arbejdsbestemte tillæg mellem Finansministeriet og  

 Statsansattes Kartel (Tjenestemandssektionen), Tjenestemænds- og  

 Overenskomstansattes Kartel samt Statstjenestemændenes Centralorganisation  

 II.
 I henhold til tjenestemandslovens § 45, stk. 1, aftales følgende  

 vedrørende tjenestemandsstillinger og stillinger på tjenestemandslignende  

 vilkår, jf. § 2, stk. 1 nr. (2) og stk. 2, i hovedaftalen af 27. oktober  

 1969:
 A.  Spørgsmål vedrørende flere ministerier og styrelser mv.
 § 1. Til tjenestemandsansatte lastbilchauffører, af hvem der  

 kræves kørekort til anhænger, ydes for de timer, hvori de pågældende  

 beskæftiges ved kørsel med lastbiler over 3,5 tons, et reguleret tillæg på  

 4,60 kr. pr. time (okt. 1984-niveau). Tillægget reguleres som  

 tjenestemændenes særlige tillæg.
 § 2. Til tjenestemænd, som i henhold til Arbejdsministeriets  

 bekendtgørelse nr. 136 af 28. marts 1978 om gaffeltruckførercertifikat har  

 certifikat, ydes for de timer, hvori de pågældende kører gaffeltruck, et  

 reguleret tillæg på 1,62 kr. pr. time (okt. 1984-niveau). Tillægget reguleres  

 som tjenestemændenes særlige tillæg.
 § 3. Til tjenestemænd, som i henhold til Arbejdsministeriets  

 bekendtgørelse nr. 509 af 15. oktober 1976 med senere ændringer har  

 kranførercertifikat, ydes for de timer, hvori de pågældende betjener kraner,  

 et reguleret tillæg på 1,62 kr. pr. time (okt. 1984-niveau). Tillægget  

 reguleres som tjenestemændenes særlige tillæg.
B.  Spørgsmål vedrørende enkelte ministerier og styrelser mv.
DSB  

 (2.01) § 4. Til førere af universalkøretøjer til anvendelse på skinner  

 og vejnet ydes et reguleret tillæg på 1,62 kr. pr. time (okt. 1984-niveau),  

 hvori køretøjet betjenes.
Tillægget reguleres som tjenestemændenes særlige  

 tillæg.
Lufthavne (2.04 og 2.05) § 5. Til tjenestemænd i lufthavne, som fører sweeper, sneslynge  

 og friktionsmålevogn, ydes reguleret tillæg på 1,62 kr. pr. time (oktober  

 1984-niveau), hvori køretøjet betjenes.
Tillægget reguleres som  

 tjenestemændenes særlige tillæg.
 § 6. Til tjenestemænd i Københavns Lufthavn, der fast kører  

 specialbusser, ydes et reguleret tillæg på 432,39 kr. pr. måned (okt.  

 1984-niveau). Tillægget reguleres som tjenestemændenes særlige tillæg.
Ikrafttræden § 7. Aftalen har virkning fra 1. april 1991. Samtidig ophæves §§  

 1 - 7 i aftale af 16. januar 1989 mellem Finansministeriet og Statsansattes  

 Kartel, Tjenestemandssektionen, om arbejdsbestemte tillæg.
København, den 31 maj 1991 Statsansattes Kartel Finansministeriet Tjenestemandssektionen P.M.V.
E.B.
