Bekendtgørelse om tillægsafgift  

 for mælk og mejeriprodukter (mælkekvoter) I medfør af § 1, stk. 1 og 2, § 4, §§ 20-22, § 24 og § 27, i lov om  

 administration af Det Europæiske Fællesskabs forordninger om  

 markedsordninger for landbrugsvarer m.v. (bemyndigelsesloven), jf.  

 lovbekendtgørelse nr. 818 af 3. november 1999 og i medfør af §  

 1, stk. 2, i forvaltningsloven, jf. lov nr. 571 af 19. december 1985, og § 1,  

 stk. 3, i lov nr. 572 af 19. december 1985 om offentlighed i forvaltningen  

 samt efter forhandling med justitsministeren, fastsættes:
Kapitel 1 Indledende bestemmelser § 1. I denne bekendtgørelse  

 fastsættes regler og foranstaltninger, som er nødvendige for  

 anvendelse af Rådets forordning (EØF) nr. 3950/92 af 28.  

 december 1992 om en tillægsafgift på mælk og  

 mejeriprodukter med senere ændringer.
 § 2. Hver bedrift råder over en individuel  

 referencemængde (mælkekvote) i overensstemmelse med reglerne i  

 stk. 3.
 Stk. 2. Mælkekvoten udgør den mængde  

 mælk, justeret efter § 31, stk. 1, og stk. 4, 1. pkt., af egen  

 produktion, som producenten har ret til at levere til en opkøber uden  

 afgift.
 Stk. 3. Mælkekvoten er den individuelle  

 referencemængde, der var til rådighed på bedriften den 31.  

 marts 2000 tillagt eventuelle individuelle tildelinger og justeret for  

 køb og salg af mælkekvote.
§ 3. Ved opkøber forstås en af  

 Direktoratet for FødevareErhverv godkendt virksomhed eller  

 sammenslutning, der opkøber mælk eller andre mejeriprodukter hos  

 producenterne.
Ansøgning om godkendelse som opkøber indsendes  

 til Direktoratet for FødevareErhverv, Kampmannsgade 3, 1780  

 København V.
Danske Mejeriers Mælkeudvalg (Mælkeudvalget),  

 Frederiks Allé 22, 8000 Århus C er den 1. april 1993 godkendt  

 som opkøber af mælk.
 § 4. Mælkeudvalget bemyndiges til at  

 varetage tildeling og omfordeling af mælkekvoter i Danmark og til at  

 træffe afgørelse i første instans efter de for  

 mælkekvoteordningen gældende regler, jf. dog § 33.
 Stk. 2. Reglerne i forvaltningsloven og  

 offentlighedsloven gælder for sager, hvori der træffes  

 afgørelse af Mælkeudvalget i medfør af stk. 1.
Kapitel 2 Overdragelse af mælkekvote § 5. Enhver overdragelse af mælkekvote uden  

 samtidig overdragelse af landbrugsareal er ikke tilladt, jf. dog kapitel 5 og  

 6. Ved beregning af landbrugsarealet fradrages arealer uden  

 jordbrugsmæssig værdi, jf. § 13, stk. 7, i landbrugsloven, jf.  

 lovbekendtgørelse nr. 598 af 15. juli 1999.
 § 6. Ved salg, herunder som led i en  

 jordfordeling, bortforpagtning, arv eller anden overdragelse i sin helhed af  

 en bedrift, hvortil der er tildelt en mælkekvote, overføres  

 mælkekvoten til erhververen, jf. dog §§ 7 og 19.
 Stk. 2. Ved salg, herunder som led i en jordfordeling,  

 bortforpagtning, arv eller anden overdragelse af en del af en bedrift,  

 hvortil der er tildelt en mælkekvote, registrerer Mælkeudvalget  

 efter ansøgning fra parterne, hvilken del af mælkekvoten, der  

 skal anses for overført til erhververen.
Stk. 3. Forpagtningsaftaler vedrørende en hel  

 bedrift eller en del heraf skal for at kunne danne grundlag for overdragelse  

 af mælkekvote mellem bedrifter have en varighed af mindst et helt  

 afgiftsår.
Ved ophør af forpagtningsaftaler indgået efter  

 1. april 1984 skal den ved forpagtning overdragne mælkekvote  

 tilbageføres.
Stk. 4. Ved forpagtning af en hel bedrift eller en del  

 heraf kan mælkekvote ikke overdrages, hvis vejafstanden mellem  

 bedriften og det tilforpagtede areal overstiger 15 km, medmindre der er tale  

 om forlængelse af forpagtningsaftaler indgået før den 26.  

 juli 1995, og mælkekvoteoverdragelsen ikke øges.
Vejafstanden  

 beregnes efter reglerne i § 9, stk. 2, i landbrugsloven.
 § 7. Ved overdragelse af en hel bedrift eller en  

 del af en bedrift som nævnt i § 6 reduceres den medfølgende  

 mælkekvote med 50 pct., hvis erhververen, dennes ægtefælle  

 eller samlever på overdragelsestidspunktet har en  

 mælkekvote.
 Stk. 2. Ved overdragelse efter landbrugslovens § 17 og §  

 17a reduceres den medfølgende mælkekvote dog kun, hvis den  

 overdragne bedrift og den på overtagelsestidspunktet ejede bedrift kan  

 drives sammen efter lovens § 9.
Stk. 3. Indgår en bedrift i et  

 landbrugsfællesskab efter § 24, reduceres den medfølgende  

 mælkekvote, hvis den overdrages mellem deltagerne inden  

 femårsdagen for en deltagers indtræden.
Mælkekvoten  

 reduceres dog ikke ved overdragelse i tilfælde af en  

 fællesskabsdeltagers død, ved udtræden med egen  

 mælkekvote eller ved fællesskabets opløsning fem år  

 efter stiftelsen.
 Stk. 4. Forpagtningsaftaler indgået før den  

 6. juli 1997 kan forlænges eller ændres til aftale om køb  

 uden, at der sker reduktion af den medfølgende mælkekvote, hvis  

 den overdragne mælkekvote ikke forøges.
§ 8. Ved overdragelse af en del af en bedrift, jf.  

 § 6, stk. 2, kan der maksimalt overdrages 10.000 kg mælkekvote pr. ha  

 landbrugsareal.
Der kan dog overdrages en forholdsmæssig andel af  

 mælkekvoten, hvis bedriftens gennemsnitlige mælkekvote er  

 større end 10.000 kg pr. ha.
 Stk. 2. Forøges den gennemsnitlige  

 mælkekvote på det tilbageværende landbrugsareal efter  

 overdragelsen til mere end 10.000 kg pr. ha eller til mere end den  

 forholdsmæssige mælkekvote, bliver forøgelsen  

 overført til den nationale reserve.
 § 9. Ved overdragelse af areal, der er købt  

 med mælkekvote, skal de i § 8 nævnte betingelser overholdes ved  

 særskilt beregning af mælkekvotens størrelse pr. ha for  

 arealet, hvis arealet overdrages inden to år efter, at det er  

 købt.
Stk. 2. Det i stk. 1, nævnte areal kan dog som led  

 i en jordfordeling efter lov om jordfordeling mellem landejendomme overdrages  

 inden to år efter det er købt.
Landbrugsareal op til 5 ha kan  

 ved salg sammen med bygninger eller efter reglerne i kapitel 4 i  

 landbrugsloven overdrages uden mælkekvote, hvis mælkekvoten  

 på den samlede bedrift ikke forøges ud over 10.000 kg pr.  

 ha.
§ 10. Ansøgning om overdragelse, som  

 nævnt i § 6, stk. 1 og 2, skal inden 4 uger efter  

 overdragelsestidspunktet og senest 2 uger efter udløbet af et  

 afgiftsår indsendes til Mælkeudvalget af overdrager og erhverver  

 på en formular, der rekvireres hos Mælkeudvalget.
Ligger  

 overdragelsestidspunktet efter begyndelsen af et afgiftsår, kan der for  

 dette afgiftsår kun overføres en forholdsmæssig andel af  

 mælkekvoten, dog maksimalt den ikke udnyttede del af  

 mælkekvoten.
Stk. 2. Der overføres ikke mælkekvote, hvis  

 der ikke foreligger dokumentation for aftale om overdragelse.
Parterne kan  

 afkræves dokumentation for den faktiske iværksættelse af  

 aftalen om overdragelse.
Kapitel 3 Bortforpagtning uden overdragelse af  

 mælkekvote § 11. Fra bedrifter med mælkekvote kan der  

 bortforpagtes areal uden samtidig overdragelse af mælkekvote.
På  

 bedrifter med en mælkekvote på under 10.000 kg pr. ha  

 landbrugsareal må mælkekvoten efter bortforpagtningen ikke  

 overstige 10.000 kg pr. ha.
På bedrifter med en mælkekvote  

 på eller over 10.000 kg pr. ha landbrugsareal må  

 mælkekvoten pr. ha ved bortforpagtningen ikke forøges.
 Stk. 2. Ved beregningen af mælkekvotens  

 størrelse pr. ha landbrugsareal efter bortforpagtningen medregnes det  

 ejede areal og eventuelt tilforpagtet areal.
 Stk. 3. Forøges mælkekvoten pr. ha  

 landbrugsareal efter bortforpagtningen, og bliver mælkekvoten herved  

 samtidig større end 10.000 kg pr. ha, bliver forøgelsen  

 overført til den nationale reserve.
Stk. 4. Ansøgning om bortforpagtning uden samtidig  

 overdragelse af mælkekvote skal være Mælkeudvalget i  

 hænde senest den 10. i måneden forud for den måned, hvor  

 bortforpagtningen skal have virkning.
Ansøgningen indsendes på  

 en formular, der rekvireres hos Mælkeudvalget.
Kapitel 4 Tildeling af mælkekvote § 12. Mælkekvote fra den nationale reserve  

 tildeles gratis til følgende formål i prioriteret  

 rækkefølge:
 1)	Retablering og genuddeling.
 2)	Etablering af økologisk mælkeproduktion.
 3)	Etablering af mælkeproduktion i øvrigt.
Stk. 2. Til det i stk. 1, nr. 2 nævnte formål  

 tildeles 25 pct. af den ansøgte mælkekvote gratis.
Herudover kan  

 yderligere op til 50 pct. af den ansøgte mælkekvote tildeles  

 gratis.
Den resterende del af mælkekvoten købes af  

 ansøger til den i § 20, stk. 2, fastsatte ligevægtspris.
Stk. 3. Til det i stk. 1, nr. 3 nævnte formål  

 kan op til 50 pct. af den ansøgte mælkekvote tildeles  

 gratis.
Den resterende del af mælkekvoten købes af  

 ansøger til den i § 20, stk. 2, fastsatte ligevægtspris.
Retablering af mælkekvote § 13. Retablering af mælkekvote kan ske  

 på bedrifter, hvorfra der inden for en periode på tre år  

 før tvangsauktion er sket reduktion af mælkekvoten efter § 7  

 eller solgt mælkekvote efter § 20. I perioden fra reduktionen eller  

 salget indtil tvangsauktionen må der ikke være sket ejerskifte  

 med gældsovertagelse og tinglyst endeligt anmærkningsfrit  

 skøde.
Retablering kan ikke ske, hvis den ufyldestgjorte panthaver  

 tidligere har meddelt samtykke til reduktion i eller salg af  

 mælkekvoten.
Stk. 2. Tildeling kan ske til ansøgere, som har en  

 jordbrugsmæssig produktion, der kræver en arbejdsindsats af  

 ansøger på mindst 1.200 timer årligt, jf. bilag 2, og som  

 har erhvervet ejendommen fra en panthaver, der har overtaget ejendommen  

 på tvangsauktion som ufyldestgjort panthaver.
En ansøger kan  

 ikke komme i betragtning, hvis ansøger eller dennes  

 nærtstående, jf. konkurslovens § 2, har solgt bedriftens  

 mælkekvote, eller hvis ansøger har modtaget godtgørelse  

 for definitivt ophør med mælkeproduktion efter en  

 fællesskabsfinansieret ophørsordning.
En bedrift med en  

 retableret mælkekvote kan sammenlægges med en anden bedrift, hvis  

 den samlede mælkekvote herefter ikke udgør mere end  

 standardleverancen fra 80 køer ved bedriftens basisfedtprocent, jf.  

 bilag 1.
Stk. 3. Ansøgning om retablering efter erhvervelse  

 af bedriften skal være Mælkeudvalget i hænde senest den 31.  

 marts i det efterfølgende afgiftsår.
Ved ansøgning om  

 større mængder, end der er til rådighed,  

 imødekommes ansøgningerne i den rækkefølge, de  

 indkommer.
Stk. 4. Mælkekvote kan ikke uden ubetinget samtykke  

 fra samtlige panthavere og afkald på retablering sælges fra en  

 bedrift, hvor der er eller inden for 5 måneder efter fristen for udbud  

 til salg, jf. § 20, bliver begæret tvangsauktion eller anmeldt  

 betalingsstandsning.
Bedriften må i samme periode heller ikke  

 være under behandling som insolvent bo, under konkurs, taget til  

 brugelig pant eller på anden måde være under  

 administration.
Genuddeling af mælkekvote § 14. En mælkekvote, der er overgået  

 til den nationale reserve efter 1. april 1993 som følge af  

 produktionsophør, jf. den i § 1 nævnte forordnings artikel 5, 2.  

 afsnit, kan genuddeles til producenten eller dennes arvinger senest tre  

 år efter overførslen.
Ved tvangsauktion inden for tre år  

 efter inddragelsen til den nationale reserve kan genuddeling i øvrigt  

 ske, hvis betingelserne i § 13, stk. 1, er opfyldt.
Ansøgning om  

 genuddeling skal være Mælkeudvalget i hænde senest den 1.  

 februar forud for afgiftsårets begyndelse.
Tildeling af mælkekvote ved etablering § 15. Tildeling af mælkekvote ved etablering  

 kan ske ved køb eller forpagtning af en bedrift.
Foretages etablering  

 ved forpagtning, skal hele bedriften være omfattet.
Forpagtningen skal  

 have en varighed af mindst fem hele afgiftsår og være  

 påbegyndt senest den 31. marts i det afgiftsår, hvor der  

 søges om tildeling.
Tildelingen kan ske trinvis, hvis en  

 ansøgning herom er godkendt i 1994-1995 eller senere.
 Stk. 2. Overdragelse til ægtefælle eller  

 samlever anses som etablering, hvis den overtagende ægtefælle  

 eller samlever ikke har ejet eller været forpagter af hele eller en del  

 af bedriften, og i mindst to kalenderår forud for  

 ansøgningsfristen ikke har haft over halvdelen af sin  

 arbejdsindtægt fra bedriften.
 Stk. 3. Ved dødsfald anses overdragelse til  

 ægtefælle, samlever, børn, børnebørn,  

 søskende eller søskendes børn over 18 år, men  

 under 24 år, for etablering som 24-årig, jf. § 18, stk. 1.
 Stk. 4. Mælkekvote tildelt efter § 16, stk. 2 og 3  

 indgår i beregningen af den mængde mælkekvote, der kan  

 købes efter §§ 21 og 22.
§ 16. Ved etablering på en bedrift, hvortil  

 der er tilknyttet en mælkekvote, kan der maksimalt tildeles  

 mælkekvote op til standardleverancen fra 80 køer ved bedriftens  

 basisfedtprocent, jf. bilag 1. Er mælkekvoten overdraget fra en anden  

 bedrift, skal denne og det tilhørende landbrugsareal være  

 overtaget inden den 1. april i det afgiftsår, hvor der søges om  

 tildeling.
Foretages etablering ved køb af en bedrift eller en andel  

 heraf, jf. § 25, stk. 2, skal overdragelsen være sket efter den 1.  

 april 1984 og senest den 31. marts i det afgiftsår, hvor der  

 søges om tildeling.
 Stk. 2. Ved etablering på en bedrift, hvortil der  

 ikke er tilknyttet en mælkekvote, kan der maksimalt tildeles  

 mælkekvote op til standardleverancen fra 43 køer ved bedriftens  

 basisfedtprocent, jf. bilag 1.
 Stk. 3. Ved etablering af økologisk  

 mælkeproduktion på en bedrift, hvortil der ikke er tilknyttet en  

 mælkekvote, kan der maksimalt tildeles mælkekvote op til  

 standardleverancen fra 80 køer ved bedriftens basisfedtprocent, jf.  

 bilag 1. Der skal inden udløbet af tre hele afgiftsår efter  

 tildelingen opnås tilladelse til salg af økologisk mælk  

 fra bedriften, jf. bekendtgørelse om økologisk  

 jordbrugsproduktion.
 § 17. Ansøgere, der søger om  

 tildeling efter § 16, stk. 1 og 3, skal efter tildelingen have en  

 jordbrugsmæssig produktion, der kræver en arbejdsindsats af  

 ansøger på mindst 1.200 timer årligt, jf. bilag 2.
 Stk. 2. Ansøgere, der har modtaget  

 godtgørelse for definitivt ophør med mælkeproduktion  

 efter en fællesskabsfinansieret ophørsordning, kan ikke tildeles  

 mælkekvote efter § 16.
 Stk. 3. Ansøgere, der på en bedrift har  

 solgt mælkekvote efter § 20 eller har modtaget godtgørelse efter  

 den tidligere nationale ordning om godtgørelse for helt eller delvist  

 ophør, kan ikke på samme bedrift tildeles mælkekvote efter  

 § 16.
 Stk. 4. Tildeling af mælkekvote ved etablering  

 efter § 16 kan ikke foretages på en bedrift, hvis ansøger  

 tidligere er tildelt mælkekvote efter § 16 på samme bedrift.
 § 18. Ansøgning om tildeling af  

 mælkekvote ved etablering og prioriteres efter ansøgerens alder,  

 idet den yngre ansøger foretrækkes frem for den ældre.  

 Ansøgere, der er fyldt 24 år, men endnu ikke fyldt 55 år,  

 inden 1. april i det afgiftsår, hvor der søges om tildeling, kan  

 komme i betragtning.
Stk. 2. Ansøgning om tildeling indsendes til  

 Mælkeudvalget på en formular, der rekvireres hos  

 Mælkeudvalget, og skal være Mælkeudvalget i hænde  

 senest den 1. oktober.
Er den 1. oktober en søn- eller helligdag, er  

 fristen den følgende hverdag.
Mælkekvoten tildeles pr. 1. april  

 i det kommende afgiftsår.
Sammen med ansøgningen om tildeling  

 skal medsendes dokumentation for adkomst til bedriften enten i form af  

 slutseddel, skøde eller forpagtningskontrakt.
Flytning af mælkekvote § 19. En producent, der i mindst tre hele  

 afgiftsår har været ejer eller forpagter af en bedrift, og som  

 stiller sin mælkekvote til rådighed for den nationale reserve med  

 samtykke fra panthavere i den pågældende bedrift, kan få  

 tildelt en tilsvarende mælkekvote til en anden senere erhvervet eller  

 forpagtet bedrift.
Hvis ansøger er forpagter, skal bortforpagters  

 samtykke foreligge.
Der kan maksimalt tildeles op til 10.000 kg  

 mælkekvote pr. ha ved flytning af en mælkekvote.
 Stk. 2. Ved ekspropriation eller afståelse af en  

 bedrift eller en del af en bedrift som led i en jordfordeling mellem  

 landbrugsejendomme, samt ved udløb af en forpagtningskontrakt  

 indgået før den 1. april 1984 uden mulighed for at  

 videreføre forpagtningen på tilsvarende betingelser kan den  

 mælkekvote, som er tilknyttet den del af bedriften, som afstås,  

 stilles til rådighed for den producent, som afstår jorden, hvis  

 denne har til hensigt at fortsætte mælkeproduktionen.
Kapitel 5 Køb og salg af mælkekvote § 20. Udbud til salg af mælkekvote pr. 1.  

 april i det efterfølgende afgiftsår, med sidste leverance den  

 31. marts samme afgiftsår, indgives til Mælkeudvalget.
Tilbud om  

 køb af mælkekvote pr. 1. april i det efterfølgende  

 afgiftsår indgives til Mælkeudvalget.
Budene skal være  

 Mælkeudvalget i hænde senest den 15. maj eller den 15. november.  

 Er den 15. maj eller den 15. november en søn- eller helligdag, er  

 fristen den følgende hverdag.
Tilbud om køb eller udbud til  

 salg er bindende, når det er kommet Mælkeudvalget i hænde.  

 Budene skal indgives på en formular, der rekvireres hos  

 Mælkeudvalget.
Stk. 2. Ligevægtsprisen er den pris, hvor den  

 udbudte salgsmængde er lig med den efterspurgte købsmængde  

 eller den laveste pris, hvortil ligevægtsmængden kan  

 sælges.
Ligevægtsmængden er den mængde, der  

 opnås, når hele den udbudte mængde kan opkøbes og  

 sælges.
Prisen for en mælkekvote fastsættes som  

 ligevægtsprisen ved en basisfedtprocent på 4,36. Denne pris  

 justeres i forhold til bedriftens fedtprocent, jf. bilag 3.  

 Ligevægtsmængden fordeles proportionalt i forhold til den  

 mængde, som den enkelte producent har efterspurgt af den samlede  

 efterspurgte mængde til ligevægtsprisen eller derover.
Tilbud om  

 køb, hvor den angivne maksimumspris ligger under  

 ligevægtsprisen, afvises, og udbud til salg over ligevægtsprisen  

 afvises.
Stk. 3. Ved salg på baggrund af bud henholdsvis den  

 15. maj og 15. november reduceres den solgte mængde med 1 pct.
Ved  

 samtidigt salg og køb af mælkekvote, jf. § 21, stk. 5, reduceres  

 den solgte mængde dog ikke.
 Stk. 4. Mælkeudvalget kan i de i §§ 16 og 37  

 nævnte tilfælde afgive tilbud om køb på producentens  

 vegne til følgende formål i prioriteret  

 rækkefølge:
 1)	Afgørelser efter § 37.
 2)	Etablering af økologisk mælkeproduktion på  

 bedrifter uden mælkekvote.
 3)	Trinvis tildeling ved etablering.
 4)	Etablering af mælkeproduktion på bedrifter med  

 mælkekvote.
 5)	Etablering af mælkeproduktion i øvrigt på  

 bedrifter uden mælkekvote.
Stk. 5. Ved salg på baggrund af bud pr. 15. maj  

 udbetales ligevægtsprisen, jf. dog stk. 3, til sælger med  

 halvdelen i december måned samme år og resten i juni måned  

 året efter.
Ved salg på baggrund af bud pr. 15. november  

 udbetales ligevægtsprisen, jf. dog stk. 3, til sælger i juni  

 måned året efter.
 § 21. Producenter, der ikke er tildelt en  

 mælkekvote, og producenter, der er tildelt en mælkekvote på  

 indtil 150.000 kg mælkekvote inklusiv forpagtet mælkekvote, kan  

 til og med den 15. maj 2005 maksimalt købe 300.000 kg mælkekvote  

 på en gang eller ad flere gange.
Stk. 2. Øvrige producenter, der er tildelt en  

 mælkekvote, kan til og med den 15. maj 2005 maksimalt købe  

 300.000 kg, jf. dog § 39. De første 2 år kan der maksimalt  

 købes 150.000 kg mælkekvote pr. år.
Ved tilbud om  

 køb indgivet senest den 15. maj kan der alene købes den del af  

 mælkekvoten, som ikke blev købt i forbindelse med tilbud om  

 køb indgivet senest den 15. november i det foregående  

 afgiftsår.
 Stk. 3. Ved ophør af et forpagtningsforhold uden  

 mulighed for at videreføre forpagtningen kan producenten indgive  

 tilbud om køb af en tilsvarende mælkekvote.
 Stk. 4. En købt mælkekvote får den  

 basisfedtprocent, som den pågældende bedrift havde pr. 1. april i  

 det foregående afgiftsår.
 Stk. 5. Ved salg af hele bedriftens mælkekvote kan  

 producenten samtidig købe mælkekvote med en basisfedtprocent  

 svarende til bedriftens leverancefedtprocent i det senest afsluttede  

 afgiftsår, hvis leverancefedtprocenten afviger med mere end 1 pct.  

 point fra basisfedtprocenten i den solgte mælkekvote.  

 Mælkekvotens samlede repræsentative fedtindhold skal forblive  

 uændret efter købet.
§ 22. Et Landbrugsfællesskab efter § 26,  

 stk. 2, der er tildelt mælkekvote, kan til og med 15. maj 2005  

 maksimalt købe 450.000 kg mælkekvote, jf. dog § 39. De  

 første 2 år kan der maksimalt købes 150.000 kg  

 mælkekvote pr. år.
Ved tilbud om køb indgivet senest den  

 15. maj kan der alene købes den del af mælkekvoten, som  

 ikke blev købt i forbindelse med tilbud om køb indgivet senest  

 den 15. november i det foregående afgiftsår.
§ 23. Producenter, der har solgt mælkekvote  

 efter § 20, kan i perioden fra den 1. oktober til den 31. marts midlertidigt  

 afstå halvdelen af den solgte mælkekvote.
Anmodning om  

 midlertidig afståelse kan kun indgives til Mælkeudvalget i  

 forbindelse med udbud til salg af mælkekvote, og skal være  

 Mælkeudvalget i hænde senest den 15. maj, jf. § 20. Anmodning om  

 midlertidig afståelse skal indgives til Mælkeudvalget på en  

 formular, som rekvireres hos Mælkeudvalget.
 Stk. 2. Producenter, der har købt mælkekvote  

 efter § 20, kan i perioden fra den 1. oktober til den 31. marts midlertidigt  

 leje mælkekvote, som afstås efter stk. 1. Anmodning om  

 midlertidig leje kan kun indgives til Mælkeudvalget i forbindelse med  

 tilbud om køb af mælkekvote og skal være  

 Mælkeudvalget i hænde senest den 15. maj, jf. § 20. Anmodning om  

 midlertidig leje skal indgives til Mælkeudvalget på en formular,  

 som rekvireres hos Mælkeudvalget.
 Stk. 3. Prisen for den midlertidige afståelse eller  

 midlertidige leje i perioden fra 1. oktober til 31. marts afregnes  

 særskilt med Mælkeudvalget.
Kapitel 6 Landbrugsfællesskaber § 24. Et landbrugsfællesskab efter reglerne  

 i bekendtgørelse om landbrugsfællesskaber kan etableres med  

 ansvar for mælkeproduktionen.
Hvis fællesskabet har ansvaret for  

 mælkeproduktionen, må deltagere med mælkekvote maksimalt  

 have en årlig arbejdstid uden for bedriften på 833 timer.
Stk. 2. Har fællesskabet alene det  

 økonomiske ansvar for driften af arealer med mælkekvote, skal  

 ejeren eller forpagteren af arealerne have det økonomiske ansvar for  

 mælkeproduktionen.
Har fællesskabet alene det økonomiske  

 ansvar for mælkeproduktionen, skal de enkelte deltagere i  

 fællesskabet have det økonomiske ansvar for de  

 mælkekvotebærende landbrugsarealer.
Stk. 3. Forpagter fællesskabet arealer, skal  

 afstandskravet i § 6, stk. 4, overholdes for arealer, der ejes af den enkelte  

 deltager i fællesskabet.
Aftaler om et fællesskab skal have en  

 varighed på mindst et helt afgiftsår.
 § 25. Ved aftaler om helt eller delvis at drive  

 bedrifter i fællesskab kan den enkelte deltager ansøge om  

 tildeling efter § 16, stk. 1 og 3, på baggrund af egen bedrift, jf.  

 reglerne i kapitel 4.
Stk. 2. Ved sameje af en eller flere bedrifter kan  

 ansøger, der ikke tidligere på samme bedrift er tildelt  

 mælkekvote efter reglerne i § 16, stk. 1, få tildelt en  

 forhøjelse af mælkekvoten, der svarer til forskellen mellem  

 bedriftens hidtidige mælkekvote og standardleverancen fra 80  

 køer ved bedriftens basisfedtprocent, jf. bilag 1. Fællesskabets  

 samlede mælkekvote kan fordeles ligeligt mellem deltagerne ved  

 beregning af deres hidtidige mælkekvote.
Dette gælder dog ikke  

 for fællesskaber dannet af forældre, børn og  

 svigerbørn eller mellem ægtefæller og samlevende på  

 grundlag af en enkelt mælkeproducerende bedrift.
Stk. 3. Hele den beregnede forhøjelse af  

 mælkekvoten efter stk. 2 tildeles ansøgeren, hvis denne ejer  

 mindst samme andel af bedriftens samlede aktiver som de øvrige  

 deltagere.
Ved en lavere ejerandel, dog mindst 20 pct., multipliceres  

 forhøjelsen med denne.
 Stk. 4. Ved etablering af mælkeproduktion i et  

 fællesskab ved forpagtning, hvor ingen af deltagerne er ejere eller  

 medejere af det forpagtede, beregnes forhøjelsen på baggrund af  

 ansøgers tegningsandel af forpagtningen efter reglerne i stk. 1 og  

 2.
 § 26. Et landbrugsfællesskab betragtes ved  

 køb af mælkekvote, jf. § 21, som én producent.
 Stk. 2. Hvis fællesskabet er dannet af to eller  

 flere bedrifter med mælkekvote og er etableret efter reglerne i  

 bekendtgørelse om landbrugsfællesskaber og deltagerne med  

 mælkekvote maksimalt har en årlig arbejdstid uden for bedriften  

 på 833 timer, kan fællesskabet dog købe mælkekvote  

 efter reglerne i § 22. Mælkeudvalget skal senest 10 dage før  

 fristen for indgivelse af tilbud om køb modtage dokumentation for, at  

 kopi af fællesskabets skriftlige overenskomst er sendt til  

 jordbrugskommissionen efter reglerne i § 3 i bekendtgørelse om  

 landbrugsfællesskaber.
 Stk. 3. Køb foretaget af de enkelte deltagere  

 før dannelsen af fællesskabet indgår i beregningen af  

 fællesskabets samlede købsmulighed.
 Stk. 4. Mælkekvote købt til et  

 fællesskab fordeles forholdsmæssigt ved udtræden med egen  

 kvote.
§ 27. Ved opløsning af et  

 landbrugsfællesskab kan en mælkekvote flyttes fra en bedrift til  

 en anden bedrift, jf. dog § 7, stk. 3 og § 8. Bedrifterne skal i mindst tre  

 hele afgiftsår være indgået i samme fællesskab med  

 både mælkekvote og mælkekvotebærende  

 landbrugsarealer.
Flytningen kan kun ske inden for en afstandsgrænse  

 på 15 km, jf. § 6, stk. 4. Flytningen kræver samtykke fra  

 panthaverne.
Kapitel 7 Krav til udnyttelse af mælkekvote § 28. En tildelt mælkekvote efter § 13 kan  

 ikke overdrages eller sælges efter § 20 inden for de fem første  

 år efter tildelingen, medmindre mælkekvoten udnyttes med mindst  

 95 pct. i et af afgiftsårene.
Mælkekvote tildelt efter § 16, stk.  

 2, eller købt efter § 21, stk. 1, skal være udnyttet med mindst  

 95 pct. på bedriftens staldanlæg i et af de fem første  

 afgiftsår efter tildelingen eller købet, før overdragelse  

 til et landbrugsfællesskab kan finde sted.
Stk. 2. Ved overdragelse af mælkekvote efter  

 ansøgers død eller ved tvangsauktion indtræder  

 erhververen i ansøgers udnyttelsesforpligtigelse.
Ved tvangsauktion  

 må erhververen ikke være nærtstående til  

 ansøger, jf. konkurslovens § 2. Udnyttelsen beregnes som forholdet  

 mellem bedriftens totale mælkekvote eksklusiv mælkekvote, der er  

 tilført bedriften ved forpagtning af landbrugsareal eller ved  

 køb af et tilsvarende areal efter indsendelse af ansøgningen,  

 og bedriftens mælkeleverance efter regulering for fedtindhold.  

 Udnyttelsen skal ske på bedriftens staldanlæg.
 Stk. 3. Hvis bedriften eller en del af denne overdrages,  

 før den i stk. 1, 1. pkt., nævnte udnyttelsesgrad er  

 opnået, inddrages maksimalt den ikke udnyttede del af den tildelte  

 mælkekvote.
 Stk. 4. Ved overdragelse af mælkekvote, tildelt  

 efter § 13, til et landbrugsfællesskab, hvor ansøger er  

 deltager, skal den i stk. 1 nævnte udnyttelsesgrad opnås for hele  

 fællesskabets mælkekvote.
 Stk. 5. Den i stk. 1 nævnte frist kan  

 forlænges i de i stk. 2, 1. pkt. og stk. 4, 1 pkt. nævnte  

 tilfælde samt ved betydelig brandskade på bedriftens kostald.  

 Ansøgning om forlængelse af fristen indsendes til  

 Mælkeudvalget senest tre måneder før udløbet af  

 fristen, jf. stk. 1.
 § 29. Ved tildeling af gratis mælkekvote  

 efter §§ 13, 14 og16 skal leverance af mælk påbegyndes inden seks  

 måneder efter tildelingen.
Kapitel 8 Indberetning og betaling af tillægsafgift § 30. Indberetning om de mængder mælk  

 eller mælkeækvivalenter, som opkøbes, skal af  

 opkøber indsendes til Direktoratet for FødevareErhverv,  

 Kampmannsgade 3, 1780 København V.
 Stk. 2. Afgiftspligtige opkøbere skal indbetale  

 det skyldige tillægsafgiftsbeløb ved overførsel til  

 Direktoratet for FødevareErhvervs konto i Danmarks Nationalbank, reg.  

 nr. 1005, kontonr. 8313-7, inden 1. september i det følgende  

 afgiftsår.
 Stk. 3. Overskrides fristen for betaling, tillægges  

 rente i overensstemmelse med § 20 i bemyndigelsesloven.
§ 31. Beregningsgrundlaget for  

 afgiftsbeløbet, som producenten har pligt til at betale, er den af  

 producenten til opkøber i et afgiftsår leverede mængde  

 mælk, eventuelt justeret under hensyntagen til mælkefedtindholdet  

 og med tillæg af mælkeækvivalenter for de til  

 opkøber leverede mængder af andre mejeriprodukter.
Leverer  

 producenten mælk og mejeriprodukter til opkøber, som ikke er af  

 egen produktion, skal dette samtidig skriftligt meddeles til opkøber  

 med angivelse af mængde.
 Stk. 2. Indgår der i bedriftens leverance  

 mælk fra køer, der ikke er producentens egne, anses denne del af  

 leverancen ikke for at være af egen produktion.
Stk. 3. Har producenten modtaget produkter, som kan  

 være indgået i leverancerne til opkøber, anses produkterne  

 for leveret til opkøber, medmindre andet godtgøres.
Leverede  

 mængder mælk og mælkeækvivalenter, som ikke er af  

 egen produktion, indgår ikke i beregningsgrundlaget og belægges  

 forlods med afgift.
Stk. 4. Producenten skal betale afgift af den del af  

 beregningsgrundlaget, som overstiger mælkekvoten med tillæg af  

 den i § 32 nævnte frimængde.
Afgiftsbetaling påhviler den  

 producent, som havde seneste leverance af mælk fra bedriften inden  

 udløbet af afgiftsåret.
 Stk. 5. Leverer producenten inden afgiftsårets  

 udløb mængder, der overstiger den i § 2, stk. 2, tildelte  

 mælkekvote, kan opkøber fra tidspunktet for overskridelsens  

 konstatering opkræve et beløb fra betalingen svarende til  

 tillægsafgiften som forskud på betaling af denne.
Stk. 6. Har en producent leverance fra flere  

 produktionsenheder, er der mulighed for at få en samlet  

 afgiftsopgørelse.
Producenten er ansvarlig for, at opkøber  

 får meddelelse om, hvilke produktionsenheder opgørelsen skal  

 omfatte.
§ 32. Den frimængde, som i et  

 afgiftsår er til rådighed under opkøber, svarer til summen  

 af de ikke udnyttede dele af producenternes mælkekvoter.
Direktoratet  

 for FødevareErhverv kan fastsætte, at en andel af den nationale  

 reserve skal indgå i frimængden.
 Stk. 2. Den i stk. 1, nævnte frimængde  

 anvendes således, at hver enkelt producent tildeles en frimængde  

 svarende til en fast procentdel af producentens mælkekvote.
Kapitel 9 Salg direkte til forbrug § 33. Direktoratet for FødevareErhverv  

 varetager administrationen af afgiftsordningen for producenter, som  

 sælger mælk eller mejeriprodukter direkte til forbrug.
Stk. 2. Producenter, som sælger mælk eller  

 mejeriprodukter direkte til forbrug, skal lade sig registrere hos  

 Direktoratet for FødevareErhverv.
Direktoratet tildeler efter  

 ansøgning producenterne en mælkekvote, hvis der er ledige  

 mængder til rådighed.
Stk. 3. Producenter, der efter den i § 1 nævnte  

 forordnings artikel 4, stk. 2, ønsker omflytning mellem de to typer  

 mælkekvoter, skal meddele dette til Direktoratet for  

 FødevareErhverv senest den 31. december i det afgiftsår, hvor  

 omflytningen skal have virkning.
Der kan foretages én omflytning  

 mellem de to typer mælkekvoter pr. afgiftsår.
Ved omflytning af  

 mælkekvote tildelt efter §§ 13, 14 og 16 gælder reglerne i §§ 28,  

 29 og 35 for den omflyttede mælkekvote.
Omflytning af mængder  

 mellem de to typer mælkekvote siden 1. april 1997 ændrer ikke  

 på grundlaget for køb af mælkekvote, jf. §§ 21 og 22.
Stk. 4. Direktoratet for FødevareErhverv  

 opkræver tillægsafgift hos producenter, hvis salg af mælk  

 eller mejeriprodukter direkte til forbrug i det pågældende  

 afgiftsår overstiger vedkommendes mælkekvote med tillæg af  

 eventuel frimængde.
Afgiftsbeløb skal indbetales til  

 Direktoratet for FødevareErhvervs konto i Danmarks Nationalbank, reg.  

 nr. 1005, kontonr. 8313-7, inden 1. september i det følgende  

 afgiftsår.
Hvis fristen for indbetaling overskrides, tillægges  

 rente i overensstemmelse med § 20 i bemyndigelsesloven.
 Stk. 5. For producenter, som sælger mælk  

 eller mejeriprodukter direkte til forbrug, finder reglerne i kapitel 2  

 tilsvarende anvendelse, idet de pågældende meddelelser og  

 ansøgninger indsendes til Direktoratet for FødevareErhverv.  

 Alle leverancer, som ikke sker til opkøber, og som ikke anses for  

 videreleveret til opkøber i medfør af § 2, stk. 2, anses for  

 leverancer til direkte forbrug.
Kapitel 10 Almindelige bestemmelser § 34. Plantedirektoratet, Skovbrynet 20, 2800  

 Lyngby, fører kontrol med overholdelse af bestemmelserne  

 vedrørende ordningen om tillægsafgift for mælk og  

 mejeriprodukter.
 § 35. Afgørelser efter denne  

 bekendtgørelse eller den i § 1 nævnte forordning, som er meddelt  

 på grundlag af ansøgers urigtige eller vildledende oplysninger  

 eller fortielser af betydning for afgørelsen, kan tilbagekaldes.
Stk. 2. En mælkekvote, der er tildelt gratis efter  

 § 16, inddrages uden kompensation til den nationale reserve, hvis den  

 overdrages, eller hvis den sælges efter § 20 inden fem år efter  

 tildelingen.
Ved overdragelse af mælkekvote efter ansøgers  

 død eller ved tvangsauktion overføres den gratis tildelte  

 mælkekvote til erhververen.
 Stk. 3. En mælkekvote, der er tildelt efter §§ 13,  

 14 og 16 eller købt efter §§ 21 og 22, kan inddrages, hvis  

 vilkårene fastsat ved tildelingen eller købet ikke er  

 opfyldt.
 Stk. 4. En mælkekvote kan tilbageføres til  

 overdrageren, hvis vilkårene for overførsel af mælkekvoten  

 ikke er opfyldt.
Stk. 5. Ved inddragelse af mælkekvote  

 tilbagebetales ligevægtsprisen på købstidspunktet.
En  

 mælkekvote, der er tildelt efter § 13, inddrages til den nationale  

 reserve uden kompensation.
§ 36. Afgørelser truffet af  

 Mælkeudvalget efter denne bekendtgørelse kan af vedkommende  

 producent påklages til Direktoratet for FødevareErhverv inden 4  

 uger efter, at afgørelsen er meddelt klageren.
Klager over  

 Mælkeudvalgets afgørelser skal indsendes til  

 Mælkeudvalget.
Direktoratet for FødevareErhvervs  

 afgørelser i klagesager kan ikke indbringes for anden administrativ  

 myndighed.
Stk. 2. Andre afgørelser truffet af Direktoratet  

 for FødevareErhverv efter denne bekendtgørelse kan af  

 vedkommende producent indbringes for ministeren for fødevarer,  

 landbrug og fiskeri inden 4 uger efter, at afgørelsen er meddelt  

 klageren.
Klager over Direktoratet for FødevareErhvervs  

 afgørelser skal indsendes til direktoratet.
 § 37. Ved imødekommelse af en klage om  

 tildeling af mælkekvote efter §§ 13 og 16, samt ved køb af  

 mælkekvote efter §§ 21 og 22 tildeles producenten en opkøbt  

 mælkekvote i det følgende afgiftsår.
 § 38. Overtrædelse af § 5, § 30, stk. 1 og  

 2, § 31, stk. 1, 2. pkt. og stk. 4, 1. pkt. og § 33, stk. 2, 1. pkt.,  

 straffes med bøde, medmindre højere straf er forskyldt efter §  

 23 i bemyndigelsesloven.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. Den, der til brug for afgørelser, der  

 træffes efter denne bekendtgørelse eller den i § 1 nævnte  

 forordning, afgiver urigtige eller vildledende oplysninger eller fortier  

 oplysninger af betydning for sagens afgørelse, straffes med  

 bøde, medmindre højere straf er forskyldt efter  

 straffeloven.
 § 39. Uanset købsadgangen, jf. § 21,  

 stk. 1 og 2 og § 22, kan producenter og landbrugsfællesskaber med  

 mælkekvote pr. 1. april 2001 købe den mængde  

 mælkekvote, som de kunne have købt, men ikke har købt, i  

 perioden frem til og med 1. juni 2001 i henhold til §§ 21 og 22 i  

 bekendtgørelse nr. 296 af 2. maj 2000 om tillægsafgift for  

 mælk og mejeriprodukter.
 Stk. 2. Denne købsmulighed bortfalder ved  

 fuldstændigt ejerskift, medmindre overdrageren forsat ejer mindst samme  

 andel af bedriftens samlede aktiver som de øvrige medejere, dog mindst  

 20 pct.
 § 40. Bekendtgørelsen træder i kraft  

 den 14. oktober 2001.
 Stk. 2. Bekendtgørelse nr. 667 af 6. juli 2001 om  

 tillægsafgift for mælk og mejeriprodukter ophæves.
Ministeriet for Fødevarer, Landbrug og  

 Fiskeri, den 12. oktober 2001 Ritt Bjerregaard /Merete Jürgensen Bilag 1 Standardleverancer Gennemsnitlige fedtprocent Standardleverance (kg) 3,1 8.385 3,2 8.208 3,3 8.036 3,4 7.863 3,5 7.705 3,6 7.556 3,7 7.410 3,8 7.262 3,9 7.129 4,0 7.000 4,1 6.866 4,2 6.748 4,3 6.631 4,4 6.512 4,5 6.405 4,6 6.300 4,7 6.199 4,8 6.095 4,9 6.001 5,0 5.909 5,1 5.814 5,2 5.729 5,3 5.645 5,4 5.563 5,5 5.479 5,6 5.404 5,7 5.327 5,8 5.251 5,9 5.181 6,0 5.112 6,1 5.045 6,2 4.976 6,3 4.914 6,4 4.851 6,5 4.788 6,6 4.729 6,7 4.672 6,8 4.613 6,9 4.557 7,0 4.505 Bilag 2 Normtimer til brug ved opgørelse af  

 arbejdsindsatsbehovet Malkekøer; timer pr. årsko (inkl. opdræt,  

 ekskl. grovfoderdyrkning):
1-29 køer 30-49 køer 50-69 køer 70-99 køer 100 el. fl. køer 69 timer 52 timer 47 timer 42 timer 37 timer Slagtekalve; timer pr. produceret slagtekalv (ekskl.  

 grovfoderdyrkning):
1-29 kalve 30 eller flere kalve 10 timer 7 timer Ammekøer; timer pr. årsko (inkl. ungdyr, ekskl.  

 grovfoderdyrkning):
1-29 køer 30 eller flere køer 37 timer 29 timer Søer og smågrise; timer pr. årsso:
1-49 søer 50-99 søer 100-149 søer 150-249 søer 250 el. fl. søer 21 timer 16 timer 14 timer 13 timer 12 timer Slagtesvin; timer pr. 100 produceret slagtesvin:
1-499 svin 500-1499 svin 1500-2499 svin 2500-3999 svin 4000 el. fl. svin 113 timer 77 timer 52 timer 44 timer 37 timer Afgrøder; timer pr. ha:
1-9 ha 10-24 ha 25-49 ha 50-99 ha 100 el. fl. ha Korn, raps, græs, frø m.v.
25 timer 22 timer 20 timer 16 timer 14 timer Handelsroer, kartofler 62 timer 47 timer 40 timer 35 timer 35 timer Foderroer 46 timer 37 timer 37 timer 37 timer 37 timer Sædskiftegræs, helsæd 21 timer 13 timer 10 timer 9 timer 9 timer Vedvarende græs 8 timer 6 timer 5 timer 5 timer 5 timer Brak 3 timer 3 timer 2 timer 2 timer 2 timer Bilag 3 Pris-justeringstabel Tabel til regulering af prisen i forhold til bedriftens  

 basisfedtprocent.
 Ved udregning af ligevægtsprisen skal prisen svare til en  

 basisfedtprocent på 4,36%.
 Den udbetalte / opkrævede pris svarer til ligevægtsprisen  

 multipliceret med faktoren ved egen basisfedtprocent.
 F.eks. hvis basisfedtprocenten er 3,80% og ligevægtsprisen er 3,50  

 kr./kg, så er udbetalt/opkrævet beløb: 3,50 kr./kg x  

 0,911240 = 3,189340 kr./kg.
