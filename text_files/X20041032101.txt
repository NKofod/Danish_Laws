 Det var en betingelse, at de senest en måned  

 efter afgørelsen tilkendegav over for den tidligere arbejdsgiver, at de  

 ønskede  

 at genindtræde i pligten til lade sig genansætte.
 De tidligere tjenestemænd var gennem  

 lovændringer og kollektive aftaler i forbindelse med en række fusioner sikret  

 rådighedsløn efter reglerne i tjenestemandsloven i en treårig periode ved  

 eventuelle afskedigelser.
Det var i denne forbindelse afgørende, at de  

 havde pligt til at lade sig genansætte, hvis der kunne tilbydes en passende  

 stilling inden for ansættelsesområdet.
Netop denne arbejdsforpligtelse skulle  

 sikre, at de opsagte havde tilknytning til arbejdsmarkedet.
Arbejdsgiveren havde dog ensidigt og  

 uopfordret ophævet pligten, for de der var på rådighedsløn, til at lade sig  

 genansætte.
De berørte var ikke blevet vejledt om konsekvenserne heraf.
Dagpengeret,  

 beskæftigelseskrav Afgørelse Tidligere tjenestemænd, som  

 har været ansat i [virksomhed1], og som er blevet opsagt, kan medregne hele  

 perioden med rådighedsløn til opfyldelse af beskæftigelseskravet, hvis  

 perioden  

 i henhold til de indgåede kollektive aftaler er givet på samme vilkår, som  

 gælder for tjenestemænd.
 De tidligere tjenestemænd,  

 som har fået meddelt af [virksomhed1], at de er fritaget for pligten til at  

 lade sig genansætte, kan også medregne hele perioden til  

 beskæftigelseskravet.  

 Det er dog en betingelse, at de senest en måned efter denne afgørelses dato  

 over for [virksomhed1] skriftligt har valgt at få genindført pligten til at  

 lade sig genansætte.
 Hvis de vælger at få  

 genindført pligten til at lade sig genansætte senere end en måned efter denne  

 afgørelses dato, vil de ikke kunne medregne den del af perioden med  

 rådighedsløn, der går fra de fik besked om, at pligten til at lade sig  

 genansætte  

 var ophævet, og til de skriftligt har valgt at få genindført pligten.
 Tidligere tjenestemænd, der  

 på den ene side er overgået til rådighedsløn mindre end et år før, at  

[virksomhed1] valgte at fraskrive sig retten til at anvise dem andet arbejde  

 i  

 rådighedsperioden, og hvis periode med rådighedsløn på den anden side ophører  

 inden en måned efter denne afgørelses dato, kan også medregne hele perioden  

 med  

 rådighedsløn til opfyldelse af beskæftigelseskravet, selv om de ikke kan nå  

 at  

 vælge at få genindført pligten til at lade sig genansætte, inden udløbet af  

 perioden med rådighedsløn.
 Det er i de ovennævnte  

 tilfælde desuden en betingelse for at medregne hele eller en del af perioden  

 med rådighedsløn til beskæftigelseskravet, at den i øvrigt er givet på samme  

 vilkår,  

 som gælder for tjenestemænd, jf. de indgåede kollektive aftaler.
Begrundelse Ret til dagpenge er bl.a.  

 betinget af, at et fuldtidsforsikret medlem har haft lønarbejde i et omfang,  

 der svarer til 52 ugers fuldtidsarbejde inden for de seneste 3 år.  

 Beskæftigelseskravet  

 opgøres på grundlag af udbetalte løntimer i et sædvanligt  

 beskæftigelsesforhold.
 Der henvises til § 53, stk.  

 2, i lov om arbejdsløshedsforsikring m.v., jf. lovbekendtgørelse nr. 708 af  

 13.  

 august 2003, og § 2, stk. 1, i bekendtgørelse nr. 504 af 16. juni 2003 om  

 beskæftigelseskrav og dagpengeperiode (bekendtgørelsen).
 Beskæftigelseskravet skal  

 sikre, at medlemmer, der får dagpenge, har en vis aktuel tilknytning til  

 arbejdsmarkedet.
 Det fremgår dog af § 4, stk.  

 1, nr. 5, i bekendtgørelsen, at perioder, hvori en afskediget tjenestemand  

 modtager rådighedsløn, kan medregnes til opfyldelse af beskæftigelseskravet.
Det fremgår endvidere af pkt.  

 7.7. i vejledning nr. 62 af 16. juni 2003 om beskæftigelseskrav og  

 dagpengeperiode,  

 at der på det private arbejdsmarked forekommer ordninger, der kan sidestilles  

 med ordningen med rådighedsløn for tjenestemænd.
Sådanne ordninger kan  

 konkret  

 forelægges direktoratet, der kan godkende, at perioder, hvor en arbejdsgiver  

 yder rådighedsløn, kan medregnes ved opgørelsen af beskæftigelseskravet, hvis  

 den pågældende ordning kan sidestilles med ordningen på tjenestemandsområdet.
 Ved en sådan vurdering vil  

 det indgå med stor vægt, om medlemmet har en potentiel arbejdsforpligtelse  

 over  

 for arbejdsgiveren.
 Direktoratet lægger ved  

 afgørelsen vægt på, at der er tale om tidligere tjenestemænd, der gennem  

 lovændringer og kollektive aftaler i forbindelse med en række fusioner er  

 sikret rådighedsløn i en treårig periode i forbindelse med eventuelle  

 afskedigelser i overensstemmelse med de regler, der fremgår af bl.a.  

 tjenestemandslovens § 12 og § 32, herunder at de har pligt til at lade sig  

 genansætte, såfremt der kan anvises en passende stilling inden for  

 ansættelsesområdet.
Da der således er tale om, at  

 der i henhold til kollektive aftaler er sket en uændret videreførsel af de  

 betingelser, der gjaldt for de pågældende, da de var tjenestemænd, finder  

 direktoratet, at den omhandlede ordning med rådighedsløn fra [virksomhed1]  

 kan  

 sidestilles med ordningen med rådighedsløn for tjenestemænd.
Perioder med  

 denne  

 rådighedsløn kan derfor som udgangspunkt medregnes ved opgørelsen af  

 beskæftigelseskravet.
 I denne forbindelse er det et  

 afgørende moment, at de pågældende har pligt til at lade sig genansætte,  

 såfremt der kan anvises en passende stilling inden for ansættelsesområdet, da  

 netop denne arbejdsforpligtelse skal sikre de pågældendes tilknytning til  

 arbejdsmarkedet.
 Når denne pligt til at lade  

 sig genansætte ophæves, sker der således en afgørende ændring af ordningen,  

 så  

 den ikke længere uden videre kan sidestilles med ordningen med rådighedsløn  

 for  

 tjenestemænd.
Direktoratet lægger dog vægt  

 på, at  

  

 rådighedsaftalen i henhold til de kollektive aftaler  

 helt svarer til den, der gælder for tjenestemænd, at  

  

[virksomhed1] ensidigt og uopfordret har ophævet  

 pligten for de, der er på rådighedsløn, til at lade sig genansætte, at  

  

 de berørte ikke er blevet vejledt om konsekvenserne  

 heraf, og at  

  

 ordningen på de øvrige punkter er identisk med, hvad  

 der gælder for tjenestemænd.
Direktoratet finder derfor ud  

 fra en konkret vurdering, at perioden med rådighedsløn kan medregnes til  

 opfyldelse af beskæftigelseskravet, hvis de opsagte medarbejdere vælger  

 straks  

 at få genindført pligten til at lade sig genansætte.
Direktoratet finder  

 efter  

 omstændighederne, at disse opsagte medarbejdere også kan medregne den del af  

 perioden, der ligger forud for, at de skriftligt vælger at få genindført  

 pligten til at lade sig genansætte, til opfyldelse af beskæftigelseskravet.
 Det forudsætter dog, at de  

 pågældende straks vælger at få genindført pligten til at lade sig genansætte.  

 Det vil derfor være et krav, at de pågældende senest en måned efter denne  

 afgørelses dato skriftligt har valgt at få genindført pligten til at lade sig  

 genansætte.
 Opsagte medarbejdere, der  

 senere end en måned efter denne afgørelses dato skriftligt vælger at få  

 genindført pligten til at lade sig genansætte, vil ikke kunne medregne den  

 del  

 af perioden med rådighedsløn, der går fra de fik besked om, at pligten til at  

 lade sig genansætte var ophævet, og til de skriftligt har valgt at få  

 genindført pligten til at lade sig genansætte, med til opfyldelse af  

 beskæftigelseskravet.
 Opsagte medarbejdere, som  

 vælger  

 ikke  

 at få genindført pligten til  

 at lade sig genansætte, eller som senere end en måned efter denne afgørelses  

 dato vælger at få genindført pligten til at lade sig genansætte, kan dog  

 altid  

 regne perioden fra, at de overgik til rådighedsløn, til de fik meddelelsen  

 om,  

 at banken fraskrev sig retten til at anvise dem andet arbejde i  

 rådighedsperioden, med til opfyldelse af beskæftigelseskravet.
Sagsfremstilling Der er tale om tidligere statstjenestemænd,  

 som blev overført fra [virksomhed2] til [virksomhed3] på grundlag af lov nr.  

 322 af 31. maj 1991 om [virksomhed3].
 A-kassen har oplyst følgende  

 om aftaler og garantier i forbindelse med [virksomhed1]s overtagelse af  

 tidligere tjenestemænd:
 § 7 lov nr. 322 af 31. maj  

 1991 indeholdt bl.a. en bestemmelse om, at staten ville afholde udgifter til  

 tjenestemandspension for de statstjenestemænd, som senest 2 år efter  

 aktieselskabets  

 stiftelse måtte overgå til ansættelse hos [virksomhed3].
 Af de almindelige  

 bemærkninger til loven fremgår bl.a. (Folketingstidende 1990/91, sp. 4272):
 Der er ved lovforslagets udarbejdelse lagt vægt på, at det  

 eksisterende personales rettigheder og vilkår ikke forringes i forbindelse  

 med  

 overgangen til det nye selskab.
  

  

 Der har derfor været ført  

 forhandlinger   om løn- og ansættelsesvilkår for såvel nuværende som kommende  

 medarbejdere beskæftiget på områder, der er grænsedraget til de pågældende  

 organisationer.
Forhandlingerne har resulteret i, at der den 21. februar 1991  

 er indgået såvel hovedaftale som overenskomst om løn- og ansættelsesvilkår  

 med  

   på vegne af de fire nævnte organisationer, som tilsammen har forhandlings-  

 og  

 aftaleret for 2.830 medarbejdere ud af [virksomhed2]'s i alt 2.930  

 medarbejdere.
I overenskomsten er fastsat særlige overgangsbestemmelser som  

 sikrer såvel nuværende tjenestemænd som overenskomstansatte mod forringelser  

 i  

 løn- og ansættelsesvilkår.  

  

  Af de særlige bemærkninger  

 til § 7 fremgår videre bl.a. (Folketingstidende 1990/91, sp. 4278f.):
   

  

 Overførsel af  

 statstjenestemænd for statsvirksomheden til [virksomhed3] forudsættes at ske  

 på  

 grundlag af et tilbud til den enkelte medarbejder.
Tilbuddet baseres på den  

 med   indgåede overenskomst og de heri indeholdte overgangsbestemmelser, som  

 sikrer de berørte tjenestemænd mod  

 forringelser i løn- og ansættelsesvilkår.
 Tilbud til tjenestemænd om  

 ansættelse i [virksomhed3] vil således ske med bevarelse af følgende løn- og  

 ansættelsesvilkår:
 -  

 	  

 Reglen om lønforskrivning i tjenestemandslovens §57, hvorefter  

 tjenestemænd kan give transport på løn til låneinstitutter, opretholdes for  

 statstjenestemænd, der er ansat i [virksomhed3].
 -  

 	  

 Ansatte bevarer retten fil ventepenge/rådighedsløn, jf. reglerne  

 i tjeneste-mandslovens § 32. Heri indgår også tjenestemandens pligter som  

 anført i tjenestemandslovens § 12.
 -  

 	  

 Ansatte vil med hensyn til pligter og disciplinære forhold blive  

 omfattet af regler svarende til tjenestemandslovens §§ 10-12 samt 20-24.
 ...
[virksomhed3] skal selv  

 afholde udgifterne til rådighedsløn for såvel udlånte statstjenestemænd som  

 statstjenestemænd, der overgår til ansættelse i [virksomhed3].  

  

  I forbindelse med fusionen i  

[årstal] mellem [virksomhed4] og [virksomhed3] til [virksomhed5] blev der  

 indgået aftale mellem de fusionerende banker og   om bevarelse af de  

 tidligere  

 tjenestemænds særlige rettigheder.
Af aftalen, der er underskrevet den 12.  

 december 1995, fremgår bl.a.
 "I forbindelse med  

 den planlagte fusion mellem [virksomhed4] og [virksomhed3] er parterne enige  

 om, at [virksomhed5] som en individuel uopsigelig rettighed over for de pr.  

 l.  

 oktober 1995 i [virksomhed3] ansatte tidligere tjenestemænd garanterer  

 følgende:
 1.  

 	  

 De tidligere tjenestemænd bevarer uanset deres fremtidige  

 overenskomst forhold den hidtidige ret til rådighedsløn m.v. efter  

 bestemmelser  

 svarende til tjenestemandslovens § 32.
 2.  

 	...
 3.  

 	  

 Såfremt de tidligere tjenestemænds stilling nedlægges som følge  

 af arbejdsmangel eller ændringer i virksomhedens organisation og arbejdsform,  

 er de pågældende forpligtet til at lade sig ansætte i en anden passende  

 stilling indenfor ansættelsesområdet.
 4.  

 	  

 Såfremt der ikke kan anvises en anden passende stilling,  

 afskediges de pågældende med rådighedsløn, dvs. fuld løn i 3 år og  

 efterfølgende tjenestemandspension, såfremt betingelserne herfor er opfyldt.
5.  

 	  

 I rådighedslønsperioden er de pågældende forpligtet til at lade  

 sig genansætte, såfremt der kan anvises en passende stilling indenfor  

 ansættelsesområdet.
Ved en sådan genansættelse indtræder den pågældende i de  

 rettigheder og pligter, der følger af denne aftale. Indgåelsen af denne aftale  

 var udtrykkeligt forudsat ved gennemførelsen af lov nr. 1124 af 20. december  

 1995 om ophævelse af lov om [virksomhed3], jf. bemærkningerne til  

 lovforslaget  

 (Folketingstidende 1995/96, sp. 2779), hvoraf det bl.a. fremgår:
  

  

 Ved opløsningen af  

[virksomhed3] tilsigtes der ikke noget indgreb i de tidligere tjenestemænds  

 bestående rettigheder.
Den fusionerede bank vil overtage [virksomhed3]´s  

 eksisterende overenskomstmæssige forpligtelser med hensyn til betaling af  

 rådighedsløn/ventepenge til tidligere tjenestemænd i [virksomhed2], der  

 overgik  

 til overenskomstansættelse i [virksomhed3], i overensstemmelse med det  

 tilbud,  

 der er omtalt i bemærkningerne til § 7 i lov om [virksomhed3].  

  

  Garantierne i aftalen af 12.  

 december 1995 mellem de fusionerende parter og [organisation1] blev udmøntet  

 i  

 individuelle breve fra de fusionerende parter til de tidligere tjenestemænd,  

 jf. eksempelvis brev af 17. januar 1996, hvoraf fremgår bl.a.:
 "Som følge af den  

 forestående fusion mellem [virksomhed4] og [virksomhed3] skal vi herved  

 meddele  

 dig, at du, uanset de fremtidige overenskomstmæssige vilkår i den nye bank,  

 vil  

 bevare din hidtidige ret til rådighedsløn m.v. efter bestemmelser svarende  

 til  

 tjenestemandslovens § 32.
Skulle din stilling blive  

 nedlagt som følge arbejdsmangel eller ændringer i virksomhedens organisation  

 og  

 arbejdsform, er du derfor forpligtet til at lade dig ansætte i en anden  

 passende stilling indenfor ansættelsesområdet.
Kan der ikke anvises dig en  

 anden passende stilling, vil du med den hermed givne garanti være berettiget  

 til rådighedsløn i 3 år og efterfølgende tjenestemandspension,  

 såfremt betingelserne herfor er opfyldt.
I en eventuel  

 rådighedslønsperiode vil du være forpligtet til at lade dig genansætte,  

 såfremt  

 der kan anvises en passende stilling indenfor ansættelsesområdet.
Ved en  

 sådan  

 genansættelse vil nærværende garanti fortsat være gældende.
Nægtes  

 genindtræden  

 i rådighedslønsperioden, vil fortsat ret til rådighedsløn og  

 utilregnelighedspension selvsagt bortfalde, således at optjent  

 tjenestemandspension  

 ændres til opsat pension.  

  

  I forbindelse med fusionen i  

 2001 mellem [virksomhed6], [virksomhed5] og [virksomhed1] blev der indgået  

 aftale mellem [virksomhed1] og [organisation2] om bevarelse af de hidtidige  

 tjenestemænds særlige rettigheder.
Af aftalen - der er underskrevet den 22.  

 februar og 29. marts 2001 - fremgår bl.a:
 "Som følge af den  

 forestående fusion mellem [virksomhed6], [virksomhed5] og [virksomhed1], har  

[virksomhed1] indgået denne aftale med [organisation2] om, at de tidligere  

 tjenestemænd,  

 uanset de fremtidige overenskomstmæssige vilkår, som en individuel uopsigelig  

 rettighed vil bevare deres hidtidige ret til rådighedsløn m.v. efter  

 bestemmelser  

 svarende til tjenestemandslovens § 32.
 I en eventuel  

 rådighedslønsperiode vil den tidligere ansatte være forpligtet til at lade  

 sig  

 genansætte, såfremt der kan anvises en passende stilling indenfor det  

 ansættelsesområde, som den pågældende havde på afskedigelsestidspunktet.
[Virksomhed1] orienterer  

 de berørte medarbejdere om, at de i overensstemmelse med det her anførte  

 bevarer deres ret til rådighedsløn m.v. som en individuel uopsigelig  

 rettighed,  

 og som derfor træder i stedet for garantibrev fra januar 1996 med senere  

 ændringer.  

  

  I overensstemmelse med  

 denne aftale udsendte [virksomhed1] individuelle breve til de tidligere  

 tjenestemænd, jf. eksempelvis brev af 26. april 2001, hvoraf fremgår bl.a.:
   

  

 Som det fremgår af  

 aftalen, bevarer du uændret din individuelle uopsigelige ret til  

 tjenestemandspension  

 og rådighedsløn efter bestemmelser svarende til tjenestemandslovens § 32.
I en eventuel  

 rådighedslønsperiode vil du være forpligtet til at lade dig genansætte, hvis  

 banken kan anvise dig en passende stilling indenfor dit hidtidige  

 ansættelsesområde.  

  

  A-kassen anfører videre, at  

[virksomhed1] således uden ændringer eller forbehold har videreført de af  

[virksomhed3] og siden [virksomhed5] indgåede aftaler og udstedte garantier.  

 I  

 disse aftaler og garantier indgår retten til rådighedsløn mod at være  

 forpligtet til at lade sig genansætte i rådighedslønsperioden, dvs.  

 rådighedsløn efter bestemmelser svarende til tjenestemandslovens § 32.
A-kassen oplyser, at  

 medarbejderne får udbetalt fuld løn i perioden ligesom der indbetales ATP og  

 arbejdsmarkedsbidrag af lønnen.
Rådighedslønnen tæller derudover med ved  

 beregningen af pensionsalder.
 A-kassen har oplyst følgende  

 om de perioder, hvor [virksomhed1] har meddelt medarbejdere, at de ikke skal  

 stå til rådighed:
 I fusionen mellem [virksomhed1], [virksomhed6] og  

[virksomhed5] har [virksomhed1] fulgt de oprindelig aftaler om at udbetale  

 rådighedsløn til de afskedigede medarbejdere, som tidligere var tjenestemænd  

 mod at de pågældende medarbejdere var forpligtet til at lade sig genansætte.
 I midten af december 2001 besluttede [virksomhed1] at ændre  

 sin praksis om ret til at anvise andet arbejde i rådighedsperioden.
 De fratrædelser, der blev meddelt i 2002 - og de første sker  

 i februar 2002 med 6 måneders varsel til l. september 2002 - fik i deres  

 opsigelse indført følgende passus :
  

  

 Vi kan oplyse, at koncernen i lyset af den nuværende  

 personalemæssige situation har besluttet at fraskrive sig retten til at  

 anvise  

 dig andet arbejde i rådighedslønperioden efter tjenestemandslovens § 12.  

  Der er tale om i alt 187 medarbejdere.
For ikke at stille de allerede fratrådte ringere skrev  

[virksomhed1] derfor allerede den 14. december 2001 brev til de medarbejdere,  

 der på dette tidspunkt var på rådighedsløn om, at man også for disse fraskrev  

 sig retten til at anvise andet arbejde i rådighedsperioden.
Dette omfatter  

 110  

 medarbejdere.
Brevet er ikke klart formuleret om pr. hvilken dato.
Da alle  

 datoer i relation til at sende medarbejdere på rådighedsløn sker pr. den l. i  

 måneden, er det [virksomhed1]s opfattelse, at det må være gældende fra l.  

 januar 2002. A-kassen anfører, at den først i december 2003 blev orienteret  

 om  

 denne ændring i [virksomhed1]s praksis.
Da a-kassen har gjort banken opmærksom på, at  

 rådighedsforpligtelsen er et af elementerne for at få en ordning godkendt,  

 har  

[virksomhed1] straks valgt at skrive til de opsagte medarbejdere, at de kan  

 få  

 genindført rådighedsforpligtelsen, hvis de underskriver en genpart og  

 returnerer den til banken.
Banken har samtidig meddelt, at man ikke fremover  

 vil fraskrive sig retten til at genansætte medarbejderne.
A-kassen har til brug for sagens behandling sendt kopi af -  

 	  

 Fusionsaftale mellem  

[virksomhed4] og [virksomhed3] (til [virksomhed5]) af [dato] -  

 	  

 Brev af 17. januar  

 1996 fra [virksomhed5] til de tidligere tjenestemænd -  

 	  

 Fusionsaftale mellem  

[virksomhed6], [virksomhed5] og [virksomhed1] (til [virksomhed1]) af hhv.  

[datoer] -  

 	  

 Brev af 26. april 2001  

 fra [virksomhed1] til de tidligere tjenestemænd -  

 	  

 Brev af 14. december  

 2001 fra [virksomhed1] til opsagte medarbejdere der tidligere var  

 tjenestemænd -  

 	  

 Eksempel på opsigelse  

 efter l. januar 2002 (Opsigelse dateret 29. august 2003) -  

 	  

 Dokumentation for  

 henvendelse fra [virksomhed1] til [fagforening] et i januar 2004 -  

 	  

 Brev af 19. januar  

 2004 fra [virksomhed1] til de opsagte medarbejdere der tidligere var  

 tjenestemænd -  

 	  

 Orienteringsbrev af  

 19. januar 2004 fra [fagforening] til de opsagte medarbejdere -  

 	  

 Mail af 20. januar  

 2004 fra   i [virksomhed1] om ændring af bankens praksis om ret til at anvise  

 andet arbejde i rådighedslønperioden.
