 Vedlagt sendes nogle eksemplarer af Justitsministeriets undervisningsplan  

 for køreuddannelsen til kategori C, D og E.
 Undervisningsplanen træder, jf. bekendtgørelsens § 1, i kraft den 1. juli  

 1990.
 Afsnit 8 om undervisning på køreteknisk anlæg træder i kraft allerede den  

 1. januar 1990.
 Der er imidlertid etableret en overgangsordning, således at elever, der  

 har påbegyndt køreuddannelsen før den 1. januar 1990, frem til udgangen af  

 februar 1990 kan aflægge praktisk prøve uden at have modtaget undervisning på  

 køreteknisk anlæg.
 Efter den 1. marts 1990 vil det således være en betingelse for at kunne  

 erhverve kørekort til stort køretøj, at eleven har modtaget undervisning på  

 et godkendt køreteknisk anlæg.
Efter kørekortbekendtgørelsens § 13, stk. 2, skal kørelæreren på  

 ansøgningsblanketten oplyse, hvor undervisning på køreteknisk anlæg har  

 fundet sted.
Som en konsekvens heraf er Rigspolitichefens blanket P 23 om  

 ansøgning af kørekort ændret, således at kørelæreren i en særskilt rubrik  

 skal angive, hvilket køreteknisk anlæg, der er benyttet som led i  

 køreundervisningen.
Rubrikken om anvendt køreteknisk anlæg skal være udfyldt senest ved  

 afholdelsen af praktisk prøve.
Rubrikken udfyldes af kørelæreren.  

 Justitsministeriet har intet at indvende imod, at rubrikken udfyldes ved  

 stempel, banemærke eller lignende.
 Det bemærkes, at undervisning på lukket øvelsesplads (manøvregård) ikke  

 indgår som et krav i køreundervisningen til kategori C, D og E.
 Den 1. januar 1990 ændres Justitsministeriets bekendtgørelse nr. 878 af  

 12. december 1986 om syn, godkendelse og forsikring af motorkøretøjer, som  

 anvendes på lukkede øvelsespladser og køretekniske anlæg, således af  

 køretøjer, der anvendes som led i køreuddannelsen til kategori C, D og E også  

 er omfattet af bekendtgørelsen.
 P.M.V.
 E.B.
