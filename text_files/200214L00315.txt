Betænkning afgivet af Kulturudvalget den 12. marts 2003 Betænkning over Forslag til lov om  

 Kunstrådet [af  

 kulturministeren (Brian Mikkelsen)] 1. Ændringsforslag Kulturministeren har stillet 8 ændringsforslag til lovforslaget.
2. Udvalgsarbejdet Lovforslaget blev fremsat den 15. januar 2003 og var til 1.  

 behandling den 24. januar 2003. Lovforslaget blev efter 1. behandling henvist  

 til behandling i Kulturudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 17. januar 2003 sendte kulturministeren de indkomne høringssvar,  

 og  

 den 21. januar 2003 sendte kulturministeren et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Aarhus Universitet, Billedkunstnernes Forbund, BørneTeaterSammenslutningen, Danske Billedkunstneres  

 Forening, Det Kongelige Akademi for de  

 Skønne Kunster, Akademiraadet, Fagligt Forum for Børnekultur, Kulturrådet for Børn, Kunstnersammenslutningernes  

 Samråd, LMS  Levende Musik i Skolen og Unge Kunstnere og  

 Kunstformidlere.
Deputationer Endvidere har følgende mundtligt over for udvalget redegjort for  

 deres holdning til lovforslaget:
BørneTeaterSammenslutningen, Fagligt Forum for Børnekultur og Det Kongelige Akademi for de Skønne Kunster.
Spørgsmål Udvalget har stillet 12 spørgsmål til kulturministeren til  

 skriftlig besvarelse, som denne har besvaret.
3. Udtalelse fra kulturministeren Børnekulturen i Kunstrådets handlingsplan Samtlige af Folketingets partier, som står bag den politiske  

 aftale om en ny struktur for kunststøtten og den internationale  

 kulturudveksling, er enige om, at arbejdet med børnekulturen er en vigtig del  

 af Kunstrådets virkeområde.
Kunstrådets virkeområde er defineret ud fra opdelinger i det  

 kunstneriske landskab og ikke defineret med udgangspunkt i forskellige  

 bruger-  

 og publikumsgrupper.
Kunstrådet overtager de forpligtelser på børnekulturens  

 område, som i dag forvaltes af de eksisterende råd med udgangspunkt i de  

 gældende kunstlove, navnlig litteratur-, musik- og teaterloven.
Derudover kan Kunstrådet yde støtte til børnekulturprojekter,  

 hvis rådet finder, at projekterne har den fornødne kvalitet og falder ind  

 under  

 rådets virkeområde, jf. lovforslagets § 2 og bemærkningerne hertil.
På dette  

 punkt er børnekulturens status i kunststøttelovgivningen styrket med  

 forslaget.
Det fremgår endvidere af bemærkningerne til lovforslagets § 11,  

 at det »  eksempelvis [er] oplagt, at Kunstrådet i handlingsplanen angiver  

 sine  

 strategier og mål for børnekulturen«.
De politiske partier bag aftalen er  

 enige  

 om, at det med denne formulering er hensigten, at det politiske system   

 i  

 respekt for armslængdeprincippet  stiller krav om, at Kunstrådet skal  

 behandle  

 børnekulturområdet  

    

 i sin handlingsplan  

 og formulere strategier og mål for udviklingen af området.
Den internationale kulturudveksling på  

 billedkunstområdet Oprettelsen af det særlige udvalg for dansk billedkunst i  

 udlandet er et udtryk for, at partierne bag den politiske aftale har lyttet  

 til  

 de stærke ønsker fra betydende organisationer og institutioner inden for det  

 billedkunstneriske område, som har pointeret, at der for billedkunstens  

 vedkommende er behov for at bevare tre indgange til kunststøtten.
Derfor er  

 det  

 en del af den politiske aftale, at der oprettes et særligt udvalg for dansk  

 billedkunst i udlandet, som skal arbejde med kulturudveksling på  

 billedkunstområdet.
Udvalget er fra Kunstrådets start således en del af  

 strukturen.
Fra andre sider af kunstlivet er det blevet fremhævet, hvor  

 vigtigt det er at samtænke den nationale og den internationale indsats.
Det  

 bør  

 således være muligt at ændre denne særløsning for billedkunsten, hvis der på  

 et  

 senere tidspunkt skulle være ønske om det.
Det er fra flere sider blevet påpeget, at udvalget bør  

 ligestilles med Kunstrådets fagudvalg, for så vidt angår Kunstrådets mulighed  

 for at delegere den endelige beslutningskompetence til sine udvalg.
Efter  

 drøftelse med partierne bag den politiske aftale er der enighed om, at det  

 særlige udvalg for dansk billedkunst i udlandet bør kunne tillægges den  

 endelige beslutningskompetence.
Jeg stiller derfor et ændringsforslag, som  

 giver Kunstrådet denne mulighed.
For så vidt angår økonomien, indgår de bevillinger, der  

 tidligere har været afsat til Center for Dansk Billedkunsts tilskud og  

 projekter, i Kunstrådets bevilling til international kulturudveksling.  

 Kunstrådets internationale bevillinger er ikke på finansloven for 2003  

 øremærket til de enkelte kunstområder  primært af praktiske og  

 overskuelighedsmæssige grunde.
Jeg agter derfor at forslå, at bevillingerne  

 til  

 Kunstrådets internationale aktiviteter på finanslovsforslaget for 2004  

 opdeles  

 på de enkelte kunstområder.
 Kunstrådet skal sikre, at alle kunstarter tilgodeses, og blandt  

 andet tage stilling til, hvor mange penge det særlige udvalg for dansk  

 billedkunst i udlandet har at arbejde med.
Kunststyrelsen varetager den operative opfølgning af Kunstrådets  

 beslutninger og handlingsplan på det internationale område.
Opretholdelse og  

 videreudvikling af de internationale netværk, der er opbygget blandt andet i  

 Center for Dansk Billedkunst, sikres i forbindelse med, at de nødvendige  

 faglige ressourcer overføres til Kunststyrelsen.
4. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de af  

 kulturministeren stillede ændringsforslag.
 Socialdemokratiets, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget  

 tilslutter sig ministerens ændringsforslag og udtalelse med følgende  

 bemærkninger:
 Partierne betragter lovforslaget som en strukturreform og  

 konstaterer med tilfredshed, at det i de politiske forhandlinger er lykkedes  

 partierne at få følgende væsentlige indrømmelser, som partierne naturligvis  

 vil  

 følge nøje:
 1.  

 	  

    

 Kunstrådets  

 sammensætning er ligeværdig mellem ministerudpegede og kunstnerudpegede,  

 hvilket betyder, at der ikke er et flertal, der kan majorisere et mindretal,  

 men at der skal ske en konkret forhandling forud for Kunstrådets  

 beslutninger.
 2.  

 	  

    

 I fagudvalgene har  

 kunstnernes egne repræsentanter flertal, og Kunstrådet kan uddelegere endelig  

 kompetence til udvalgene.
 3.  

 	  

    

 Kunstrådet har fået et  

 repræsentantskab, hvis størrelse vi kunne have ønsket os større, men som dog  

 er  

 en væsentlig forbedring i forhold til det oprindelige forslag.
4.  

 	  

    

 Kunstrådets ansvar for  

 børnekulturen er blevet præciseret med kulturministerens udtalelse til  

 forslaget.
Partierne vil nøje overvåge, at dette ansvar bliver opfyldt.
 5.  

 	  

    

 Udvalget for dansk  

 billedkunst i udlandet har fået en selvstændig status og kompetence, hvilket  

 partierne anser for meget betydningsfuldt.
 6.  

 	  

    

 Lovforslaget har fået  

 en revisionsbestemmelse, hvilket partierne finder meget væsentlig, da lovens  

 struktur er ny og uprøvet.
 Med disse bemærkninger tilslutter partierne sig lovforslaget med  

 en konstatering af, at der er opnået et godt forhandlingsresultat, som  

 sikrede  

 væsentlige ændringer i det af kulturministeren foreslåede centralistiske og  

 meget ministerstyrede udspil.
Enhedslistens medlem af udvalget ønsker at understrege, at der  

 er tale om et strukturforslag for kunststøtte, og at det er afgørende, at  

 denne  

 struktur kommer til at fungere godt sammen med kunstlivet.
Det kan kun  

 virkeligheden vise, og det er derfor afgørende med en revisionsbestemmelse.  

 Men  

 Enhedslisten beklager meget, at et flertal af partierne har godkendt en  

 revisionsbestemmelse med en meget lang tidshorisont.
Enhedslisten havde klart  

 foretrukket, at loven var blevet taget op til revision allerede inden  

 udgangen  

 af Kunstrådets første beskikkelsesperiode.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 kulturministeren,  

  

 tiltrådt af  

  

 udvalget:
Til § 4 1)  


  

 Stk.  

 2  

  

 affattes således:
»Stk. 2  

  

 . Kunstrådet kan  

 delegere kompetence til sine fagudvalg samt til udvalget for dansk  

 billedkunst  

 i udlandet til at foretage endelig afgørelse i sager på udvalgets sagområde,  

 jf. § 6.« [Adgang til kompetencedelegation til samtlige udvalg i  

 Kunstrådet] Til § 10 2)  


  

 Stk.  

 1  

  

 affattes således:
»De partier, der er opstillingsberettigede og repræsenteret i  

 Folketinget, udpeger hver 1 medlem til repræsentantskabet.
Amtsrådsforeningen  

 i  

 Danmark og Kommunernes Landsforening udpeger 1 medlem i fællesskab.  

 Medlemmerne  

 skal være folkevalgte politikere.
Medlemmer udpeget af Folketingets partier  

 skal samtidig være medlem af repræsentantskabet for Statens Kunstfond.  

 Kulturministeren udpeger 1 medlem til repræsentantskabet og udpeger tillige  

 formanden blandt samtlige medlemmer af repræsentantskabet.« [Præcisering af partibegrebet og kravene til politisk udpegede  

 medlemmer] Ny paragraf 3)  

  

 Efter § 13 indsættes som ny paragraf:
»§ 01.  

  

 Loven tages op til revision i Folketingsåret 2008-09.« [Indførelse af revisionsbestemmelse] Til § 14 4)  

  

 I den under  

  

 nr. 3  

  

 foreslåede affattelse af  

  

 § 5, stk. 1,  

  

 affattes  

  

 nr. 1  

  

 således:
»1) Partierne, der er opstillingsberettigede og repræsenteret i  

 Folketinget, udpeger hver 1 medlem, der samtidig skal være medlem af  

 repræsentantskabet for Kunstrådet.« [Præcisering af partibegrebet] 5)  

  

 I den under  

  

 nr. 3  

  

 foreslåede affattelse af  

  

 §  

 5, stk. 2,  

  

 udgår 8. pkt., og i stedet indsættes:
»Medlemmer udpeget af Folketingets partier skal samtidig være  

 medlem af repræsentantskabet for Kunstrådet.
Medlemmer udpeget af de  

 opstillingsberettigede og repræsenterede partier i Folketinget, af  

 Kommunernes  

 Landsforening og af Amtsrådsforeningen i Danmark skal være folkevalgte  

 politikere.« [Præcisering af krav til de politisk udpegede medlemmer] Til § 15 6)  

  

 Før nr. 1 indsættes som nyt nummer:
 »  

 01.  

  

 Overskriften til  

  

 kapitel 1  

  

 affattes  

 således:
»Kunstrådet og amtsmusikudvalg«.« [Redaktionel ændring] Til § 17 7)  

  

 Efter nr. 7 indsættes som nyt nummer:
»01.  


  

 § 9  

  

 ophæves.« [Konsekvensmæssig ændring] Til § 18 8)  

  

 Før nr. 1 indsættes som nyt nummer:
 »01.  

  

 Overskriften til  

  

 kapitel 2  

  

 affattes  

 således:
»Kunstrådet«.« [Redaktionel ændring] Bemærkninger Til nr. 1 Den foreslåede ændring har til hensigt at give Kunstrådet  

 mulighed for at delegere kompetence til udvalget for dansk billedkunst i  

 udlandet til at træffe endelig afgørelse i sager på udvalgets sagområde.
Den  

 foreslåede ændring sikrer således, at udvalget i lighed med Kunstrådets  

 fagudvalg kan tildeles kompetence til at træffe endelige afgørelser på  

 udvalgets sagområde, såfremt det nedsættes.
Det er en del af den politiske  

 aftale om Kunstrådet, at udvalget for dansk billedkunst i udlandet oprettes  

 fra  

 Kunstrådets start.
Til nr. 2 Den foreslåede ændring har til hensigt at sikre, at de politiske  

 partier, der er opstillingsberettigede og repræsenterede i Folketinget samt  

 Amtsrådsforeningen og Kommunernes Landsforening vælger sine medlemmer blandt  

 folkevalgte politikere.
Herved forstås personer valgt til Folketinget,  

 kommunalbestyrelser og amtsråd.
Baggrunden er et ønske om at skabe en reel  

 dialog mellem kunstens og kulturens verden på den ene side og det politiske  

 system på den anden side.
Endvidere understreger den foreslåede formulering, at de  

 udpegningsberettigede partier i Folketinget ikke alene skal være  

 repræsenteret  

 i Folketinget, men også være opstillingsberettigede.
Kravet om  

 opstillingsberettigelse skyldes et ønske om at undgå, at nye parti- og  

 gruppedannelser i Folketinget mellem folketingsvalg skaber forskydninger i  

 fordelingerne af udpegningsret mellem kunst- og kulturlivets organisationer  

 på  

 den ene side og det politiske system på den anden side.
Til nr. 3 Blandt partierne bag den politiske aftale om en ny struktur for  

 kunststøtten og den internationale kulturudveksling er der enighed om, at  

 loven  

 tages op til revision midt i Kunstrådets anden funktionsperiode, det vil sige  

 efter 6 år, med henblik på at evaluere loven og drøfte eventuelle justeringer  

 og ændringer.
Til nr. 4 Den foreslåede ændring er en konsekvensmæssig ændring, der  

 følger af ændringsforslag nr. 2.
Til nr. 5 Den foreslåede ændring er en konsekvensmæssig ændring af  

 ændringsforslag nr. 2, således at den relevante bestemmelse i lov om Statens  

 Kunstfond har samme indhold.
Til nr. 6 Den foreslåede ændring er af redaktionel karakter.
Til nr. 7 Den foreslåede ændring er en konsekvensmæssig ændring, der  

 følger af, at den billedkunstneriske udsmykningsopgave fortsat skal være en  

 del  

 af Statens Kunstfonds virkeområde.
Opgaven overflyttes således ikke som  

 forudsat i billedkunstloven, jf. lovforslagets bemærkninger til § 17, nr. 6,  

 9  

 og 10.
Til nr. 8 Den foreslåede ændring er af redaktionel karakter.
Kim Andersen (V)  

  

  fmd.  

  

    

 Ester Larsen (V)  

    

 Leif Mikkelsen (V)  

    

 Preben Rudiengaard (V)  

    

 Louise Frevert(DF)  

    

 Poul Nødgaard (DF)  

    

 Carina Christensen (KF)  

    

 Charlotte Dyremose (KF)  

    

 Bodil Kornbek (KRF)  

    

 Frode Sørensen (S)  

    

 Jytte Andersen (S)  

    

 Jytte Wittrock (S)  

    

 Lise Hækkerup (S)  

    

 Poul Qvist Jørgensen (S)  

    

 Ole Sohn (SF)  

    

 Naser Khader (RV)  

    

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 128 Bilagsnr.
