 I henhold til § 4, stk. 3, i lov nr. 219 af 23. april 1986 om erstatning  

 for skader ved LSD behandling, fastsættes følgende forretningsorden for LSD  

 erstatningsnævnet:
§ 1.  Nævnet består af en formand, der skal opfylde  

 betingelserne for at kunne beskikkes som dommer, og af 2 andre medlemmer,  

 hvoraf det ene medlem er den ledende neurologiske lægekonsulent i  

 sikringsstyrelsen, og det andet medlem udnævnes efter indstilling fra De  

 Samvirkende Invalideorganisationer.
Medlemmerne udnævnes af socialministeren.
 Stk. 2.  Nævnet træffer afgørelse om ydelser efter  

 ovennævnte lov, jfr. lovens § 1.
Stk. 3.  Der skal ydes erstatning for psykisk og fysisk  

 skade, som er forårsaget af behandling med LSD inden for det offentlige  

 sundhedsvæsen.
Størrelsen af erstatningen fastsættes afhængig af skadens  

 omfang, og der tages ved udmålingen hensyn til de ulemper i skadelidtes  

 personlige livsførelse, som LSD-behandlingen har medført.
Erstatningen kan  

 normalt ikke overstige 255.000 kr.
I forbindelse med erstatning kan det  

 bestemmes, at skadelidte har ret til at modtage behandling eller genoptræning  

 på offentlige sygehuse og institutioner.
Herudover kan der ydes erstatning  

 for udgifter til behandling hos privat praktiserende læge, behandler og  

 psykolog i Danmark eller udlandet samt til nødvendige hjælpemidler.
§ 2.  Nævnets formand drager omsorg for sagernes  

 forberedelse.
Formanden afgør, hvilke oplysninger der skal indhentes til brug  

 ved sagens behandling, herunder:
- oplysninger, eksempelvis sygehusjournaler eller udskrifter heraf, der  

 dokumenterer, at ansøgeren har været under LSD behandling inden for det  

 offentlige sundhedsvæsen, - oplysninger om skadens art og omfang.
 Stk. 2.  Nævnet træffer afgørelse om, hvorvidt det er  

 nødvendigt af hensyn til sagens oplysning at forlange optaget retsligt  

 forhør.
 Stk. 3.  Formanden påser, at skadelidte samt andre  

 vedkommende får lejlighed til at gøre sig bekendt med de foreliggende  

 oplysninger i sagen og eventuelt udtale sig herom, inden sagen afgøres.
 Stk. 4.  Socialministeriet stiller sekretariatsbistand  

 til rådighed for nævnet.
§ 3.  Votering sker mundtligt ved møde, hvis det  

 skønnes hensigtsmæssigt.
Formanden indkalder nævnet til møde, så ofte det er  

 påkrævet.
Formanden leder mødet.
 § 4.  Nævnet kan enstemmigt bemyndige formanden til at  

 træffe afgørelse på nævnets vegne, når alle følgende betingelser er opfyldt.:
- at formanden skønner, at de foreliggende oplysninger belyser sagen  

 tilstrækkeligt, - at afgørelse af sagen ikke giver anledning til tvivl, og - at sagen ikke kan anses for at være af principiel betydning.
Stk. 2.  Nævnets medlemmer skal orienteres om de  

 afgørelser, formanden har truffet.
Nævnets medlemmer kan forlange enhver  

 afgørelse genbehandlet i møde.
 § 5.  Nævnet kan indkalde skadelidte eller en  

 repræsentant for denne til et nævnsmøde.
§ 6.  Nævnet er kun beslutningsdygtigt, når alle  

 medlemmer deltager i sagens afgørelse.
Sagerne afgøres så vidt muligt ved  

 enighed.
Kan enighed ikke opnås, træffes afgørelsen ved flertal.
 Stk. 2.  Socialministeren kan træffe beslutning om  

 udpegning af stedfortrædere i tilfælde, hvor et medlem af nævnet ikke kan  

 deltage i behandlingen, eller ikke kan deltage i behandlingen af en konkret  

 sag på grund af inhabilitet, jfr. § 7.
 § 7.  Ingen må deltage i behandlingen af en sag, når:
 Stk. 2.  Den, der finder, at der kan rejses spørgsmål om  

 inhabilitet, skal omgående underrette nævnet herom.
§ 8.  Nævnets afgørelser udfærdiges skriftligt og uden  

 angivelse af eventuelt mindretalsvotum.
Afgørelserne underskrives af  

 formanden eller den, han bemyndiger hertil.
Stk. 2.  Erstatninger udbetales som kapitalbeløb.
Det  

 skal af afgørelsen fremgå, at erstatningen og afkast heraf ikke kan medføre  

 nedsættelse af ydelser, der i øvrigt måtte tilkomme den pågældende efter den  

 sociale lovgivning.
 § 9.  Der påhviler nævnets medlemmer og de personer,  

 der i øvrigt er knyttet til nævnet, tavshedspligt.
 § 10.  Nævnets adresse er: LSD erstatningsnævnet,  

 Socialministeriet, Slotsholmsgade 6, 1216 København K.
 § 11.  Bekendtgørelsen træder i kraft dagen efter  

 bekendtgørelsen i Lovtidende.
