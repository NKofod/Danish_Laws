Fremsat den 31. januar 2002 af Villy  

 Søvndal (SF), Karen Jespersen (S), Margrethe Vestager (RV) og Line  

 Barfod (EL) Forslag til folketingsbeslutning om opfordring til at trække aktstykke nr. 93 om et  

 råd for socialt udsatte tilbage fra Finansudvalget Folketinget opfordrer socialministeren til at trække  

 aktstykke nr. 93 af 7. januar 2002 tilbage fra Finansudvalget.
I aktstykket søger ministeren om tilslutning til,  

 at der oprettes et råd for socialt udsatte.
De årlige udgifter  

 hertil vil blive 4 mio. kr.
Bemærkninger til forslaget Et socialt råd bør være  

 uafhængigt af regeringen og i lighed med for eksempel Det  

 Økonomiske Råd og Det Etiske råd kunne rumme forskellige  

 tilgange og holdninger til hele det sociale område.  

 Uafhængigheden er nødvendig, fordi friheden i vurderingen af  

 sociale mekanismer ikke må begrænses af det aktuelle politiske  

 klima og den øjeblikkelige økonomiske politik m.v.
 Et socialt råd bør netop kunne arbejde med  

 både konkrete og aktuelle problemstillinger og langsigtede vurderinger  

 af tendenser og udviklingsmønstre.
Et socialt råd bør tænke socialpolitisk  

 bredt, og det er derfor vigtigt, at der sikres deltagelse af et bredt udsnit  

 af interessenter.
Ligeledes er det vigtigt, at et sådant råd  

 også har fokus på hele den forebyggende indsats.
 Det er vigtigt, at et råd for socialt udsatte ikke  

 fokuserer snævert på grupper af menneskers begrænsninger,  

 men mere på folks kompetencer og ressourcer.
 For at sikre det sociale råd den bedst mulige start  

 og for at undgå en hovsaløsning opfordrer forslagsstillerne  

 regeringen til at fremsætte et lovforslag om et socialt råd, som  

 grundigt kan behandles, og hvor også offentligheden og  

 høringsberettigede instanser inddrages.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opfordring til at  

 trække aktstykke nr. 93 om et råd for socialt udsatte tilbage fra  

 Finansudvalget.
(Beslutningsforslag nr.
B 63).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Finansudvalgets aktstykke nr. 93 af 7. januar 2002,  

 folketingsåret 2001-02, 2. samling 93 Socialministeriet.
a.
Socialministeriet anmoder om Finansudvalgets  

 tilslutning til, at der oprettes et råd for socialt udsatte, og at der  

 fra 1. januar 2002 til ikrafttrædelsen af finansloven for 2002 kan  

 afholdes udgifter og indgås forpligtelser svarende til en årlig  

 bevilling på 4,0 mio. kr. hertil.
Bevillingen til rådet vil blive  

 søgt optaget på finansloven for 2002.
b.
Regeringen ønsker at styrke indsatsen over for  

 de svageste grupper i samfundet og foreslår, at der nedsættes et  

 råd for socialt udsatte.
Rådet skal se på den samlede  

 indsats over for de svageste grupper og følge udviklingen på  

 området.
Ved de svageste grupper tænkes især på  

 hjemløse, narkomaner, prostituerede, sindslidende og alkoholikere  

 m.fl.
Rådet skal med andre ord være talerør for en gruppe  

 mennesker, som i dag har vanskeligt ved at blive hørt.
Rådets  

 opgaver bliver at følge den sociale indsats for de svageste i  

 samfundet at stille forslag til en forbedret indsats over for de  

 svageste at stille forslag om, hvordan det civile samfund kan  

 inddrages stærkere i det sociale arbejde at udarbejde en årlig rapport om situationen for  

 de svageste grupper.
Rådet skal ikke behandle enkeltsager, dvs. ikke have  

 en ombudsmandslignende funktion.
Socialministeren udpeger formanden og  

 medlemmerne, ca. 10. De udpeges i kraft af deres særlige indsigt og  

 erfaringer med socialt udsatte grupper.
Rådet skal være  

 uafhængigt af Socialministeriet, men for at sikre sammenhæng med  

 Socialministeriets aktiviteter på området foreslås det, at  

 Socialministeriet varetager sekretariatsfunktionen.
Til sekretariatsarbejdet  

 afsættes 5 årsværk.
Rådets medlemmer vil modtage godtgørelse for  

 transport og for tabt arbejdsfortjeneste m.v. i forbindelse med rådets  

 møder.
Formanden vil efter forhandling herom modtage et honorar.  

 Udgifterne skønnes at blive i alt 4,0 mio. kr. årligt, heraf ca.  

 3,1 mio. kr. til sekretariatsbetjeningen.
De bevillingsmæssige  

 konsekvenser kan specificeres således:
§ 15.11.20. Rådet for socialt udsatte  

 (Driftsbevilling) 11. Lønninger 2,6 mio. kr.
14. Køb af varer og tjenester 1,4 mio. kr.
c.
Rådet ønskes nedsat snarest muligt.
 d.
e.
Socialministeriet anmoder om Finansudvalgets  

 tilslutning til, at der oprettes et råd for socialt udsatte, og at der  

 fra 1. januar 2002 til ikrafttrædelsen af finansloven for 2002 kan  

 afholdes udgifter og indgås forpligtelser svarende til en årlig  

 bevilling på 4,0 mio. kr. hertil.
f.
Finansministeriets tilslutning foreligger.
