Meddelelse at fornyet dispensation fra bestemmelse om trinhøjde er  

 ufornøden idet de af justitsministeriet forud for ikrafttrædelsen af  

 bekendtgørelsen meddelte dispensationer fortsat er gældende I brev af 16. juni 1987 har De ansøgt om dispensation fra bestemmelsen om  

 trinhøjde i § 3, stk. 2, i bekendtgørelse nr. 244 af 1. maj 1987 om  

 erhvervsmæssig buskørsel, der trådte i kraft den 15. maj 1987.
 Ansøgningen omfatter Ford Transit 12 og 15 personers busser af typen 86 MY  

 115 og 86 MY 130. Indstigningshøjden er angivet til henholdsvis 443 mm og 475  

 mm mod højst tilladt 400 mm.
 Det fremgår, at Justitsministeriet i brev af 26. april 1985 har meddelt  

 dispensation for de pågældende køretøjtyper under forudsætning af, at  

 køretøjerne ikke anvendes til rutekørsel.
 I denne anledning skal ministeriet herved meddele, at fornyet dispensation  

 er ufornøden, idet de af Justitsministeriet forud for ikrafttrædelsen af  

 ovennævnte bekendtgørelse meddelte dispensationer fortsat er gældende.
