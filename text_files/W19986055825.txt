Fagforeningsfunktionær Reference:
LL § 9, jf.
SL § 6 a LV 1997 A.B.2.5.
 A klagede for indkomståret 1993 over, at de stedlige  

 skattemyndigheder ikke havde godkendt fradrag for rejsedage uden  

 overnatning.
Det fremgik af sagen, at klageren i det pågældende  

 indkomstår var formand for X Fagforening under SID i Y, og at han  

 tillige havde været formand for et oplysningsforbund i Y.
Klageren  

 havde i indkomståret 1993 modtaget et vederlag på 5.000 kr. fra  

 oplysningsforbundet.
 Klageren havde ved opgørelsen af den skattepligtige indkomst for  

 indkomståret 1993 foretaget følgende fradrag for øvrige  

 lønmodtagerudgifter i forbindelse med  mødevirksomhed:
 80 heldagsmøder á 150 kr.
 12.000 kr.
 39 halvdagsmøder á 75 kr.
 2.925 kr.
I alt 14.925 kr.
Minus bundfradrag -3.600 kr.
Øvrige lønmodtagerudgifter 11.325 kr.
 De stedlige skattemyndigheder havde ikke godkendt fradrag for dage med  

 møder i oplysningsforbundet, hvilket ifølge klagerens  

 opgørelse omfattede 27 dage med heldagsmøder og 7 dage med  

 halvdagsmøder.
 De stedlige skattemyndigheder havde herefter godkendt fradrag for  

 øvrige lønmodtagerudgifter med 4.725 kr. før reduktion  

 af bundfradrag, svarende til 29 heldagsmøder og 5  

 halvdagsmøder.
 Skatteankenævnet havde i den forbindelse henvist til reglerne om  

 fradrag for fortæring i forbindelse med rejser i Told- og  

 Skattestyrelsens cirkulære 1992-18, pkt. 5, hvoraf det fremgik, at der  

 kunne godkendes fradrag for fortæringsudgifter i forbindelse med hel-  

 og halvdagsmøder for fagforbundenes funktionærer og  

 tillidsmænd ved rejser ud over 8 km fra arbejdsstedet med 150 kr. for  

 heldagsmøder og 75 kr. for halvdagsmøder.
Nævnet havde endvidere henvist til, at Statsskattedirektoratet, nu  

 Told- og Skattestyrelsen, havde udtalt, at disse satser alene kunne anvendes  

 af ansatte i egentlige fagforbund og ikke af ansatte eller  

 bestyrelsesmedlemmer i et oplysningsforbund.
Afgørelsen var  

 offentliggjort i "Revision og Regnskabsvæsen" 1988, nr. 7, s. 41.
Klageren havde over for skatteankenævnet anført, at han  

 anså undervisning som en uadskillelig del af arbejdet som  

 fagforeningsformand, og at han alene blev valgt som formand for  

 oplysningsforbundet som følge af sit job som fagforeningsformand, og  

 at møder i oplysningsforbundet derfor måtte berettige til  

 fradrag efter reglerne for fagforbund.
Skatteankenævnet havde i den  

 forbindelse anført, at det var nævnets opfattelse, at  

 møder hos oplysningsforbundet ikke berettigede til fradrag for  

 fortæringsudgifter efter reglerne for fagforbund, idet alene  

 møder, hvor den ansatte funktionær på fagforbundets vegne  

 deltog i et møde mindst 8 km eller derudover fra arbejdsstedet,  

 berettigede til fradrag.
Skatteankenævnet havde ved afgørelsen  

 lagt vægt på, at Statsskattedirektoratet, nu Told- og  

 Skattestyrelsen, havde udtalt, at bestyrelsesmedlemmer i oplysningsforbund  

 ikke var omfattet af reglerne.
Klageren havde under henvisning til den nævnte afgørelse fra  

 Statsskattedirektoratet, nu Told- og Skattestyrelsen, anført, at han  

 opfyldte kriterierne for fradrag, som de var angivet i afgørelsen,  

 idet han havde varetaget medlemmernes faglige og økonomiske interesser  

 som formand for oplysningsforbundet.
Klageren havde i den forbindelse  

 anført, at der i 1993 var ca. 700 arbejdsløse medlemmer af den  

 afdeling af fagforbundet, som han i det pågældende år var  

 formand for.
Af disse 700 arbejdsløse var ca. 500 indvandrere, som  

 skulle lære dansk.
Dette uddannelsesarbejde foregik i  

 oplysningsforbundet, som fik statslige og amtslige tilskud.
Det var derfor  

 svært for klageren at adskille sit fagforeningsarbejde fra arbejdet i  

 oplysningsforbundet, som var en del af hans fagforeningsarbejde.
Klageren  

 havde i den forbindelse anført, at 30 - 40 pct. af hans  

 fagforeningsarbejde i 1993 vedrørte uddannelse i  

 oplysningsforbunds-regi.
 Klageren havde endvidere i relation til, at det var en betingelse for  

 fradrag for møder, at disse var afholdt mindst 8 km fra arbejdsstedet,  

 gjort gældende, at det på de dage, hvor han ikke var mødt  

 på arbejdsstedet, var tilstrækkeligt, at møderne var  

 afholdt mere end 8 km fra hans bopæl.
Landsskatteretten bemærkede, at fradrag for udgifter i forbindelse  

 med det indtægtsgivende arbejde var reguleret af ligningslovens § 9,  

 jf. statsskattelovens § 6 a.
Det fremgik heraf, at lønmodtagere kunne  

 fradrage udgifter, som var afholdt for at erhverve, sikre og vedligeholde  

 indkomsten i det omfang, udgifterne oversteg et reguleret grundbeløb  

 på 3.000 kr.
For at en rejse kunne give grundlag for udbetaling af skattefri  

 rejsegodtgørelse, skulle rejsen som hovedregel enten være  

 forbundet med overnatning, eller den skulle have en varighed af mindst 5  

 timer og strække sig ud over 8 km fra arbejdsstedet, jf.
Told- og  

 Skattestyrelsens cirkulære 1992-18, pkt. 3.1.
Uanset denne regel kunne der udbetales skattefri godtgørelse til  

 fagforbundenes funktionærer og tillidsmænd, når de rejste  

 ud over 8 km fra arbejdsstedet, og rejsen ikke var forbundet med overnatning,  

 jf.
Told- og Skattestyrelsens cirkulære 1992-18, pkt. 5.1.
Landsskatteretten fandt, at posten i oplysningsforbundet ikke i sig selv  

 kunne berettige til fradrag for møder efter Told- og Skattestyrelsens  

 cirkulære 1992-18, pkt. 5.1. Der var herved henset til, at selv om der  

 var en nær forbindelse mellem fagforbundene og oplysningsforbundet, og  

 klagerens post som formand for dette givetvis havde sammenhæng med  

 jobbet som fagforeningsformand, var posten i oplysningsforbundet  

 selvstændig, og hans deltagelse i møderne skete ikke i egenskab  

 af fagforeningsformand.
Den påklagede ansættelse blev  

 stadfæstet.
