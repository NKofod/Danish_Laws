Bekendtgørelse  

 om valg af Repræsentantskabet for Rådet for  

  

 Etniske Minoriteter og valg af Rådet for Etniske Minoriteter I medfør af § 43, stk. 4, og § 44,  

 stk. 6, i lov om integration af udlændinge i Danmark  

 (integrationsloven),  

 jf. lovbekendtgørelse nr. 839 af 5. september 2005, fastsættes:
Kapitel 1 Repræsentantskabet for Rådet for Etniske  

 Minoriteter § 1.  

  

 Hvert af de i integrationslovens § 42 nævnte integrationsråd vælger  

 hvert  

 fjerde år et medlem til Repræsentantskabet for Rådet for Etniske Minoriteter,  

 jf. integrationslovens § 43, stk. 2, 1. pkt.
Stk. 2.  

  

 Integrationsrådet vælger foruden et medlem til repræsentantskabet en  

 stedfortræder for denne.
Stedfortræderen deltager i repræsentantskabets møder  

 i  

 tilfælde af medlemmets fravær.
 Stk. 3.  

  

 Integrationsrådets valg af medlem og stedfortræder til repræsentantskabet  

 skal  

 ske blandt de medlemmer af integrationsrådet, der er udpeget blandt medlemmer  

 af lokale flygtninge- og indvandrerforeninger eller blandt andre tilsvarende  

 personer i kommunen, jf. integrationslovens § 43, stk. 2, 1. pkt.
 § 2.  

  

 Integrationsrådets valg af medlem og stedfortræder til repræsentantskabet  

 sker  

 ved flertalsvalg efter reglerne i § 24, stk. 1, i lov om  

 kommunernes  

 styrelse.
 Stk. 2.  

  

 Integrationsrådet giver snarest efter valget Ministeriet for Flygtninge,  

 Indvandrere og Integration underretning om valg af medlem og stedfortræder  

 til  

 repræsentantskabet, herunder kontaktoplysninger på de pågældende samt  

 oplysning  

 om, på hvilken baggrund de pågældende er udpeget, jf. integrationslovens  

 § 42,  

 stk. 4.
 § 3.  

  

 Medlemmer og stedfortrædere udtræder af repræsentantskabet ved fraflytning  

 fra  

 den kommune, i hvilken kommunalbestyrelsen har udpeget den pågældende som  

 medlem af integrationsrådet.
 Stk. 2.  

  

 Hvis et  

 medlem udtræder eller dør, vælger integrationsrådet snarest et nyt medlem.
 Stk. 3.  

  

 Hvis en  

 stedfortræder udtræder, dør eller indtræder som medlem af repræsentantskabet,  

 jf. stk. 2, vælger integrationsrådet snarest en ny stedfortræder.
 Stk. 4.  

  

 Integrationsrådet giver snarest efter indtræden af et nyt medlem eller efter  

 valg af en ny stedfortræder Ministeriet for Flygtninge, Indvandrere og  

 Integration underretning herom, herunder kontaktoplysninger på de pågældende  

 samt oplysning om, på hvilken baggrund de pågældende er udpeget, jf.  

 integrationslovens § 42, stk. 4.
§ 4.  

  

 Valget af repræsentantskabets medlemmer og stedfortrædere har virkning for  

 den  

 kommunale valgperiode.
Valget har dog virkning, indtil nyvalg af  

 repræsentantskabet har fundet sted.
 Stk. 2.  

  

 Valg af  

 integrationsrådenes medlemmer til repræsentantskabet og stedfortrædere herfor  

 afholdes inden den 1. april i året efter det år, hvori valg til  

 kommunalbestyrelsen afholdes.
 Stk. 3.  

  

 Ministeriet  

 for Flygtninge, Indvandrere og Integration indkalder til konstituerende  

 repræsentantskabsmøde senest den 1. juni i året efter det år, hvori valg til  

 kommunalbestyrelsen afholdes.
Kapitel 2 Rådet for Etniske Minoriteter § 5.  

  

 Repræsentantskabet for Rådet for Etniske Minoriteter vælger under det  

 konstituerende repræsentantskabsmøde blandt sine medlemmer 14 medlemmer til  

 Rådet for Etniske Minoriteter, jf. integrationslovens § 44, stk. 1,  

 1. pkt.
§ 6.  

  

 Valget til rådet foretages, således at hvert stemmeberettiget medlem tildeles  

 14 stemmer, som alle skal anvendes, og som skal anvendes til at stemme på 14  

 forskellige kandidater.
De 14 medlemmer, der opnår flest stemmer, vælges til  

 rådet.
Stk. 2.  

  

 I tilfælde  

 af stemmelighed mellem så mange personer, at det ikke kan afgøres, hvilke af  

 de  

 pågældende kandidater der er valgt, afholdes en ny valgrunde mellem disse  

 personer, hvorunder hvert stemmeberettiget medlem tildeles et antal stemmer  

 svarende til det antal pladser, som efter det i stk. 1 foretagne valg  

 endnu er ubesatte på grund af stemmeligheden.
Alle stemmer skal anvendes, og  

 de  

 skal anvendes til at stemme på de kandidater, der er stemmelighed imellem.  

 Der  

 må højest tildeles én stemme til en kandidat.
Er der herefter på ny  

 stemmelighed mellem to eller flere kandidater, foretager Ministeriet for  

 Flygtninge, Indvandrere og Integration lodtrækning.
§ 7.  

  

 Ministeriet for Flygtninge, Indvandrere og Integration udarbejder en  

 stedfortræderliste.
På listen opføres de 10 kandidater, der ikke er valgt, i  

 den rækkefølge, hvori de som stedfortrædere er berettiget til at indtræde i  

 rådet.
Den kandidat, der har fået det største antal stemmer uden at blive  

 valgt, opføres først.
Derefter opføres den kandidat, der har fået det  

 næststørste antal stemmer, og så fremdeles.
I tilfælde af stemmelighed  

 foretager Ministeriet for Flygtninge, Indvandrere og Integration lodtrækning.
 § 8.  

  

 Hvis et medlem, der er valgt til medlem af rådet eller opført på den i  

 § 7  

 nævnte stedfortræderliste, udtræder af repræsentantskabet, udtræder den  

 pågældende af rådet, henholdsvis slettes af stedfortræderlisten.
Stk. 2.  

  

 Hvis et  

 medlem dør eller udtræder af rådet, indtræder en stedfortræder i rådet i  

 henhold til den i § 7 nævnte stedfortræderliste.
Det samme gælder, hvis  

 et  

 medlem ekskluderes af rådet, jf. § 5 i bekendtgørelse om  

 forretningsorden  

 for Rådet for Etniske Minoriteter.
Stk. 3.  

  

 Hvis der  

 ikke er flere stedfortrædere på stedfortræderlisten, kan der under et  

 ekstraordinært møde i repræsentantskabet foretages nyt valg til  

 stedfortræderlisten.
Valget foregår efter reglerne i §§ 6 og 7.  

 Ministeriet for Flygtninge, Indvandrere og Integration beslutter, om der skal  

 indkaldes  

 til ekstraordinært møde med henblik på nyt valg til stedfortræderlisten.
§ 9.  

  

 Valget af rådets medlemmer har virkning for den kommunale valgperiode.
Valget  

 har dog virkning, indtil nyvalg af rådet har fundet sted.
Kapitel 3 Ikrafttræden § 10.  

  

 Bekendtgørelsen træder i kraft den 1. marts 2006.
 Stk. 2.  

  

 Samtidig  

 ophæves bekendtgørelse nr. 1008 af 11. december 2002 om valg af  

 Repræsentantskabet for Rådet for Etniske Minoriteter og valg af Rådet for  

 Etniske Minoriteter.
