 Ligningsloven er senest udsendt som lovbekendtgørelse nr. 350 af 6. juni  

 1975. I lovbekendtgørelsen er medtaget de ændringer af ligningsloven, som er  

 gennemført ved lov nr. 107 af 9. april 1975.
 Lov nr. 276 af 26. juni 1975 om begrænsning af stigningen i lejeværdierne  

 af egen bolig fra 1974 til 1975 er optrykt som bilag til lovbekendtgørelsen.
 Ved lov nr. 310 af 26. juni 1975 om ændring af lov om børnetilskud m.v. er  

 bl.a. gennemført en ændring af ligningslovens § 7, litra p.
 Oversigt over de nye regler og ændringer.
 Redegørelse for de enkelte bestemmelser.
 Ad 1) Til §§ 15A-15F.
Fra og med indkomståret 1975 skal lejeværdien for alle ejendomme, der kun  

 indeholder en selvstændig lejlighed, som tjener til bolig for ejeren,  

 beregnes med udgangspunkt i ejendomsværdien ved den seneste vurdering forud  

 for det pågældende kalenderår.
For enkelte kategorier af ejendomme skal  

 lejeværdien dog i lighed med tidligere ansættes efter et skøn.
Dette gælder  

 for ejendomme, hvor en væsentlig del anvendes til ejerens erhvervsvirksomhed,  

 og for landbrugets ikke særskilt vurderede stuehuse samt for tofamilieshuse.
 Der må skelnes mellem følgende kategorier af ejendomme:
I.
Enfamilieshuse erhvervet eller opført før den 9. december 1969 samt -  

 uanset erhvervelsestidspunktet - landbrugets særskilt vurderede stuehuse.
II.
Enfamilieshuse erhvervet eller opført efter den 8. december 1969 samt  

 ejerlejligheder.
III.
Enfamilieshuse, hvor den skattepligtige er fyldt 67 år ved  

 kalenderårets udløb.
IV.
Ejendomme, hvor der siden den ejendomsvurdering, der forelå ved  

 kalenderårets begyndelse, men inden indkomstårets udløb er afholdt  

 bekostninger på mere end 25.000 kr. til forbedring af grund eller bygninger  

 eller opførelse af nye bygninger.
V.
Ejendomme, hvor der ved kalenderårets begyndelse ikke er ansat nogen  

 ejendomsværdi, herunder for grunden.
Ad I.
Enfamilieshuse erhvervet eller opført før den 9. december 1969 samt  

 landbrugets særskilt vurderede stuehuse.
Lejeværdien af egen bolig beregnes på grundlag af ejendomsværdien ved den  

 seneste vurdering forud for det pågældende kalenderår - for indkomståret 1975  

 normalt 15. almindelige vurdering - med tillæg af For landbrugets særskilt vurderede stuehuse er beregningsgrundlaget den  

 del af ejendomsværdien, som ved vurderingen er henført til stuehuset med  

 tilhørende grund og have, forhøjet med de nævnte procenter.
 Lejeværdien udgør 2 pct. af den del af den forhøjede ejendomsværdi, der  

 ikke overstiger 600.000 kr., og 5 pct. af den del, der overstiger dette  

 beløb.
Ad II.
Enfamilieshuse erhvervet eller opført efter den 8. december 1969  

 samt ejerlejligheder.
 Ejendomme omfattet af denne kategori er:
 Grundlaget for beregning af lejeværdi er her det samme som anført foran  

 under I for enfamilieshuse erhvervet eller opført før den 9. december 1969.
 Lejeværdien udgør 2,75 pct. af den del af den forhøjede ejendomsværdi, der  

 ikke overstiger 600.000 kr., og 5 pct. af den del, der overstiger dette  

 beløb.
Ad III.
Enfamilieshuse, hvor den skattepligtige er fyldt 67 år ved  

 kalenderårets udløb.
 Er den skattepligtige fyldt 67 år ved kalenderårets udløb, beregnes  

 lejeværdien på grundlag af ejendomsværdien ved den seneste vurdering forud  

 for det pågældende kalenderår - for indkomståret 1975 normalt 15. almindelige  

 vurdering - uden nogen forhøjelse.
 Lejeværdien udgør 2 pct. af den del af ejendomsværdien, der ikke  

 overstiger 600.000 kr., og 5 pct. af den del, der overstiger dette beløb.
Disse regler gælder også for en enke, der ikke selv er fyldt 67 år, når  

 hun efter mandens død bliver boende i ejendommen, såfremt manden er død den  

 1. januar 1975 eller senere, og han var fyldt 67 år eller ville være fyldt 67  

 år inden udgangen af det kalenderår, hvori dødsfaldet er sket.
Reglerne  

 gælder dog ikke, såfremt enken har indgået nyt ægteskab ved begyndelsen af  

 det pågældende kalenderår.
Ad IV.
Ejendomme, hvor der siden den ejendomsvurdering, der forelå ved  

 kalenderårets begyndelse, men inden indkomstårets udløb er afholdt  

 bekostninger på mere end 25.000 kr. til forbedring af grund eller bygninger  

 eller opførsel af nye bygninger.
For denne kategori af ejendomme udgør beregningsgrundlaget for lejeværdien  

 det beløb, der følger af det foran under I til III anførte med tillæg af 80  

 pct. af de afholdte bekostninger.
For landbrugets særskilt vurderede stuehuse  

 medregnes herved alene bekostninger vedrørende stuehuset m.v.
Under bekostninger medregnes Derimod medregnes ikke kurstab eller andre udgifter ved ejendommens ny-  

 eller omprioritering.
 Lejeværdiprocenterne er de foran under I til III anførte.
Ad V.
Ejendomme, hvor der ved kalenderårets begyndelse ikke er ansat nogen  

 ejendomsværdi, herunder for grunden.
 For ejendomme af denne kategori beregnes lejeværdien på grundlag af 80  

 pct. af anskaffelsessummen, herunder de foran under IV nævnte bekostninger.  

 For landbrugsejendomme, hvor der efter vurderingslovens § 33 skal foretages  

 en fordeling af ejendomsværdien på stuehus med tilhørende grund og have og på  

 den øvrige ejendom, beregnes lejeværdien på grundlag af 80 pct. af  

 anskaffelsessummen for stuehuset m.v., herunder de nævnte bekostninger.
 Lejeværdiprocenterne er de foran under I til III anførte.
-------- Er en bygning opført på lejet grund, beregnes lejeværdien med udgangspunkt  

 i ejendomsværdien for bygningen og iøvrigt i overensstemmelse med ovennævnte  

 regler.
 Dersom huset eller til- og ombygningen kun har været beboelig eller kunnet  

 anvendes en del af året, medtages den efter ovennævnte regler beregnede  

 lejeværdi kun med en forholdsmæssig del.
 Ad 2) Begrænsning af stigningen i lejeværdierne af egen bolig fra 1974 til  

 1975.
 Når lejeværdien af bolig i egen ejendom for indkomståret 1975 er opgjort  

 efter ligningslovens §§ 15B-15D (jfr. foran ad I, II og III), kan den  

 skattepligtige begære lejeværdien nedsat, således at den ikke overstiger  

 lejeværdien for indkomståret 1974 med mere end 35 kr. pr. kvadratmeter  

 bruttoareal.
Begrænsningen af lejeværdistigningen gælder ikke, når Hvis den skattepligtige ejer flere ejendomme, kan lejeværdien kun  

 nedsættes for den af boligerne, der i indkomståret 1975 hovedsagelig har  

 tjent som bolig for den skattepligtige og hans familie.
Dette gælder også,  

 når det er sambeskattede ægtefæller, der ejer flere ejendomme.
 Begæring om nedsættelse af lejeværdien indgives i forbindelse med  

 selvangivelsen for 1975. Det kan ske ved benyttelse af det særlige skema til  

 beregning af nedsat lejeværdi (blanket S 20A).
Ved bekendtgørelse af 22. december 1975 er fastsat regler om udmålingen af  

 ejerboligens bruttoetageareal.
Herefter opgøres bruttoetagearealet i  

 overensstemmelse med reglerne herom i boligministeriets bygningsreglement af  

 1. januar 1972 og cirkulærer nr. 260 af 14. december 1972 og nr. 98 af 4.  

 juni 1975, således som disse regler er gældende for året 1975. Kælderarealer  

 medregnes dog ikke ved opgørelsen af bruttoetagearealet.
For ejerlejligheder  

 kan anvendes det areal, der fremgår af den til tinglysningsmyndighederne  

 indleverede situationsplan for ejerlejligheden.
Bruttoetagearealet kan i almindelighed opgøres som det bebyggede areal  

 ganget med antallet af fulde etager, heri dog ikke medregnet kælderetagen.  

 Eventuelt udnyttet areal i tagetagen tillægges.
For ejerlejligheder kan som  

 nævnt anvendes arealet ifølge situationsplanen.
 Af de nærmere bestemmelser i bygningsreglementet m.v. skal nævnes  

 følgende:
Bruttoetagearealet beregnes til ydersiden af de begrænsende ydervægge, for  

 vægge der er fælles for flere ejerboliger dog midten.
Der medregnes endvidere  

 åbne etager, vindfang o.l. indenfor de linier, som bygningens ydervægge i  

 øvrigt angiver.
Ved overdækninger uden begrænsende ydervægge måles arealet  

 efter tagfladen.
For ejerboliger med flere etager beregnes bruttoetagearealet ved  

 sammenlægning af arealerne af samtlige etager.
I tagetager medregnes kun den  

 udnyttede del.
 Rum, der går igennem flere etager, medregnes kun til den etage, i hvilken  

 gulvet er beliggende.
Til bruttoetagearealet medregnes ikke drivhuse, legehuse o.lign., åbne,  

 overdækkede terrasser ved beboelsesbygninger og altaner.
For garager og  

 carporte medregnes kun den del af arealet, der overstiger 35 kvm. (ved  

 rækkehuse, kædehuse, gruppehuse o.lign. 20 kvm).
Ved bekendtgørelsen af 22. december 1975 er det endvidere bestemt, at den  

 skattepligtige, når dette begæres af ligningsmyndighederne, skal forevise  

 dokumentation for størrelsen af bruttoetagearealet.
Dette kan ske i form af  

 byggetilladelse, bygningsattest m.v. eller på anden af ligningsmyndigheden  

 nærmere bestemt måde.
Besigtigelse af ejerboligen kan kun finde sted med den  

 skattepligtiges samtykke.
 Ad 3) Til § 15G.
 For enfamilieshuse udgør standardfradraget 1 pct. af det beløb, hvoraf  

 lejeværdien for det pågældende år beregnes.
For ejendomme med to selvstændige lejligheder udgør standardfradraget 1  

 pct. af ejendomsværdien ved den seneste vurdering forud for kalenderåret.
Er  

 der efter denne vurdering, men inden indkomstårets udløb afholdt bekostninger  

 på mere end 25.000 kr. til forbedring af grund eller bygninger eller  

 opførelse af nye bygninger, forøges ejendomsværdien med 80 pct. af  

 bekostningerne.
Var der ved kalenderårets begyndelse ikke ansat nogen  

 ejendomsværdi, herunder for grunden, beregnes standardfradraget som 1 pct. af  

 80 pct. af anskaffelsessummen, herunder de nævnte bekostninger.
Standardfradraget udgør fortsat mindst 400 kr. og højst 2.000 kr. pr.  

 selvstændig lejlighed.
Har ejendommen ikke været i den skattepligtiges  

 besiddelse i hele indkomståret, nedsættes standardfradraget forholdsmæssigt.
Standardfradraget træder i stedet for fradrag af de faktiske udgifter til  

 vedligeholdelse m.v.
Udover standardfradraget kan alene fradrages  

 prioritetsrenter, bidrag til realkreditinstitutter samt pålignede  

 ejendomsskatter.
Standardfradraget gælder ikke for fredede bygninger eller for stuehuse på  

 landbrugsejendomme.
Her kan skatteyderen i stedet fradrage de faktiske  

 udgifter til vedligeholdelse m.v.
 Ejere af ejerlejligheder kan fortsat hverken foretage standardfradrag  

 eller fradrage de faktiske udgifter til vedligeholdelse m.v., men kan alene  

 fradrage prioritetsrenter, bidrag til realkreditinstitutter og  

 ejendomsskatter.
 Ad 4) Til § 15H.
 § 15H om opgørelse af den formueskattepligtige værdi af en ejerlejlighed  

 og af forbedrede eller ikke vurderede ejendomme svarer til den tidligere  

 ligningslovs § 15G.
 Ad 5) Til § 7, litra p.
 Ved den ændrede affattelse af § 7, litra p, er ungdomsydelsen efter loven  

 om børnetilskud og andre familieydelser gjort skattefri.
 Ad 6) Til § 7, litra u.
 Den ændrede affattelse af § 7, litra u, hjemler dels i lighed med den  

 tidligere affattelse af bestemmelsen skattefrihed for renter af tilbageholdte  

 dyrtidstillæg efter aftale af 13. april 1971, dels skattefrihed for renter af  

 tilbageholdte dyrtidstillæg efter aftaler af 10. marts 1972 og 2. maj 1973  

 mellem staten og tjenestemændenes centralorganisationer om justering af  

 tjenestemandslønninger m.v.
 Skattefritagelsen for tilskrevne renter af opsparede dyrtidstillæg  

 omfatter opsparing foretaget af tjenestemænd i staten, folkekirken og  

 folkeskolen samt opsparing efter tilsvarende bestemmelser for  

 ikke-tjenestemænd inden for disse områder samt for ansatte inden for det  

 offentlige arbejdsmarked i øvrigt.
 Ad 7) Til § 17A.
 Efter den nye bestemmelse sker der en generel ophævelse af fradragsretten  

 for renter af skatter samt told- og forbrugsafgifter.
Fradragsretten for morarenter ved for sen skattebetaling var tidligere i  

 vidt omfang ophævet på indkomstskatteområdet.
Der kan herom henvises til  

 afsnit III. 3. og IV. 4. i cirkulære af 19. februar 1975 om ændringer i  

 kildeskatteloven.
Den nye bestemmelse medfører navnlig, at nu også  

 ejendomsskatteområdet og hele told- og forbrugsafgiftsområdet inddrages under  

 ophævelsen af fradragsretten af renter, der påløber ved for sen indbetaling.  

 Det samme gælder renter ved for sen indbetaling af gave- og arveafgift, samt  

 afgifter efter pensionsbeskatningsloven, kapitaltilførselsafgiftsloven,  

 frigørelsesafgiftsloven, loven om totalisatorspil og retsafgiftsloven.  

 Bestemmelsen omfatter derimod ikke såkaldte afgifter, der er betaling for  

 ydelser som vand, gas, el og lign.
 Bestemmelsen omfatter foruden egentlige morarenter også sådanne renter,  

 som betinges ved indrømmelse af henstand med indbetaling af skatter og  

 afgifter, samt de renter, der erlægges i visse efterbeskatningstilfælde  

 f.eks. efter investeringsfondsloven.
 Ophævelsen af fradragsretten for renter i videre omfang end, hvad der  

 gælder efter de hidtidige regler, har virkning for renter, der påløber fra og  

 med den 1. januar 1976.
 Ad 8) Til § 33.
 Den nye affattelse af bestemmelsen er en følge af, at lov nr. 412 af 13.  

 juni 1973 for Grønland om kommuneskat træder i kraft den 1. januar 1975.  

 Reglerne i § 33 om credit for udenlandsk skat omfatter herefter også den  

 kommunale indkomstskat til Grønland.
 Samtidig er lovfæstet, at reglerne - i overensstemmelse med hidtidige  

 praksis - også finder anvendelse på skat betalt til Færøerne.
 Skattedepartementet, den 23. december  

 1975.
Hans P.
Gøtrik.
 /Niels Opstrup.
