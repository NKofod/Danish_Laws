Bekendtgørelse om ændring af bekendtgørelse om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen) (Socialt tilskud til ungdomsuddannelsesinstitutioner på baggrund af andelen af frafaldstruede elever) § 1 I bekendtgørelse nr. 730 af 29. juni 2012 om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen), som senest ændret ved bekendtgørelse nr. 614 af 4. juni 2014, foretages følgende ændring:
 1. I § 1, stk. 1, indsættes som nr. 7:
»7) Særligt tilskud (socialt tilskud) på baggrund af andelen af frafaldstruede elever efter § 30, stk. 8, i lov om institutioner for almengymnasiale uddannelser og almen voksenuddannelse m.v., til den treårige uddannelse til studentereksamen (stx) og den toårige uddannelse til højere forberedelseseksamen (hf). Taksterne fastsættes på de årlige finanslove.
De nærmere vilkår for beregning og udbetaling af tilskuddet fremgår af de årlige finanslove og i AGV-instruksen.« § 2 Bekendtgørelsen træder i kraft den 28. januar 2015 med virkning fra den 1. januar 2015.
