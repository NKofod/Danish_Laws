Betænkning afgivet af Miljø- og Fødevareudvalget den 20. marts 2019 Betænkning over Forslag til folketingsbeslutning om krav om obligatoriske indholdslister for legetøj [af Øjvind Vilsholm (EL) m.fl.]:
1. Indstillinger Et flertal i udvalget (DF, V, S, LA og KF) indstiller beslutningsforslaget til forkastelse ved 2. (sidste) behandling.
 Et mindretal i udvalget (EL og ALT) indstiller beslutningsforslaget til vedtagelse uændret.
 Et andet mindretal i udvalget (RV og SF) vil stemme hverken for eller imod beslutningsforslaget ved 2. (sidste) behandling.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Radikale Venstre og Socialistisk Folkeparti Socialdemokratiet, Radikale Venstre og Socialistisk Folkeparti finder det uacceptabelt, at der ligger legetøj i danske butikker med sundheds- og miljøskadelig kemi.
Det er i dag umuligt for en almindelig børnefamilie at gennemskue, hvad det legetøj, som børnene eksempelvis tygger på og sover med, indeholder, og partierne noterer sig, at over halvdelen af danske forældre til små børn er bekymrede i forhold til at købe legetøj.
S, RV og SF ønsker den bedst mulige bekæmpelse af uønsket kemi i legetøj og mener, at indholdslister på legetøj kan fremme producenternes incitament til at lave legetøj uden disse kemikalier.
Reglerne for kemi i legetøj er totalharmoniseret i EU, så det er ikke en kamp, der skal tages i Danmark, men på EU-niveau.
Derfor mener S, RV og SF, at regeringen bør lægge et massivt pres på Europa-Kommissionen for at igangsætte arbejdet med obligatoriske varedeklarationer på legetøj.
Ligeledes finder S, RV og SF det væsentligt at Danmark samler relevante allianceparter i andre EU-lande for at danne fælles front for et EU-krav om obligatoriske indholdslister på legetøj.
Dertil kommer, at en EU-regulering kan medvirke til at skabe et større globalt pres på producenter og importører, da langt det meste legetøj produceres uden for Danmark.
3. Udvalgsarbejdet Beslutningsforslaget blev fremsat den 20. november 2018 og var til 1. behandling den 11. januar 2019. Beslutningsforslaget blev efter 1. behandling henvist til behandling i Miljø- og Fødevareudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 3 bilag på beslutningsforslaget.
Pia Adelsteen (DF) fmd.
Lise Bech (DF) René Christensen (DF) Ib Poulsen (DF) Karina Due (DF) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Hans Christian Schmidt (V) Carsten Bach (LA) May-Britt Kattrup (LA) Mette Abildgaard (KF) Orla Østerby (KF) Bjarne Laustsen (S) Lea Wermelin (S) nfmd.
Christian Rabjerg Madsen (S) Jesper Petersen (S) Kirsten Brosbøl (S) Simon Kollerup (S) Søren Egge Rasmussen (EL) Øjvind Vilsholm (EL) Christian Poll (ALT) Roger Courage Matthisen (ALT) Rasmus Helveg Petersen (RV) Ida Auken (RV) Trine Torp (SF) Pia Olsen Dyhr (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
