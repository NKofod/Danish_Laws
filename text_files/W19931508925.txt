En 67-årig kvinde blev undersøgt af vagtlæge efter at have haft  

 smerter i et par timer og opkastninger.
Vagtlægen tolkede dette som mavekatar  

 og gav patienten en smertestillende indsprøjtning med Ketogan.
Egen læge blev  

 tilkaldt akut senere.
Han konstaterede, at kvinden var død.
Obduktionen viste  

 koldbrand af tyndtarm medinddragende en del af tyktarmen.
 Patientklagenævnet fandt grundlag for kritik af vagtlægen for at have  

 givet strækt virkende smertestillende indsprøjtning til mavesmerter.
En 67-årig patient blev kl. 5 om morgenen undersøgt af vagtlægen, efter at  

 hun igennem et par timer havde haft konstante mavesmerter.
I starten var  

 smerterne en del ledsaget af opkastninger.
Vagtlægen mente, at der kort før hans ankomst havde været luftafgang fra  

 tarmene.
Endvidere fandt han ved stetoskopien svage normale tarmlyde.
 Vagtlægen fandt ikke frisk eller ældre blod i opkastet på ca. 1/2 liter.
 Det hele blev af vagtlægen tolket som mavekatar, og han tilbød og gav  

 patienten en smertestillende indsprøjtning med Ketogan.
 Egen læge blev kontakter 4 timer senere af ægtefællen, der anmodede om  

 lægebesøg, der blev aftalt til et par timer senere.
Da tilstanden udviklede sig, tilkaldte ægtefællen egen læge akut, idet han  

 mente, at hustruen var døende.
Lægen indfandt sig straks og konstaterede, at  

 døden var indtrådt, hvorefter dødsfaldet blev anmeldt til politiet.
 Ved obduktionen fandt man koldbrand af tyndtarm, medinddragende en del af  

 tyktarmen.
 Såvel Sundhedsstyrelsen som Patientklagenævnet fandt, at  

 vagtlægen havde udvist manglende omhu og samvittighedsfuldhed ved at give en  

 stærkt virkende smertestillende indsprøjtning til mavesmerter, hvilket blev  

 beklaget efter lægelovens § 6, stk. 1.
