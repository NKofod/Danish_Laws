 Inden et her i landet hjemmehørende forsikringsselskab indgår kontrakt om  

 pooling, skal selskabet til forsikringstilsynet indsende et eksemplar af den  

 pågældende kontrakt til gennemsyn med henblik på en konstatering af, om den  

 er forenelig med selskabets vedtægter, koncession og tekniske grundlag.
 Samtidig skal indsendes en detaljeret gennemgang på dansk af kontraktens  

 indhold og virkemåde med oplysninger om de i kontrakten indgående  

 risikopræmier, om selskabets opbygning af reserver, herunder  

 bonustilskrivning, om eventuelle omkostningsbesparelser sammenholdt med de  

 administrationsbidrag, som selskabet skal betale i forbindelse med  

 arrangementet, samt om selskabets muligheder for at genforhandle og opsige  

 kontrakten.
 Når et forsikringsselskab er ingået i et sådant arrangement, skal det  

 efterfølgende fremkomme med alle nødvendige oplysninger om arrangementets  

 udvikling i aktuarens årlige beretning.
 Endvidere skal selskabet straks underrette tilsynet om krav fra en af  

 kontraktens parter om genforhandling eller om påtænkte ændringer.
