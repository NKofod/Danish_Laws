 Civilretsdirektoratet har konstateret, at der ved udbetaling af honorar  

 m.v. til de lægelige medlemmer af ovennævnte samråd følges forskellig praksis  

 med hensyn til udbetaling af feriegodtgørelse m.v.
 Civilretsdirektoratet har i den anledning anmodet Arbejdstilsynets  

 Ferielovkontor om en udtalelse om, hvorvidt de lægelige medlemmer er  

 berettigede til at modtage feriepenge på grundlag af det honorar, de aflønnes  

 med for arbejdet i samrådene.
 Ifølge Ferielovkontorets opfattelse er de lægelige medlemmer under deres  

 arbejde i samrådene at karakterisere som lønmodtagere, jfr. ferielovens § 1,  

 og har således nu krav på feriegodtgørelse af det faste årlige honorar,  

 honorar pr. sag og fremmødetillæg.
 På denne baggrund skal Civilretsdirektoratet anmode om, at der med  

 virkning for optjeningsåret 1993 og fremefter, d.v.s. fra den 1. januar 1993  

 udbetales feriegodtgørelse med 12 1/2 procent af honorarer pr. sag og  

 fremmødetillæg samt ferietillæg på 1 procent af det faste honorar.
 Således forfaldne beløb bedes opgjort og udbetalt snarest ligesom derved  

 opståede refusionskrav af hensyn til Civilretsdirektoratets budget bedes  

 indsendt hertil inden den 1. oktober 1995.
Civilretsdirektoratet er opmærksom på, at nogle amtskommuner hidtil har  

 udbetalt ferietillæg på 12 1/2 procent også af det faste årlige honorar.
I  

 den anledning bemærkes, at der efter Civilretsdirektoratets opfattelse ikke  

 er grundlag for at søge de således for meget udbetalte beløb tilbagebetalt  

 fra samrådslægerne, men det bemærkes, at fremtidige udbetalinger af denne art  

 ikke vil blive refunderet af Civilretsdirektoratet.
 Det bedes endvidere oplyst, hvilke beløb der i årene 1991 og 1992 er  

 udbetalt til de lægelige medlemmer i form af vederlag og fremmødetillæg, idet  

 man skal anmode om, at beløbene udspecificeres i de nævnte to kategorier.
 Sidstnævnte oplysninger bedes ligeledes indsendt hertil inden den 1.  

 oktober 1995.
