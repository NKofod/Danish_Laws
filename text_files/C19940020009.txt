GENERELLE BEMÆRKNINGER Finansministeriet og Dansk Funktionærforbund har den 26. august 1994  

 indgået medfølgende organisationsaftale for sanitører.
 Organisationsaftalen udgør sammen med StK-fællesoverenskomsten af 22. juni  

 1993 (APD.nr. 86/93) (* 2) det samlede overenskomstgrundlag.
 Den hidtidige organisationsaftale af 11. juni 1992 for sanitører (cirk. af  

 10. juli 1992, APD.nr. 71/92) (* 3) ophæves hermed.
Bemærkninger til organisationsaftalens enkelte bestemmelser Til § 2. Ansættelsesformer Der udleveres et ansættelsesbevis til den ansatte, jf.
Finansministeriets  

 cirkulære af 1. oktober 1993, (APD.nr. 78/93).
 Det henstilles, at der gives en nyansat medarbejder en vejledende  

 beskrivelse af det arbejde, hvormed den pågældende fortrinsvis agtes  

 beskæftiget, og at medarbejderen får lejlighed til at gøre sig bekendt med  

 eventuelle foreliggende skriftlige arbejdsbeskrivelser.
Til lønanciennitet, organisationsaftalens § 2, stk. 3 (og  

 fællesoverenskomstens § 5, stk. 3) Det vil efter § 5, stk. 3, i fællesoverenskomsten være naturligt at  

 tillægge forhøjet lønanciennitet for tidligere ansættelse i offentligt eller  

 privat regi som sanitør.
 Ved fratræden udstedes et anciennitetskort til den ansatte.
Til § 3. Løn og Løntillæg Som noget nyt er det aftalt, at der med virkning fra 1. januar 1994 ydes  

 et tillæg til ansatte, der pr. 1. januar eller senere har opnået et års  

 anciennitet på skalatrin 9. Tillægget falder væk, når den ansatte skal rykke  

 op på skalatrin 10.
Til § 3, stk. 3. Skolesanitører Den særlige lønberegningsteknik for skole sanitører skal ses på  

 baggrund af, at disse har et mindre antal årlige arbejdsdage end andre under  

 overenskomstens område.
Den angivne beregningsmetode sikrer, at de pågældende  

 får udbetalt en årlig løn, fordelt på 12 måneder, der svarer til den faktiske  

 arbejdstid i den del af året, hvor institutionen har åbent.
»Det aftalte årlige antal arbejdstimer« findes ved at  

 multiplicere det  daglige timetal med det antal dage, hvori der  

 arbejdes.
Hvis hovedrengøring  eller lignende er fastlagt på forhånd  

 med et bestemt timetal til den enkelte medarbejder, kan dette timetal  

 eventuelt indgå i beregningen.
En medarbejders merarbejde, fx på grund af  

 andres sygdom, må ikke indgå i beregningen af beskæftigelsesgraden, men  

 honoreres særskilt.
 Bestemmelsen kan illustreres ved følgende eksempel:
A - der den 1. april 1991 er på skalatrin 11 (stedtillægssats 3 )  

 - er ansat til i skoleåret at arbejde 40 uger a 20 timer = 800 timer.
Det er  

 endvidere aftalt, at A herudover skal deltage i hovedrengøring 40  

 timer pr. år.
Det aftalte årlige antal arbejdstimer for A er således 840, og  

A »s beskæftigelsesgrad (B) er = 840 Da årslønnen til en fuldtidsbeskæftiget på skalatrin 11 (stedtillægssats  

 3) pr. 1. april 1991 udgør Y kr. udgør A »s årsløn pr. denne dato Det bemærkes, at de nævnte lønninger er ekskl. eventuelle særlige ydelser  

 (natpenge og lign.). Sådanne tillæg opgøres særskilt med henblik på  

 udbetaling samtidig med en månedsløn.
 Opmærksomheden henledes i øvrigt på, at lønnen for udførelse af  

 hovedrengøring ved skoler mv. skal følge samme lønudbetalingstermin, som  

 gælder ved udbetaling af sædvanlig løn.
Til § 6, stk. 2. Arbejdstid mv. (arbejdstidstilrettelæggelse og  

 deltidsansættelse) Det forudsættes, at arbejdet tilrettelægges således, at der, hvor ikke  

 ganske særlige forhold gør sig gældende, ved fremtidig antagelse af  

 medarbejdere til varig beskæftigelse tilbydes en gennemsnitlig ugentlig  

 arbejdstid på mindst 15 timer.
 Det bør endvidere overvejes at tilbyde deltidsansatte øget arbejdstid,  

 forinden der træffes beslutning om ansættelse af ny arbejdskraft.
Til § 7, stk. 3. Arbejdstidens placering For heldagsbeskæftiget personale forudsættes det, at arbejdet  

 tilrettelægges således, at den enkelte medarbejder har ret til en uforstyrret  

 spisepause (uden løn) på 1/2 time pr. dag, og at spisepausens begyndelse  

 fastsættes til et bestemt tidspunkt hver dag.
Dette tidspunkt behøver ikke at  

 være det samme alle ugens dage.
Til § 8. Tjenestelister Tjenestelisterne henstilles udarbejdet - enten på den måde, at listerne til enhver tid angiver  

 arbejdstidsfordelingen de førstkommende mindst 4 uger, - eller på den måde, at tjenestelisterne for en periode af mindst 4 uger  

 bekendtgøres senest 2 uger før listernes første gyldighedsdag.
Parterne er enige om at fremhæve, at der om fornødent kan foretages  

 ændringer i allerede bekendtgjorte tjenestelister.
Inden sådanne ændringer  

 foretages, skal der ske underretning af de berørte medarbejdere.
 Det forudsættes, at det ved udarbejdelse af tjenestelister tilstræbes, at  

 der sker en ligelig fordeling af fridagene - herunder af eventuelle  

 sammenhængende lørdag- søndagsfridage - blandt de ansatte.
Bestemmelsen præciserer, at der ved tilsigelsen bør gives underretning om  

 arbejdets forventede varighed.
I de tilfælde, hvor afløseren indtræder i en  

 fraværende medarbejders skemalagte arbejde, bør dettes omfang således  

 tilkendegives over for afløseren, og der ydes i denne situation betaling for  

 det faktisk udførte arbejde.
Bestemmelsen tager i øvrigt sigte på den  

 situation, hvor der ikke på forhånd kan gives afløseren underretning om  

 arbejdets forventede varighed.
Bestemmelsens rækkevidde fremgår af  

 nedenstående eksempel:
Til § 9. Overarbejde og afspadsering Det henstilles, at overarbejde i videst muligt omfang undgås.
Når  

 overarbejde og deltidsbeskæftigedes merarbejde forekommer, skal afspadsering  

 så vidt muligt finde sted.
Afspadseringstidspunktet fastsættes efter drøftelse med den ansatte, idet  

 afspadsering skal finde sted inden udløbet af den tredje kalendermåned efter  

 over- eller medarbejdets udførelse.
Afspadsering kan dog ske efter dette  

 tidspunkt, såfremt institutionen imødekommer den ansattes anmodning herom.
 Parterne er enige om at henlede opmærksomheden på muligheden for i de  

 enkelte samarbejdsudvalg at aftale nærmere principper for afspadsering.
Til § 12. Rationalisering eller overgang til entreprise Det understreges, at drøftelser i samarbejdsudvalg kun er tilstrækkelige,  

 når sanitørerne er direkte repræsenteret deri.
I tilfælde, hvor samarbejdsudvalg ikke er oprettet, skal spørgsmålet  

 drøftes mellem vedkommende institution og Dansk Funktionærforbunds lokale  

 afdeling.
Det henstilles, at sanitørpersonalets tillidsrepræsentant deltager  

 i drøftelsen med ledelsen og afdelingen.
 Såfremt der ved de lokale drøftelser fremsættes begæring herom, kan Dansk  

 Funktionærforbund (hovedforbundet) inddrages i drøftelserne.
 Opmærksomheden henledes på, at Kommuneinformation nr. 12 og nr. 19 kan  

 bruges som vejledning ved gennemførelse af rationalisering.
Til Fællesoverenskomstens § 11, arbejdstidsbestemte tillæg Månedslønnede sanitører er også for arbejdsfrie søgnehelligdage berettiget  

 til forskudttidstillæg (natpenge mv.) for tjeneste, der normalt ville være  

 udført i forskudt tid, såfremt dagen havde været normal arbejdsdag for den  

 pågældende.
Til Fællesoverenskomstens § 18, opsigelse Uanset sanitørens pligt til at give opsigelsesvarsel bør institutionen  

 ikke vægre sig ved st træffe aftale med den pågældende om, at arbejdet straks  

 kan fratrædes, hvis det bevises, at den pågældende er tilbudt et arbejde, der  

 nødvendiggør, at opsigelsesvarslet ikke kan overholdes.
Finansministeriet Den 13. november 1994 P.M.V E.B.
Elisabeth Møller ORGANISATIONSAFTALE FOR SANITØRER Nedennævnte bestemmelser supplerer og/eller fraviger Fællesoverenskomsten  

 med Statsansattes Kartel.
 Organisationsaftale mellem Finansministeriet og Dansk  

 Funktionærforbund for sanitører.
§ 1.  Organisationsaftalens dækningsområde Organisationsaftalen gælder for sanitører i staten eller ved selvejende  

 institutioner, der er berettiget til statstilskud, og for hvilke  

 Finansministeriet har kompetence til at fastsætte løn- og ansættelsesvilkår.
 Stk. 2. Organisationsaftalen gælder ikke for sanitører ved  

 statsvirksomheden Bornholmstrafikken.
§ 2.  Ansættelsesformer Der gælder 2 ansættelsesformer for sanitører.
 Sanitører med aflønning efter skalatrin 9, 10, 11, 12, 13, 14 eller 15 og  

 med et ugentligt timetal på mindst 15 timer aflønnes med månedsløn.
Stk. 2. Sanitører med et ugentligt timetal på mindre end 15 timer  

 aflønnes dog med månedsløn efter 10 års uafbrudt ansættelse ved  

 ansættelsesmyndigheden.
Bestemmelsen har først virkning fra 1. januar 1994 og  

 frem.
 Øvrige sanitører, herunder ungarbejdere aflønnes med timeløn.
 Stk. 2.  Sanitører ansat ved undervisningsinstitutioner  

 og lignende med en årlig ferielukning af mere end 5 ugers varighed kaldes  

 skolesanitører.
 Stk. 3. Overgang til månedslønsansættelse sker fra den 1. i måneden,  

 efter at den pågældende har opnået 6 måneders anciennitet på skalatrin 9.  

 Såfremt den krævede anciennitet opnås den 1. i en måned, sker overgang til  

 månedslønsansættelse dog med virkning fra denne dato.
§ 3.  Løn og løntillæg Lønnen til sanitører beregnes på grundlag af en årsløn, der svarer til  

 lønnen på skalatrin 9, 10, 11, 12, 13, 14 og 15.
 Alle skalatrin er 2-årige.
 Til ansatte, der pr. 1. januar 1994 eller senere har opnået 1 års  

 anciennitet på skalatrin 9, ydes et løntillæg.
 Tillægget fastsættes svarende til forskellen mellem lønnen på skalatrin 9  

 og lønnen på skalatrin 10 i det pågældende stedtillægsområde.
 Tillægget er ikke pensionsgivende, og tillægget falder væk, når den  

 ansatte skal rykke op på skalatrin 10.
 Stk. 2. For deltidsbeskæftigede beregnes månedslønnen og evt. løntillæg  

 som en forholdsmæssig del af lønnen for fuldtidsbeskæftigede.
 Stk. 3. Lønnen til månedslønnede skolesanitører beregnes ud fra en  

 beskæftigelsesgrad (B), der beregnes som følger:
B = Det aftalte årlige antal arbejdstimer 1676 Månedslønnen beregnes herefter som en 1/12 x B x årslønnen på det aktuelle  

 skalatrin.
§ 4.  Løn - ungarbejdere Sanitører under 18 år betragtes som ungarbejdere.
De kan ansættes, når  

 beskæftigelsen har karakter af ferie eller sygeafløsning eller sker med  

 henblik på uddannelse.
 Stk. 2. Timelønnen for 16-årige og 17-årige udgør 1/1924 af henholdsvis  

 66 pct. og 74 pct. af årslønnen efter skalatrin 9.
§ 5.  Arbejdsbestemte tillæg For arbejde med sortering af snavsetøj på institutionsvaskerier ydes et  

 ureguleret tillæg på 4,22 kr. for de timer, hvori der arbejdes med sortering  

 af snavsetøj.
Stk. 2. Til sanitører med tilsynsopgaver kan der ydes tillæg.
Ansøgning  

 vedlagt stillingsbeskrivelse fremsendes af ansættelsesmyndigheden til  

 Finansministeriet.
Såfremt tidligere tildelte tillæg bliver ledige, skal der  

 gives Finansministeriet meddelelse herom.
Forhandling om genanvendelse sker  

 hvert år den 1. april og 1. oktober.
 Stk. 3. På Rigshospitalet ydes et tillæg på 0,75 kr. pr. time for arbejde  

 med hovedrengøring.
 § 6.  Arbejdstid mv.
 Arbejdstiden er indtil 37 timer ugentlig.
 Stk. 2. Der kan ske ansættelse på deltid.
 Stk. 3. Månedslønnede sanitører skal for planlagt og udført arbejde på en  

 søgnehelligdag ydes en erstatningsfridag, der afvikles på en planlagt  

 arbejdsdag.
 Stk. 4. Hvis en søgnehelligdag falder på en ugentlig fridag, der ikke er  

 en søndag, skal der ydes en erstatningsfridag for den ugentlige fridag, der  

 afvikles på en planlagt arbejdsdag.
 Stk. 5. Hvis søgnehelligdagen falder på en i øvrigt arbejdsfri dag (fx på  

 en lørdag) eller på en søndag, skal der ikke ydes en erstatningsfridag.
 Stk. 6. For hver 37 timers tjeneste i tidsrummet 17.00 til 06.00 ydes  

 togsanitører og sanitører ved DSB 2 timers frihed efter de for statens  

 tjenestemænd gældende regler.
§ 7.  Arbejdstidens placering Tidspunktet for arbejdstidens begyndelse og ophør er den i de enkelte  

 institutioner hidtil gældende.
Enhver ændring af arbejdstidens begyndelse og  

 ophør kan kun finde sted efter drøftelse med de pågældende sanitører.
Hvor  

 der er tale om væsentlige ændringer i arbejdstidstilrettelæggelsen, skal  

 disse varsles i god tid og senest 1 måned forud for iværksættelsen.
 Stk. 2. Arbejdet kan undtagelsesvis tilrettelægges som delt tjeneste, og  

 kun således at den daglige arbejdstid deles en gang pr. dag.
 Stk. 3. Såfremt en planlagt spisepause efter ledelsens bestemmelse  

 forskydes med mere end 1/2 time den enkelte dag, ydes der sanitører et  

 kompensationsbeløb på 10,70 kr. pr. gang.
§ 8.  Tjenestelister Der udarbejdes tjenestelister, der omfatter samtlige medarbejdere med  

 skiftende arbejdstid (bortset fra afløsningspersonale, jf. stk. 4).
Stk. 2. Tjenestelisterne, der omfatter en periode på mindst 4 uger,  

 angiver for den enkelte medarbejder tjenestens beliggenhed og fridagenes  

 placering.
For medarbejdere, som er antaget med henblik på at gøre tjeneste  

 under andre medarbejderes sygefravær mv., skal tjenestelisterne alene angive  

 fridagenes placering.
 Stk. 3. Tjenestelisterne udleveres til tillidsrepræsentanten.
 Stk. 4. Ved tilsigelse til arbejde uden forbindelse med den faste  

 arbejdstid ydes betaling for minimum 3 timer.
Stk. 5. Når en afløser tilsiges til arbejde, bør der ved tilsigelsen  

 gives den pågældende meddelelse om arbejdets forventede varighed den enkelte  

 dag.
Ved eventuel overskridelse af den forventede varighed ydes betaling for  

 hver påbegyndte 1/2 time.
Såfremt der ved tilsigelsen ikke er givet  

 meddelelse om den forventede varighed, ydes der mindst betaling for 4 timers  

 normal tjeneste.
§ 9.  Overarbejde Ved overarbejde forstås arbejde ud over 74 timer inden for en samlet  

 periode på 2 uger.
 Stk. 2. Overarbejde beregnes særskilt for hver 2-ugers periode og  

 afrundes opad til nærmeste 1/2 time.
Stk. 3. Overarbejde skal så vidt muligt søges godtgjort med fritid, der  

 skal være af samme varighed, som det præsterede arbejde med tillæg af 50  

 pct., som afrundes opad til hele timer.
For fritimerne ydes almindelig  

 timeløn.
 Når erstatningsfritiden ydes som hele fridage, kan der den enkelte dag  

 højst udlignes 7,4 timer.
Stk. 4. Såfremt den omhandlede fritid ikke kan gives, udbetales  

 overarbejdspenge efter de for tjenestemænd gældende satser.
Der bortses i så  

 fald fra det ovenfor omhandlede tillæg til fritiden.
§ 10.  Midlertidig tjeneste i højere stilling De for tjenestemænd gældende regler om midlertidig tjeneste i højere  

 stilling finder tilsvarende anvendelse for ansatte omfattet af nærværende  

 organisationsaftale.
§ 11.  Opsigelse Månedslønnede sanitører, som opsiges, men genoptager arbejdet, når dette  

 tilbydes dem inden for et tidsrum af 1 år, genindtræder i tidligere ved  

 institutionen opnået opsigelsesanciennitet.
Såfremt den pågældende  

 dokumenterer ikke at have haft arbejde i fraværstiden inden for et tidsrum af  

 indtil 2 år, ændres ovenstående »1 år« til »2 år«.
§ 12.  Rationalisering eller overgang til entreprise Såfremt der ønskes gennemført større rationaliseringsforanstaltninger  

 eller arbejdsomlægninger, der berører de ansatte, tilsiger forbundet sin  

 støtte hertil.
Forinden der træffes endelig beslutning om iværksættelse af  

 sådanne foranstaltninger mv. optages der drøftelser mellem de berørte parter.
 Stk. 2. Tilsvarende gælder ved overgang til entreprise.
Stk. 3. Når der er oprettet samarbejdsudvalg (jf. samarbejdsreglernes  

 punkt 4), og når sanitørerne er repræsenteret i udvalget, finder drøftelserne  

 sted der.
Ellers sker drøftelserne på et møde med de ansattes  

 tillidsrepræsentanter og forbundets lokale afdeling.
§ 13.  Ikrafttræden og opsigelse Organisationsaftalen har virkning fra den 1. april 1993 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1995.
 København, den 26. august 1994.
Dansk Funktionærforbund  

 Finansministeriet P.M.V.
