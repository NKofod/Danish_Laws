Skriftlig fremsættelse (7. oktober 2004) Ministeren for  

 Familie- og Forbrugeranliggender  

  

 (Henriette Kjær):
 Herved tillader jeg mig for Folketinget at fremsætte:
Forslag til lov om  

 ændring af lov om orlov til lønmodtagere, der passer nærtstående med handicap  

 eller alvorlig sygdom, og lov om social service (ret til orlov til pasning af  

 døende og ret til refusion til en arbejdsgiver, der yder løn under fravær) (Lovforslag nr.
L 34).
Forslaget har to elementer.
Det ene er at sikre en  

 lønmodtager ret til orlov i perioder, hvor denne efter lov om social service  

 er  

 berettiget til at modtage plejevederlag ved pasning af en nærtstående, der  

 ønsker at dø i eget hjem.
Det andet er at give mulighed for, at plejevederlag  

 i  

 forbindelse med pasning af døende kan udbetales direkte til en arbejdsgiver,  

 der yder fuld løn under en orlov hertil.
 Forslaget om ret til orlov til pasning af døende tilkendegav  

 regeringen at ville fremsætte i denne samling under folketingets behandling  

 af  

 et lovforslag fra Kristendemokraterne herom i foregående samling.
 Forslaget om at yde refusion til en arbejdsgiver, der yder  

 fuld løn under fravær i forbindelse med pasning af en nærtstående døende,  

 fremsættes som følge af, at nogle kommuner har efterspurgt at denne mulighed  

 forelå.
 Det foreslås, at ændringerne får virkning fra den 1. april  

 2005.
 Forslaget skønnes at medføre en merudgift for det offentlige  

 på godt 3 mio. kr. årligt.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale forslaget til  

 Tingets velvillige behandling.
