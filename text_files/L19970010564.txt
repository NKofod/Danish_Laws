 I tilslutning til Udenrigsministeriets bekendtgørelser nr. 40 af 19.
april 1990 og nr. 12 af 19. januar 1995, Lovtidende C meddeles det herved, at der ved noteveksling den 17. oktober og den 9. december 1996 i New Delhi er indgået en overenskomst mellem Danmark og Indien, ifølge hvilken overenskomsten af 28. december 1989 med Indien om dansk støtte til et jordforbedrings- og træplantningsprojekt i Karnataka er forlænget frem til den 31. marts 1997.
 Overenskomsten trådte i kraft den 9. december 1996.
