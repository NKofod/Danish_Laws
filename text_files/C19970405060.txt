Hvornår gælder reglerne Oversigt over bestemmelserne om individuel måling:
1. Baggrunden for bestemmelserne om individuel måling Denne vejledning uddyber bestemmelser i Bygge- og Boligstyrelsens  

 bekendtgørelse nr. 891 af 9. oktober 1996 om individuel måling af el, gas,  

 vand og varme, som ændret ved bekendtgørelse nr. 565 af 1. juli 1997.  

 Bekendtgørelsen med ændringer betegnes her bekendtgørelsen.
Reglerne om individuel måling er indført for at motivere til et lavere  

 ressourceforbrug.
Når den enkelte selv skal betale for eget forbrug af el og  

 varme, giver det en direkte økonomisk tilskyndelse til at nedsætte forbruget.  

 Bedre vaner og udskiftning til apparater og udstyr, der bruger færre  

 ressourcer, medfører på denne måde lavere udgifter til el og varme for den  

 enkelte familie.
 Reglerne om måling og afregning efter individuelt forbrug bidrager til at  

 opfylde regeringens målsætning om at reducere det danske CO2-udslip med 20  

 procent af hensyn til det globale miljø. Vandbesparelser er et vigtigt  

 element i den strategi, der skal beskytte drikkevandskvaliteten.
 Reglerne er udformet således, at der for forbrugerne i den enkelte  

 bestående bygning som gennemsnit vil være en økonomisk fordel ved at overgå  

 til afregning efter individuelt målt forbrug.
 Der er således ikke krav om individuel måling af vandforbruget på  

 enhedsniveau, men alene krav om, at vandinstallationen forberedes herfor.
 Kommunerne har også fået adgang til at give dispensation fra reglerne om  

 obligatorisk måling ud fra en konkret vurdering i den enkelte bygning.
 Bestemmelserne om individuel måling er indført på grundlag af  

 Målerudvalgets arbejdew 1993-95. Udvalget blev nedsat af boligministeren med  

 repræsentanter for en række organisationer og andre ministerier og fik til  

 opgave bl.a. at udforme en handlingsplan for indførelse af obligatorisk  

 individuel måling af el, gas, vand og varme.
Udvalget har i Betænkning 1286 om obligatorisk individuel måling af  

 forbrugsposter gjort status over kendt teknologi og metoder, kortlagt  

 eksisterende barrierer og vurderet de økonomiske konsekvenser af individuel  

 måling af de enkelte forbrugsposter.
På det grundlag opstillede udvalget et  

 forslag til en handlingsplan for individuel måling af forbrugsposter.
I et  

 bind med bilag findes mee detaljerede oplysninger om de data, som udvalget  

 har indsamlet.
 Udvalgets forslag blev senere fulgt, da Folketinget i juni 1995 enstemmigt  

 vedtog af indføre regler om individuel måling i form af en bemyndigelse til  

 boligministeren i byggelovens § 4A og § 31, stk. 2. Bemyndigelserne blev i  

 oktober 1996 udmøntet i bekendtgørelsen om individuel måling af el, gas, vand  

 og varme.
 I denne vejledning uddybes reglerne i bekendtgørelsen nærmere.  

 Vejledningen henvender sig til ejere af bygninger, til boligselskaber,  

 forsyningsselskaber og kommuner og vil forhåbentlig gøre det lettere at  

 tilrettelægge den lokale beslutningsproces hensigtsmæssigt.
2. Vejledningens område 2.1 Måling Bekendtgørelsen omfatter målere, der installeres eller er installeret i  

 eller uden for en bygning for at måle bygningens og/eller den enkelte bolig-  

 eller erhvervsenheds forbrug af el, gas, vand, varmt vand og varme.
 Reglerne gælder, uanset om målerne er ejet af et forsyningsselskab eller  

 af bygningens ejer.
 Målerne skal anvendes til måling af forbruget, således at der kan afregnes  

 efter det registrerede forbrug.
 Ifølge bekendtgørelsen skal fordelingsmåling forstås således, at i  

 bygninger med flere bolig- eller erhvervsenheder, hvor betaling til  

 forsyningsvirksomheden sker fælles for bygningen, fordeles forbruget mellem  

 de enkelte bolig- eller erhvervsenheder efter det forbrug, der er registreret  

 på fordelingsmålerne.
Ved afregningsmåling forstås, at den enkelte boligenhed eller  

 erhvervsenhed betaler direkte til forsyningsvirksomheden efter det målte  

 forbrug.
Betaling til forsyningsvirksomheden skal her ske efter det forbrug,  

 der er registreret4 på afregningsmåleren, for så vidt angår den  

 forbrugsafhængige del af betalingen.
2.2 Forsyningsvirksomhed Ved forsyningsvirksomhed forstås i denne sammenhæng et elselskab,  

 fjernvarmeværk, gasselskab eller vandværk.
 Andre kan dog også optræde i rollen som forsyningsvirksomhed.  

 Bygningsejere kan over for bolig- og erhvervsenheder optræde som leverandør  

 af f.eks. el eller varme og påtager sig dermed også forpligtelser i forhold  

 til Erhvervsfremme Styrelsens regler om typegodkendelse, verifikation og  

 løbende kontrol med målere.
2.3 Ejendomsniveau Bekendtgørelsen anvender i forbindelse med installation af vandmålere  

 udtrykket »ejendomsniveau«.
Begrebet ejendomsniveau anvendes  

 derimod ikke i forbindelse med de øvrige forbrugsposter, og beskrivelsen  

 nedenfor af, hvordan ejendomsbegrebet skal forstås, har derfor kun betydning  

 i relation til de bestemmelser, som Miljø- og Energiministeriet har fastsat i  

 bekendtgørelse nr. 525 af 14. juni 1996 om betaling for vand efter målt  

 forbrug m.v. på ejendomsniveau.
Ved en samlet fast ejendom(1) forstås enten - en eller flere bebyggelser beliggende på eet matrikelnummer eller - flere matrikelnumre, der ifølge notering i matriklen skal holdes  

 forenet.
 En almen boligafdeling bestående af flere bebyggelser vil som hovedregel  

 ikke være udmatrikuleret i selvstændige matrikelnumre for hver bebyggelse.  

 Har der fundet kudmatrikulering sted, vil matrikelnumrene ofte ifølge  

 notering i matriklen skulle holdes forenet.
En almen boligafdeling bestående af 20 rækkehuse vil derfor almindeligvis  

 udgøre een ejendom, når det gælder installation af vandmålere.
Er dette  

 tilfældet, vil der kun være krav om een afregningsmåler fælles for ejendommen  

 i forhold til vandværket.
Ud fra ovennævnte fortolkning af ejendomsbegrebet betragtes en bygning  

 bestående af flere ejerlejligheder derfor også som een ejendom, når det  

 gælder installation af vandmålere.
Dette gælder uanset bestemmelsen i  

 ejerlejlighedsloven om, at hver ejerlejlighed anses som en selvstændig fast  

 ejendom (ejerlejlighedslovens § 4, stk. 1).
2.4 Omfattende bygninger Bekendtgørelsen gælder for alle bygninger uanset deres anvendelse, og den  

 gælder både for nybyggeri og for bestående bebyggelse.
2.5 Hvad er en boligenhed? Bekendtgørelsens bestemmelser om boligenheder omfatter  

 beboelseslejligheder med køkken/kogeniche med indlagt vand og selvstændigt  

 afløb.
Eksempel:  Et kollegium med værelser uden eget køkken/kogeniche er  

 således ikke omfattet af reglerne.
Men hvis de enkelte værelser eller  

 ungdomsboliger er indrettet på en sådan måde, at lejeren kan få boligsikring,  

 vil de være omfattet af reglerne.
2.6 Hvad er en erhvervsenhed? Bekendtgørelsens bestemmelser om erhvervsenheder omfatter sammenhængende  

 arealer, hvortil der er særskilt adgang til hver enkelt erhvervsenhed, uanset  

 om arealet er udstykket efter lov om ejerlejligheder.
Enfamiliehuse med blandet bolig og erhverv betragtes som een enhed, så  

 længe den samme benytter både bolig- og erhvervsdelen.
Der er derfor ikke  

 krav om særskilt måling for erhvervsdelen i sådanne bygninger.
2.7 Mulighed for aflæsning Når der etableres individuel måling, kan ejeren/bygherren vælge en  

 løsning, hvor måleren kan aflæses i den enkelte bolig- eller erhvervsenhed,  

 selvom måleren fysisk er placeret uden for bygningen eller i en  

 installationsskakt.
Det registrerede forbrug, der vises på et sådant display,  

 er dog alene vejledende, idet det altid er visningen på selve måleren, der er  

 gældende for afregning, jf. vilkårene i Erhvervsfremme Styrelsens  

 bekendtgørelser om typegodkendelse af målere.
Derfor skal selve måleren også  

 være tilgængelig for aflæsning.
Hensigten med individuel måling er et tilskynde til at spare på  

 ressourcerne.
Det er derfor vigtigt, at måleren eller et display anbringes,  

 så aflæsningen er let foretage, og dermed giver den enkelte forbruger  

 mulighed for løbende at følge sit forbrug.
3. el I nybyggeri skal der installeres målere, der måler forbruget af el i den  

 enkelte boligenhed eller erhvervsenhed.
 I bestående bebyggelse skal der inden den 1. januar 1999 installeres  

 målere, der måler forbruget af el i den enkelte boligenhed eller  

 erhvervsenhed.
 Målerne skal være i overensstemmelsew med bestemmelserne i Erhvervsfremme  

 Styrelsens bekendtgørelse nr. 54 af 23. januar 1997 om kontrol med elmålere,  

 der anvendes til måling af elforbrug.
 Danske Elværkers Forenings: »Fællesregulativet for tilslutning af  

 elektriske installationer og brugsgenstande 1995,» beskriver de krav,  

 der stilles ved ændring fra kollektiv måling til individuel måling, i afsnit  

 28.6:
»Ved ændring fra kollektiv måling til individuel kan elleverandørens  

 måler placeres i boligen, såfremt der - efter aftale med elleverandøren -  

 etableres en føringsvej til en impulsledning til fjernaflæsning ud til det  

 fri, eller til trappeopgang eller til fællesrum.« Danske elværkers Forening har for at lette overgangen til individuel  

 måling i bestående bebyggelse dog opfordret sine medlemmer til at finde  

 pragmatiske løsninger, der gør det økonomisk hensigtsmæssigt for beboerne at  

 få installeret målere fro individuel afregning.
Hvis ejer/boligselskab ikke kan opnå enighed med elleverandøren om  

 vilkårene for installering af elmålere, kan ejeren/boligselskabet vælge selv  

 at opsætte fordelingsregnskab.
I så fald overtages også forpligtelserne som  

 elleverndør efter Erhvervsfremme Styrelsens bekendtgørelse.
4. Gas I nybyggeri, som skal forsynes med gas, skal der installeres målere, der  

 måler forbruget af gas i den enkelte boligenhed eller erhvervsenhed.
Målerne skal være i overensstemmelse med reglerne i Erhvervsfremme  

 Styrelsens bekendtgørelse nr. 197 af 16. marts 1994 om kontrol med måling af  

 luftformig gas i afregningsøjemed.
Dette gælder også gasmålere, der  

 installeres i bestående bebyggelse.
Kollektiv måling af gasforbrug findes i yderst få tilfælde i eksisterende  

 byggeri og omfatter især kogekunder med et typisk lavt forbrug.
Derfor er der  

 i bekendtgørelsen ikke særskilte bestemmelser om overgang til individuel  

 måling for disse forbrugere.
5. Koldt vand Efter Miljø- og Energiministeriets bekendtgørelse nr. 525 af 14. juni 1996  

 om betaling for vand efter målt forbrug m.v. på ejendomsniveau skal  

 installering af måler på ejendomsniveau finde sted senest 1.1.1999.
 I nybyggeri skal vandinstallationen efter Bygge- og Boligstyrelsens  

 bekendtgørelse forberedes til installering af målere, der måler det samlede  

 vandforbrug fra almen vandforsyning, dvs. vandværket, på ejendomsniveau.
 Denne bestemmelse har derfor alene betydning i de vandforsyningsområder,  

 der endnu ikke har krav om måling af vand på ejendomsniveau, og gælder for  

 nybyggeri, der opføres i disse områder indtil 1.1.1999.
Installeres der i nybyggeriet afregningsmålere på enhedsniveau, er der  

 ikke pligt til at forberede for måling på ejendomsniveau, da der via den  

 individuelle måling på enhedsniveau i forvejen er sikret betaling efter målt  

 forbrug.
Dette vil ofte være tilfældet i en almen boligafdeling med nye  

 rækkehuse.
I nybyggeri skal vandinstallationen til installering af målere, der måler  

 forbruget af koldt vand i den enkelte boligenhed eller erhvervsenhed.
Det  

 gælder også i de bygninger, hvor der er etableret afregningsmåling på  

 ejendomsniveau.
I bestående bebyggelse skal der ved nyinstallering af vandinstallationen i  

 den enkelte boligenhed eller erhvervsenhed forberedes installering af målere,  

 der måler forbruget af koldt vand.
Denne bestemmelse skal anvendes, hvor der  

 som følge af byfornyelse, eller hvis bygningen får en anden anvendelse,  

 etableres en komplet ny vandinstallation i bygningen.
Udskiftning af en  

 enkelt stigstreng i en bygning som led i normal vedligeholdelse indebærer  

 således ikke, at vandinstallationen skal forberedes for målere.
 Forberedelse for installering af en koldtvandsmåler indebærer  

 sædvanligvis, at:
 - Koldtvandsinstallationen udformes, så måling kan finde sted med een  

 måler.
 - Installationen forsynes med et passtykke med afspærringsventiler, der  

 placeres, så måleren let kan monteres, uden at væsentlige bygningselementer,  

 skabe etc. først må fjernes.
 - Den fremtidige måler skal let kunne aflæses, dvs. uden at skabe og  

 fastskruede plader m.v. først skal demonteres.
 Det er fortsat en frivillig beslutning, om der skal etableres måling af  

 koldt vand på enhedsniveau.
Bygge- og Boligstyrelsens bekendtgørelse regulerer ikke forholdet mellem  

 vandværk og forbruger.
Et vandværk kan således indgå aftale med ejeren af en  

 ejendom med et antal huse - fritliggende eller rækkehuse - om individuel  

 afregningsmåling i de enkelte huse.
Sker det f.eks. på betingelse af, at der  

 installeres en måler i målerbrønd til måling af det samlede vandforbrug for  

 at afdække en eventuel lækage på de interne fordelingsledninger, vil en sådan  

 måler ikke være omfattet af Bygge- og Boligstyrelsens bekendtgørelse.
 Målere, der installeres til måling af koldt vand, skal være i  

 overensstemmelse med bestemmelserne i Erhvervsfremme Styrelsens  

 bekendtgørelse nr. 68 af 27. januar 1997 om kontrol med vandmålere, der  

 anvendes til måling af varmt og koldt vand, som ændret ved bekendtgørelse nr.  

 154 af 19. februar 1997.
6. Varmt vand I nybyggeri skal vandinstallationen forberedes til installering af målere,  

 der måler forbruger af varmt vand for varmtvandsinstallationen som helhed.
 I nybyggeri skal vandinstallationen endvidere forberedes til installering  

 af målere, der måler forbruget af varmt vand i den enkelte boligenhed eller  

 erhvervsenhed.
 Hvis der eksempelvis i en rækkehusbebyggelse installeres en måler, der  

 måler det samlede forbrug af vand, og en måler, der måler det samlede forbrug  

 af varme til opvarmning og varmt vand i hvert rækkehus, er der ikke krav om,  

 at installationen skal forberedes for måling af forbruget af varmt vand, idet  

 såvel det samlede vandforbrug som det samlede varmeforbrug hermed er målt.
 Forberedelse for måling af det samlede vandforbrug til varmt vand kan ske  

 ved at placere et passtykke med afspærringsventiler på koldtvandstilgangen  

 til varmtvandsbeholder eller varmtvandsveksler.
 Forberedelse for måling af forbruget af varmt vand i den enkelte bolig  

 eller erhvervsenhed kan f.eks. ske ve dat udforme varmtvandsinstallationen  

 efter et fodelerrørprincip, hvor et passtykke med afspærringsventiler  

 placeres efter cirkulationsforbindelsen og før fordelerrøret.
Passtykket placeres, så installering af måleren let kan foretages, og så  

 måleren kan aflæses uden særligt besvær.
Se vejledningen herom under koldt  

 vand i afsnit 5.
 Det er fortsat en frivillig beslutning, om der skal etableres måling af  

 varmt vand på enhedsniveau og af varmtvandsinstallationen som helhed.
 Målere, der installeres til måling af varmt vand, skal være i  

 overensstemmelse med bestemmelserne i Erhvervsfremme Styrelsens  

 bekendtgørelse nr. 68 af 27. januar 1997 om kontrol med vandmålere, der  

 anvendes til måling af varmt og koldt vand, som ændret ved bekendtgørelse nr.  

 154 af 19. februar 1997.
 6.1 Kalorimetermålere m.v.
 I noglew bebyggelser anvendes kalorimetermålere eller tilsvarende målere  

 til registrering af varmeindholdet i det varme vand, således at  

 energiudgifterne til opvarmning af varmt vand fordeles herefter.
Der er ikke noget til hinder for fortsat at anvende sådanne målere.
De er  

 imidlertid ikke omfattet hverken af Bygge- og Boligstyrelsens bekendtgørelse  

 eller af Erhvervsfremme Styrelsens bekendtgørelser om typegodkendelse,  

 førstgangs verifikation og løbende kontrol.
7. Varme I nybyggeri skal der installeres målere, der måler forbruget af varme i  

 den enkelte boligenhed eller erhvervsenhed.
Egnede målere til afregning med fjernvarmeværket er vermeenergimålere  

 eller volumenmålere.
Der er imidlertid stadig færre forsyningsselskaber, der  

 anvender volumenmålere som afregningsmålere.
Til intern fordeling af varme på grundlag af måling kan der udover  

 energimålere anvendes varmefordelingsmålere med eller uden elektrisk  

 energiforsyning.
Ved valg af målertype må der tages hensyn til, om den  

 pågældendew måler er egnet til måling under driftsforhold, som er sædvanlige  

 i den konkrete varmeinstallation.
 Målerne skal være i overensstemmelse med bestemmelserne i Erhvervsfremme  

 Styrelsens bekendtgørelse nr. 70 af 28. januar 1997 om kontrol med  

 varmefordelingsmålere, der anvendes som grundlag for fordeling af forbrug af  

 varme.
7.1 Afregning efter forbrug For bygninger, der består af flere bolig- eller erhvervsenheder, skal  

 mindst 40 procent af den forbrugsafhængige del af betalingen afregnes efter  

 det målte forbrug.
I den enkelte bygning vil en del af det samlede  

 varmeforbrug gå til distributionstab og til produktion af varmt vand.
Dette  

 forbrug kan ikke registreres via fordelingsmålere i den enkelte boligenhed  

 eller erhvervsenhed.
Forholdet mellem individuelt varmeforbrug, distributionstab og  

 varmtvandsforbrug varierer efter forholdene i den enkelte bygning.
De 40  

 procent skal derfor betragtes som en minimumsgrænse, som efter lokal  

 beslutning kan hæves i det enkelte fordelingsregnskab.
Danske Fjernvarmeværkers Forening har oplyst, at der er store forskellige  

 på de enkelte varmeværkers tariffer.
I gennemsnit er ca. 25 procent af  

 betalingen til forsyningsselskabet fast, mens 75 procent afregnes efter  

 bygningens samlede forbrug.
Hvis forsyningsområdet svarer til gennemsnittet,  

 betyder det, at mindst 30 procent af den samlede betaling fordeles efter  

 måler (40 procent af de 75 procent).
 For ejendomme med egen varmeproduktion skal tilsvarende mindst 40 procent  

 af brændselsudgifterne til olie, naturgas eller andet brændsel afregnes efter  

 målere.
7.2 Luftvarme Bestemmelserne om varmemåling gælder ikke for bygninger, hvor luftvarme  

 står for hovedparten af bygningens energiforbrug.
 Luftvarme anvendes kun som dominerende varmeforsyning i ganske få  

 boligetageejendomme, men er mere udbredt i erhvervsbyggeri, kontorer,  

 værkstedshaller etc.
8. Korrektion for yderlig beliggenhed ved varmemåling Boligenheder eller erhvervsenheder, der i termisk henseende er yderligt  

 beliggende i bygningen, har et forøget varmetab.
Ved fordelingsmåling skal  

 der foretages en korrektion for det forøgede varmetab, så varmeregningen for  

 de enkelte boligenheder bedst muligt svarer til den opnåede varmekomfort.  

 Korrektionen skal udføres, så betalingen for det forøgede varmetab fordeles  

 forholdsmæssigt mellem alle bolig- og erhvervsenheder i fordelingssystemet.
8.1 Undtagelser for korrektion for yderlig beliggenhed Bygninger, der 1. februar 1997 i forvejen har individuel måling, skal ikke  

 ændre på det eksisterende fordelingsgrundlag.
Se dog i afsnit 8.3 om  

 forholdene i forbindelse med bl.a. ombygning og udskiftning af målersystem.
Der er endvidere mulighed for i ganske særlige tilfælde at undlade  

 korrektion.
Dette gælder, hvis korrektionen efter en konkret vurdering af  

 forholdene i bygningen er unødvendig eller meget omkostningskrævende.
Hvis  

 husleje eller salgspris for den pågældende bolieenhed eller erhvervsenhed er  

 fastsat under hensyn til det forøgede varmetab, skal der heller ikke  

 korrigeres for yderlig beliggenhed.
8.2 Udarbejdelse af korrektion Korrektion kan foretages enten ved at justere i den forbrugsafhængige del  

 af betalingen eller i den forbrugsuafhængige del eller i begge dele på en  

 gang.
 Alle tre principper er almindeligt anerkendte og vil med et  

 gennemsnitsforbrug give en rimelig fordeling af varmeudgiften.
8.3 Grundlaget for korrektionen Hvis der eksisterer en varmetabsberegning, skal denne bruges som grundlag.  

 En varmeberegning udføres almindeligvis i forbindelse med projekteringen af  

 et byggeri for at kunne beregne størrelsen af varmeforsyningen til bygningen  

 og bygningens varmeanlæg.
Hvis der siden varmetabsberegningen er sket  

 væsentlige ændringer i bygningen, kan korrektionen foretages på grundlag af  

 størrelsen af radiatorerne i den pågældende boligenhed eller erhvervsenhed.  

 Dette forudsætter dog, at radiatorer ikke i mellemtiden er udskiftet eller  

 taget ned.
Det er også muligt at foretage korrektionen på grundlag af  

 erfaringsdata fra tidligere år eller fra sammenlignelige ejendomme.
Der kan eventuelt også fås erfaringsdata fra energiledelseskonsulanternes  

 arbejde.
Energikonsulenterne har fra 1. januar 1997 erstattet de hidtidige  

 ES-konsulenter og VKO-konsulenter.
 Både målerfirmaer og ejere har gennem praktiske erfaringer med  

 fodelingsregnskaber udviklet alment anerkendte metoder til korrektion for  

 ekstra varmetab.
Hvis en bygning ombygges eller efterisoleres i væsentligt omfang, eller  

 hvis der installeres målere af en anden type, skal den eksisterende  

 korrektion justeres, eller der skal foretages korrektion for yderlig  

 beliggenhed.
Dette gælder også, selv om bygningen hidtil har været undtaget  

 fra kravet om korrektion.
9. Undtagelser Følgende bygninger kan fritages for at overholde bestemmelserne om  

 individuel måling efter bekendtgørelsen:
 1. Plejeinstitutioner og lignende  

 institutionsbygninger.
 Herunder regnes f.eks. også boliger indrettet som bofællesskaber, hvis en  

 væsentlig del af de enkelte boligers areal er samlet i fællesarealer.
 2. Kolonihavehuse.
 3. Bygninger, hvor særlige tekniske forhold i  

 bygningen eller i denne bygningstype vil medføre, at  

 installationsomkostningerne vil blive uforholdsmæssigt store i forhold til  

 den besparelse, som forbrugerne i gennemsnit ville kunne opnå.
 Et eksempel herpå kan være bygninger, hvor installering af elmålere i de  

 enkelte boligenheder vil kræve, at elkablerne totalt omlægges.
 Et andet eksempel er de bebyggelser, der afregner med  

 fjernvarmeforsyningen efter en fælles energimåler eller volumenmåler, og som  

 foretager intern fordeling efter volumenmåling i den enkelte bolig.
 Et tredje eksempel er butikscentre og kontorbygninger, hvor  

 erhvervslejemål er indrettet, så de enkelte lejemål ikke er fysisk adskilte.  

 Derfor kan el- og/eller varmeforbrug ikke afregnes særskilt, medmindre der  

 foretages omfattende ombygninger.
 4. Bygninger, hvor der allerede er blevet gennemført  

 sådanne ressourcebesparende foranstaltninger, at forsyningsvirksomhedernes  

 leverancer er reduceret så meget, at den formodede besparelse ved individuel  

 måling ikke står i et rimeligt forhold til de udgifter, der er forbundet med  

 at installere målere.
 Et eksempel herpå kan væer et boligbyggeri, hvor en stor del af  

 energibehovet dækkes vai solvarme kombineret med et sæsonvarmelager.
 5. Andre bygninger, hvor særlige forhold i bygningen  

 eller i denne bygningstype medfører, at bygningen har et meget lavt  

 ressourceforbrug.
 Denne undtagelsesbestemmelse omfatter f.eks. lavenergibyggeri og  

 produktionslokaler, hvor udnyttelse af overskudsvarme fra maskiner dækker  

 hovedparten af varmebehovet.
 6. bygninger, hvor særlige tekniske forhold i  

 bygningen eller i denne bygningstype gør det nødvendigt med en længere  

 installationsperiode.
 For bygninger, der er omfattet af en byfornyelsesbeslutning, kan det  

 således være rimeligt, at målerne først installeres i forbindelse med  

 gennemførelse af byfornyelsen.
7. Bygninger, hvor forbrugerne som gennemsnit ikke får  

 nogen økonomisk fordel ved installering af målere.
Ved beregningen heraf  

 anvendes en gennemsnitlig tidshorisont, som svarer til den typiske  

 lånefinansiering og til den forventede afskrivningstid for installationen.
9.1 Generelt om undtagelser I behandlingen af undtagelsessager kan kommunalbestyrelsen give en  

 tidsbegrænset undtagelse.
Læs nærmere herom i afsnit 12.2.
 Ansøgning om undtagelse skal indeholde en konkret redegørelse for hvert  

 målerområde, som der søges om undtagelse for indivieuel måling af.
I målerudvalgets betænkning er der gengivet erfaringer med indførelse af  

 målere i et større antal bygninger.
Vejledende kan det anføres, at den  

 konstaterede besparelse ved overgang til direkte elmåling har været ca. 20  

 procent i gennemsnit og for varme ca. 10 procent i gennemsnit.
Besparelserne  

 kan naturligvis variere afhængig af de konkrete forhold i den enkelte  

 bygning.
10. Typegodkendelse, verifikation og kontrol af målere Erhvervsfremme Styrelsen har som nævnt i forbindelse med reglerne om  

 individuel måling udsendt bekendtgørelser, der præciserer krav til målernes  

 kvalitet og til den løbende kontrol af disse.
10.1 Kontrol af elmålere Reglerne for elmålere fremgår af Erhvervsfremme Styrelsens bekendtgørelse  

 nr. 54 af 23. januar 1997 om kontrol med elmålere, der anvendes til måling af  

 elforbrug.
Bekendtgørelsen omfatter både elselskabernes afregningsmålere hos  

 de enkelte forbrugere samt storkunder og de fordelingsmålere, som f.eks.  

 boligselskaber måtte ønske at installere i forbindelse med eget  

 fordelingssystem.
Elmålerne skal fra 1. august 1998 være typegodkendt, og de skal være  

 verificeret af et akkrediteret laboratorium, inden de opsættes.
Elforsyningen  

 skal etablere de krævede kontrolsystemer inden den 1. august 1998, hovrefter  

 elmålerne skal kontrolleres efter en statistisk stikprøvekontrol eller ved  

 turnusudskiftning.
Erhvervsfremme Styrelsen har i tilknytning til  

 bekendtgørelsen udarbejdet en vejledning herom.
10.2 Kontrol af vandmålere I bekendtgørelse nr. 68 af 27. januar 1997, som ændret ved bekendtgørelse  

 nr. 154 af 19. febarur 1997, omkontrol med vandmålere, der anvendes til  

 måling af forbrug af varmt og koldt vand, er fastsat lignende regler for  

 vandmålere, der opsættes efter Miljø- og Energiministeriets og/eller efter  

 Bygge- og Boligstyrelsens regler.
Vandforsyningen skal etablere de krævede kontrolsystemer inden den 1.  

 februar 2000, hovrefter vandmålere skal kontrolleres efter en statistisk  

 stikprøvekontrol eller ved turnusudskiftning.
Erhvervsfremme Styrelsen har i  

 tilknytning til bekendtgørelsen udarbejdet en vejledning herom.
10.3 Kontrol af fjernvarmemålere I bekendtgørelse nr. 262 af 14. april 1994 om kontrol med måling af  

 fjernvarme i afregningsøjemed fastsættes regler for typegodkendelse og  

 verifikation af de afregningsmålere, som fjernvarmeselskaberne bruger over  

 for deres kunder.
Disse kontrolsystemer er godt indarbejdede og ændres ikke  

 på grund af de nye regler om individuel måling.
10.4 Kontrol af varmefordelingsmålere I bekendtgørelse nr. 70 af 28. januar 1997 om kontrol med  

 varmefordelingsmålere, der anvendes som grundlag for fordleing af forbrug af  

 varme, fastsættes regler for både elektroniske målere og fordampningsmålere.  

 Det præciseres i bekendtgørelsen, at der kun må anvendes en type  

 fordelingsmålere i samme fordelingssystem, og at målerne og deres anvendelse  

 skal leve op til den europæiske standard for fordelingsmålere, dvs. at de  

 bl.a. skal typegodkendes, anvendes og vedligeholdes efter fabrikantens  

 anvisninger.
De enkelte varmefordelingsmålere skal ikke verificeres.
I stedet kræves,  

 at fabrikanten udsender en overensstemmelseserklæring med typegodkendelsen.
Bygningens ejer har ansvaret for, at de anvendte målere lever op til  

 kravene.
Hvis administrationen er overladt til et privat målerfirma, kan  

 ejeren leve op til dette ansvar ved at præcisere sine krav til  

 kontrolsystemet i sin kontrakt med målerfirmaet.
Bygningsejere, der selv  

 ønsker at administrere et varmefordelingssystem, må selv sørge for, at  

 kontrolsystemet er i overensstemmelse med reglerne.
10.5 Kontrol af gasmålere Bekendtgørelse nr. 197 af 16. marts 1994 om kontrol med måling af  

 luftformig gas i afregnignsøjemed indeholder de tilsvarende regler for  

 gasmålere og er - som for fjernvarmemålere - allerede indarbejdet.
10.6 Klageadgang vedrørende måleres pålidelighed Udover de almindelige klagebestemmelser indføres med Erhvervsfremme  

 Styrelsens bekendtgørelse en særlig klageadgang, som specielt vedrører det  

 måletekniske system.
Eksempel:  En lejer, der er utilfreds med en fordelingsmåler, skal  

 i første omgang bede bygningens ejer om at se på sagen.
Kun hvis ejeren eller  

 fordelingssystemets administrator ikke behandler klagen forskriftsmæssigt, og  

 hvis klagen angår målenes evne til at måle nøjagtigt eller den måde, hvorpå  

 bygningens ejer fører løbende kontrol med de opsatte målere, kan lejeren  

 indbringe spørgsmålet for Erhvervsfremme Styrelsen.
10.7 Overgangsbestemmelser Bestemmelserne om krav om typegodkendelse og verifikation for målere, der  

 måler el, koldt vand og varmt vand, og krav om overensstemmelseserklæring for  

 varmefordelingsmålere gælder ikke for målere, der er installeret før 1.  

 august 1998. Nedtages sådanne målere, og genopsættes de efter denne dato,  

 skal de leve op til samme krav om nøjagtighed, som gælder for nye målere, med  

 mindre Erhvervsfremme Styrelsen har meddelt dispensation herfra for den  

 pågældende målertype.
11. Varsling af lejeforhøjelse Varsling af lejeforhøjelse som følge af installering af målere og af  

 ændring af afregningsformen m.v. skal ske efter reglerne i lejeloven og i lov  

 om almene boliger.
12. Administrative bestemmelser 12.1 Ansøgning om fritagelse for måling Kommunalbestyrelsen afgør, om en bygning er omfattet af de  

 undtagelsesbestemmelser, som er nævnt i afsnit 9. Ansøgning herom indsendes  

 af ejendommens ejer eller ejerforening til kommunalbestyrelsen med en  

 redegørelse for hvert målerområde for sig og for de forhold i bygningen, som  

 begrunder ansøgningen.
Kommunalbesbyrelsen træffer sin afgørelse på grundlag af en konkret  

 vurdering af forholdene i bygningen.
Kommunalbestyrelsen afgør hvert  

 målerområde, hhv. el, gas, vand og varme, for sig og kan fritage bygningen  

 for at overholde en eller flere af bestemmelserne.
 Kommunalbestyrelsen kan afvise en ansøgning, der ikke er fyldestgørende  

 begrundet.
12.2 Tidsbegrænset undtagelse Kommunalbestyrelsen kan, hvor det er hensigtsmæssigt, overveje at gøre en  

 eventuel undtagelse fra kravet om individuel måling tidsbegrænset,  

 eksempelvis i 5-10 år.
Det skal ske på grundlag af en konkret vurdering som  

 nævnt ovenfor. en tidsbegrænset undtagelse kan være hensigtsmæssig i  

 tilfælde, hvor fjernvarmeforsyningsselskabets aktuelle tarif bevirker, at  

 installering af målere ikke er økonomisk rimelig.
Tilsvarende kan undtagelsen  

 gøres tidsbegrænset under hensyn til den fortsatte teknologiske udvikling af  

 målerne.
En tidsbegrænsning vil give kommunalbestyrelsen mulighed for ved  

 udløbet at vurdere, om forudsætningerne for en undtagelse fortsat er til  

 stede.
 Anvendelse af denne løsning kan ske ved brug af byggelovens § 26.
12.3 Spørgsmål om korrektion for yderlig beliggenhed kan indbringes for  

 kommunalbestyrelsen En beboer eller erhvervslejer, der er utilfreds med ejerens korrektion for  

 yderlig beliggenhed, eller som forgæves har søgt at få foretaget en sådan  

 korrektion, kan indbringe spørgsmålet for kommunalbestyrelsen.
 Kommunalbestyrelsen træffer afgørelse om, hvorvidt der skal foretages  

 korrektion, på hvilket beregningsgrundlag korrektionen skal foretages, og  

 hvilken korrektion der skal foretages.
 Afgørelsen træffes på grundlag af en konkret vurdering af forholdene.  

 Kommunen kan i den forbindelse stille krav til ejeren om at gennemføre en  

 aktuel varmetabsberegning eller på anden vis sandsynliggøre, at grundlaget  

 for beslutningen er i orden.
Selv om en beboer eller en erhvervslejer har indbragt spørgsmålet om  

 korrektion for yderlig beliggenhed for kommunalbestyrelsen, skal ejeren,  

 respektere lejelovens regler om varmeregnskab.
Ifølge lejelovens § 40, stk. 3  

 skal ejeren indbringe en skriftlig lejerindsigelse for boligretten (i de  

 regulerede kommuner for huslejenævnet) senest 6 uger efter lejerfristens  

 udløb.
12.4 Klageadgang Kommunalbestyrelsens afgørelser kan påklages efter reglerne i byggelovens  

 § 23 og § 24.
 Klagemyndigheden er statsamtet eller i København og Frederiksberg kommuner  

 Bygge- og Boligstyrelsen.
 Klagefristen er 4 uger fra den dag, afgørelsen er meddelt klageren.
Kun retlige spørgsmål kan påklages.
Statsamtet eller Bygge- og  

 Boligstyrelsen afgør, om at der er tale om et retligt spørgsmål.  

 Klagemyndigheden kan tage stilling til, om kommunen har haft et  

 tilstrækkeligt grundlag til at afgøre en sag ud fra en konkret vurdering.
Men  

 kommunens skønsmæssige afgørelse kan ikke omstødes.
12.5 Opkrævning af gebyrer Kommunalbestyrelsen kan beslutte at opkræve gebyr for sin behandling af  

 sager, jf. byggelovens § 28, stk. 1.
Gebyrerne skal være formålsbestemte.
Kommunalbestyrelsen fastsætter  

 beregningsmåden for gebyrerne, gebyrstørrelsen og forfaldstid.
Gebyrer for behandling af en ansøgning om undtagelse fra bestemmelserne om  

 måling, som kommunalbestyrelsen har udredet fordkudsvis, kan inddrives ved  

 udpantning i den pågældende ejendom.
Gebyrerne har samme fortrinsret i  

 ejendommen som kommunale ejendomsskatter.
Fortrinsretten for beløb, der er  

 udredet forskudsvis, skal tinglyses på ejendommen.
Tinglysningen er uden  

 betydning for fortrinsrettens gyldighed.
 Udpantningsretten gælder ikke for gebyrer, som kommunalbestyrelsen  

 opkræver i forbindelsemed behandling af sager om korrektion for yderlig  

 beliggenhed.
Indbringer en beboer eller en bruger et spørgsmål om korrektion for  

 yderlig beliggenhed for kommunalbestyrelsen, er det som udgangspunkt beboeren  

 eller brugeren, der skal betale gebyret.
Korrektion for yderlig beliggenhed  

 omfatter en omfordeling af varmeudgiften i hele ejendommen, hvorfor gebyret  

 også omfatter hele ejendommen.
Får beboeren eller brugeren helt eller delvist  

 medhold, skal ejendommens ejer eller ejerforening betale gebyret, da  

 korrektionen også vil få konsekvenser for de øvrige beboere eller brugere.
13. ejerens pligt Forpligtelsen til at installere eller forberede installering af målere  

 efter bekendtgørelsens bestemmelser samt til at foretage korrektion for  

 yderlig beliggenhed påhviler ejendommens ejer.
For ejendomme, der er  

 udstykket efter lov om ejerlejligheder, påhviler forpligtelsen  

 ejerforeningen.
For almene bebyggelser påhviler forpligtelsen boligorganisationens  

 bestyrelse.
Denne vil som regel overlade den praktiske gennemførelse til  

 organisationsne administration i samarbejde med den lokale  

 afdelingsbestyrelse.
Læs mere herom i afsnit 15, Beslutningsprocessen i  

 alment byggeri.
 Undladelse af at iagttage forpligtelsen straffes med bøde.
14. Beslutningsprocessen i privat udlejningsbyggeri Efter lejelovens § 37 stk. 2 kan beboerrepræsentanterne eller et flertal  

 af lejerne kræve, at varmeudgifterne i fremtiden skal fordeles efter  

 individuel måling på grundlag af varmefordelingsmålere, hvis udgifterne  

 fordeles efter areal eller rumfang.
 Denne bestemmelse, der sigter på den bestående bebyggelse, bevirker, at  

 lejerne kan få installeret varmemålere inden bekendtgørelsens tidsfrister.
 Efter § 37, stk. 3 har udlejeren en tilsvarende ret til at kræve, at  

 fordelingen fremover skal ske på grundlag af varmefordelingsmålere.
 I begge tilfælde betragtes varmefordelingsmålere som en forbedring i  

 lejelovens forstand.
15. Beslutningsprocessen i alment byggeri Af § 38 i lov om almene boliger m.v. fremgår, at afdelingsstyrelsen i en  

 almen boligafdeling efter reglerne i lov om leje kan træffe beslutning om, at  

 fordelingen af udgifter til varme og el skal ske på grundlag af  

 varmefordelingsmålere og elmålere.
Beslutningen skal godkendes på  

 afdelingsmødet, jf. § 37 i lov om almene boliger m.v.
 Bestemmelsen i lovens § 38, der tager sigte på den bestående bebyggelse,  

 bevirker, at afdelingsbestyrelsen kan få installeret varme- og elmålere inden  

 bekendtgørelsens tidsfrister.
Efter bekendtgørelsen har ejeren pligt til at sørge for, at varme- og  

 elmålere er installeret inden 1.1.1999. En afdelingsbestyrelse kan således  

 ikke ved at undlade at træffe beslutning påberåbe sig en ret til at undlade  

 installering af målere.
Afdelingsstyrelsen og afdelingsmødet kan derimod  

 henholdsvis beslutte og godkende, at der efter reglerne i bekendtgørelsen  

 søges om dispensation fra det gældende krav om installering af målere.
Det er dog vigtigt at være opmærksom på, at denne dispensationsadgang ikke  

 benyttes til at fremme ansøgninger, der alene er begrundet i en principiel  

 modstand mod afregning efter individuel måling.
For bygninger med  

 gennemsnitlige forbrug og udgifter til installering af målere vil der ikke  

 foreligge særlige forhold, der kan begrunde en undtagelse.
Ubegrundede  

 ansøgninger om fritagelse vil balaste den kommunale administration og påføre  

 en unødvendig udgift til gebyr for kommunalbestyrelsens behandling af sagen.
§ 38, 2.  pkt. i lov om almene boliger m.v. vedrører  

 vandudgifters fordeling på grundlag af individuelle fordelings- eller  

 afregnignsmålere.
Her er det ene og alene afdelingsbestyrelsen og  

 afdelingsmødet, der kan henholdsvis beslutte og godkende, at der skal  

 installeres individuelle vandmålere, idet der ikke eksisterer krav herom.  

 Afdelingsbestyrelsen samt afdelingsmødet skal dog være opmærksom på, at der i  

 forbindelse med nyinstallering af vandinstallationer i bestående byggeri skal  

 forberedes installering af koldtvandsmålere.
 Installering af målere betragtes af Boligselskabernes Landsbyggefond som  

 en forbedring, der giver adgang til at benytte boligorganisationernes  

 trækningsret i Landsbyggefonden til delvis finansiering af udgifterne.
16. Ikrafttræden Bekendtgørelsen trådte i kraft den 1. februar 1997.
 Bekendtgørelsens bestemmelser om bybyggeri gælder for nybyggeri, som får  

 byggetilladelse, anmeldes eller påbegyndes efter bekendtgørelsens  

 ikrafttræden.
 Dette indebærer, at byggeprojekter, der har fået byggetilladelse, men  

 endnu ikke var påbegyndt 1. februar 1997, er omfattet af bestemmelserne.  

 Herved kan målere installeres hensigtsmæssigt i forbindelse med byggeriet, og  

 brugerne undgår, at der allerede inden 1999 skal foretages investeringer i  

 installering af målere, der påvirker huslejen.
 Bekendtgørelsens øvrige bestemmelser om bestående bebyggelse gælder for al  

 bestående bebyggelse uanset opførelsestidspunktet.
Redaktionsgruppens sammensætning Denne vejledning er udarbejdet af en redaktionsgruppe bestående af:
Civilingeniør Alex Rytt, Boligselskabernes Landsforening Cand.jur.
Torben Juhl Andersen, Danske Elværkers Forening Ingeniør Jørgen Aamand, Danske Fjernvarmeværkers Forening Driftsbestyrer Svend E.
Nakskov, Danske Vandværkers Forening Afdelingsingeniør Jørgen Aa.
Christoffersen, Københavns Kommune Journalist Steen Hartvig Jacobsen Fuldmægtig Marie H.
Jørgensen, Bygge- og Boligstyrelsen Fuldmægtig Inge Smith, Bygge- og Boligstyrelsen Civilingeniør Ejner Jerking, Bygge- og Boligstyrelsen Illustrationer: Carsten Madsen Litteratur-henvisning:
 Betænkninger m.v.
 - Betænkning 1286 om individuel måling af forbrugsposter, afgivet af  

 udvalget om obligatorisk måling af forbrugsposter, februar 1995.
- Bilag vedr.
BEtænkning 1286 om individuel måling af forbrugsposter,  

 februar 1995.
 Begge bind kan købes hos Statens Information, Nørre Farimagagade 65,  

 Postboks 1103, 1009 København K., tlf.: 33 37 92 00, fax: 33 37 92 99.
 Love og lovbekendtgørelser:
 - Boligministeriets Bekendtgørelse nr. 805 af 9. oktober 1995 af byggelov.
 - Boligministeriets Bekendtgørelse nr. 374 af 22. maj 1996 af lov om  

 almene boliger m.v.
 - Boligministeriets Bekendtgørelse nr. 837 af 20. september 1966 af lov om  

 leje.
 - Miljø- og Energiministeriets bekendtgørelse nr. 436 af 10. juni 1997 om  

 ændring af lov om varmeforsyning (Etablering af direte kundeforhold mellem  

 forbruger og forsyningsselskab).
 - Miljø- og Energiministeriets bekendtgørelse nr. 430 af 10. juni 1997 om  

 ændring af lov om vandforsyning m.v. (Etablering af direkte kundeforhold  

 mellem forbruger og vandforsyning).
 Andre bekendtgørelser:
 - Bygge- og Boligstyrelsens bekendtgørelse nr. 891 af 9. oktober 1996 om  

 individuel måling af el, gas, vand og varme.
 - Bygge- og Boligstyrelsens bekendtgørelse nr. 565 af 1. juli 1997 om  

 ændring af bekendtgørelse om individuel måling af el, gas, vand og varme.
 - Miljø- og Energiministeriets bekendtgørelse nr. 525 af 14. juni 1996 om  

 betaling for vand efter målt forbrug m.v. på ejendomsniveau.
 - Erhvervsfremme Styrelsens bekendtgørelse nr. 54 af 23. januar 1997 om  

 kontrol med elmålere, der anvendes til måling af elforbrug.
 - Erhvervsfremme Styrelsens bekendtgørelse nr. 197 af 16. marts 1994 om  

 kontrol med måling af luftformig gas i afregningsøjemed.
 - Erhvervsfremme Styrelsens bekendtgørelse nr. 68 af 27. januar 1997 om  

 kontrol med vandmålere, der anvendes til måling af varmt og koldt vand, som  

 ændret ved bekendtgørelse nr. 154 af 19. februar 1997.
 - Erhvervsfremme Styrelsens bekendtgørelse nr. 262 af 14. april 1994 om  

 kontrol med måling af fjernvarme i afregningsøjemed.
 - Erhvervsfremme Styrelsens bekendtgørelse nr. 70 af 28. januar 1997 om  

 kontrol med varmefordelingsmålere, der anvendes som grundlag for fordeling af  

 forbrug af varme.
 Bekendtgørelserne kan købes hos Schultz Information; Herstedvang 10-12,  

 2620 Albertslund, tlf: 43 63 23 00, fax: 43 63 19 49.
 Vejledninger m.v.:
 - Erhvervsfremme Styrelsens Måletekniske direktiv om Kontrolsystem for  

 elmålere i drift, MDIR nr. 07.51-01, udg. 1 af 1. februar 1997.
 - Erhvervsfremme Styrelsens Måletekniske direktiv om Kontrolsystem for  

 koldt- og varmtvandsmålere i drift, MDIR nr. 02.36-01, udg. 1 af 19. marts  

 1997.
 - Erhvervsfremme Styrelsens Måletekniske Meddelelse MM nr. 95 af 5.  

 februar 1997: Nye bestemmelser for elmålere, der benyttes til måling af el i  

 afregningsøjemed.
 - Erhvervsfremme Styrelsens Måletekniske Meddelelse MM nr. 96 af 2. april  

 1997: Nye bestemmelser for varmefordelingsmålere.
 Disse vejledninger fås hos Ena Døj, Erhvervsfremme Styrelsen, tlf: 35 86  

 82 55, fax: 35 86 86 87.
 Ovennævnte bekendtgørelser og vejledninger er nævnt i de udgaver, der var  

 gældende pr. 1. juli 1997. Det er naturligvis de til enhver tid nyeste  

 udgaver, der vil være gældende.
