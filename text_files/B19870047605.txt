 I henhold til § 15 i lov nr. 209 af 21. maj 1969 om uddannelse af  

 børnehave- og fritidspædagoger fastsættes:
 § 1.  Størrelsen af den statslige vikarhjælp  

 fastsættes årligt på Finansloven.
§ 2.  Statslig vikarhjælp ydes som tilskud til  

 ansættelsesmyndigheden til at aflønne vikarer for børnehave- og  

 fritidspædagoger, som gennemgår efter- og videreuddannelse.
Det er en  

 forudsætning, at denne uddannelse er tilrettelagt som sammenhængende  

 heltidsundervisning på kurser af mindst 3 og højst 10 måneders varighed ved  

 en af de institutioner, som af Undervisningsministeren er godkendt som efter-  

 og videreuddannelsesinstitution.
Heltidsundervisning foreligger, når der  

 undervises i mindst 14 ugentlige skematimer.
 Stk. 2.  Til studerende, der er tilmeldt årskursus som  

 deltidsstuderende, kan der ydes vikarhjælp af 1 måneds varighed ved  

 udarbejdelse af specialeopgave.
§ 3.  For at ansættelsesmyndigheden kan modtage  

 statslig vikarhjælp skal kursusdeltageren § 4.  Ansøgning om statslig vikarhjælp fremsendes af  

 den kursussøgende til institutionen med ansættelsesmyndighedens anbefaling om  

 optagelse på kurset.
§ 5.  Institutionen træffer afgørelse om ydelse af  

 statslig vikarhjælp inden for de af Undervisningsministeriet meddelte  

 tilskudsrammer.
Institutionen meddeler ansøgerens ansættelsesmyndighed sin  

 afgørelse samtidig med underretning til ansøgeren om optagelse eller afslag  

 på kursus.
§ 6.  Tilskuddet til vikar ydes for det antal måneder,  

 kurset varer.
I dele af kalendermåneder udgør tilskuddet pr. dag 1/30 af  

 tilskuddet for hele kalendermåneder.
Stk. 2.  Tilskuddet beregnes på grundlag af lønnen for  

 tjenestemænd i lønramme 8, skalatrin 13, stedtillægssats III med tillæg af  

 arbejdsgiverbidrag til ATP, AUD m.v.
Der ydes ikke tilskud til  

 kursusdeltagernes eventuelle særlige tillæg.
 § 7.  Tilskuddet udbetales af institutionen til  

 kursusdeltagerens ansættelsesmyndighed månedsvis bagud.
§ 8.  Klager over institutionens afgørelser efter  

 denne bekendtgørelse indgives til institutionen senest 4 uger efter, at  

 afgørelsen er meddelt den pågældende.
Hvis klagen ikke tages til følge, og  

 klageren fastholder klagen, videresender institutionen straks denne - bilagt  

 en udtalelse - til Direktoratet for de Videregående Uddannelser.
 Stk. 2.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 9.  Bekendtgørelse træder i kraft 1. august 1987.
