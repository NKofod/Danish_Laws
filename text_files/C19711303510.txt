 Spørgsmålet om i hvilket omfang staten kan påtage sig udgiften i  

 forbindelse med præparatfremstilling og vask af kompressorier ved  

 trikinundersøgelse har på given foranledning været forelagt  

 landbrugsministeriet til afgørelse.
 Landbrugsministeriet har derefter afgjort spørgsmålet derhen, at disse  

 udgifter er det offentlige uvedkommende, jf. § 15 i bekendtgørelse nr. 320 af  

 20. december 1924 angående udførsel af kød m.m.
 Det skal således meddeles, at der ved indsendelse af regninger for  

 udbetalt timeløn til læge trikinsøgere kun må medtages betaling for den tid,  

 der faktisk medgår til selve trikinundersøgelsen, medens udgift til medhjælp  

 til klipning af præparater og anbringelse af disse i kompressorier samt vask  

 af sidstnævnte efter endt undersøgelse påhviler de enkelte slagterier.
 P.V.V.
