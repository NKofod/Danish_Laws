I de almindelige overvejelser om indførelse af moderne kontorteknologi ved  

 domstolene indgår spørgsmålet om indførelse af edb i fogedretterne.  

 Justitsministeriet har således efter drøftelse i Domstolenes Teknologiudvalg  

 iværksat driftsforsøg med et edb-fogedsagssystem ved retterne i Hobro,  

 Frederikssund og Frederiksberg samt Københavns Byret.
De foreløbige  

 erfaringer fra disse forsøg har vist, at der kan opnås store fordele ved  

 indførelse af moderne kontorteknologi i fogedretterne, og at det ikke mindst  

 i denne henseende er væsentligt, at der arbejdes med ensartede retningslinjer  

 bl.a. for fogedsagsjournaliseringen.
 På denne baggrund og i øvrigt for at lette overgangen til et edb-baseret  

 fogedsystem, fastsættes der efter drøftelse i Domstolenes Teknologiudvalg med  

 virkning fra den 1. januar 1990 følgende retningslinjer for journalisering af  

 fogedsager:
 Der tildeles nyt saglistenummer, når der betales ny retsafgift  

 (grundafgift) efter retsafgiftsloven.
For sager med udpantningsret og andre sager, hvor retsafgift (grundafgift)  

 kun betales ved første fremsættelse af begæring, tildeles der et nyt  

 saglistenummer ved ny fremsættelse af begæring, såfremt der den 1. januar i  

 det pågældende år er gået mere end 1 år siden den første fremsættelse.
Dette  

 indebærer, at sagen skal være indgået i et kalenderår mere end 1 år tilbage i  

 tiden.
F.eks. vil der i 1990 kun skulle tildeles et nyt nummer i sager  

 indgået i 1988 eller tidligere.
Opmærksomheden henledes i øvrigt på Justitsministeriets cirkulæreskrivelse  

 af 4. april 1986 om sagsnummerering.
Efter dette cirkulære opdeles et  

 sagsnummer i sagstype (1.-5. ciffer) og saglistenummer (6.-12. ciffer), hvor  

 de enkelte cifre i talrækken henviser til:
Det skal i øvrigt fremhæves, at alle modtagne fogedsager skal indføres i  

 kassen og tildeles et saglistenummer, ligesom sagen skal indføres i  

 fogedsaglisten.
Dette gælder også, selv om den enkelte skyldner er insolvent.  

 Fogedsaglisten skal af regnskabsmæssige årsager i alle fogedsager (alm.  

 udlæg, sager med udpantningsret, kreditkøb, ind- og udsættelsesforretninger,  

 arrest og forbud) indeholde såvel saglistenummeret (6.-12. ciffer) som  

 kassens hovedtællenummer.
 P.M.V.
 E.B.
