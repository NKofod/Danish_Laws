Københavns kommune Gårdrydningskontoret Farvergade 27 A, st.
 1463 København K.
 Indberetning af ønsker om statsstøtte mv.
 Under henvisning til Boligstyrelsens cirkulære af 3.7.1986 om offentlig  

 støtte til byfornyelse og boligforbedring mv. skal man anmode om, at  

 indberetning af kommunens ønsker om statsstøtte til friarealforbedring efter  

 byggeloven, jf. cirkulærets pkt. 5.5. i fremtiden foretages efter den i  

 cirkulærets afsnit I angivne procedure.
 Om anvendelse af skemaerne i gårdrydningssager efter byggeloven skal dog  

 særligt anføres:
Skema I Skemaet anvendes ikke.
Skema II Skemaet anvendes, når en del af den vejledende tilsagnsramme ønskes  

 konverteret til en bindende tilsagnsramme til en enkelt ny  

 gårdrydningsbeslutning.
 Den statsstøtteberettigede udgift anføres under gruppe »A 3 gårdanlæg  

 mv.« med tilføjelsen »§ 65, stk. 2«.
 Hele den statsstøtteberettigede udgift anføres i kolonnen »ialt«  

 og fordeles på de finansår, hvori udgifterne ventes afholdt og  

 refusionsbegæring fremsendes.
 Som bilag til skema II udfyldes altid den vedlagte økonomioversigt med de  

 aktuelle oplysninger. Økonomioversigten dækker tillige indberetningsbehovet,  

 jf. cirkulærets pkt. 1.2.2. og pkt. 1.4.
Skema III Anvendes ikke.
Skema IV De totale støtteberettigede udgifter for de igangværende gårdrydninger  

 anføres under eet i en rubrik under »Beslutninger kap.
II«, idet  

 der som beslutningsbetegnelse alene anføres »Gårdrydninger, jf. § 65,  

 stk. 2«.
Udgifterne posteres i kolonnerne »refusion« for de  

 enkelte år.
 Såfremt der er behov for en regulering af udgiftsrammen, og reguleringen  

 overstiger den tildelte bindende tilsagnsramme til de af beløbet omfattede  

 (dvs. de igangværende) gårdrydninger under eet, må dette udtrykkeligt anføres  

 på et medfølgende skema II med påtegning »Ansøgning om bindende  

 mertilsagn til igangværende gårdrydninger, jf. § 65, stk. 2«.  

 Mertilsagnsbehovet til disse gårdanlæg anføres på dette skema II som eet  

 samlet beløb.
Skema V Med betegnelsen »Gårdrydninger efter § 65, stk. 2,» anføres  

 (under grupperingen »kap.
VIII + eet-årige kap.
III beslutninger«)  

 behovet for tilsagnsramme og udgiftsramme for de samlede  

 statsstøtteberettigede udgifter til samtlige nye gårdrydninger, hvortil der  

 søges statsstøtte det pågældende år.
Beløbet anføres i kolonnerne  

 »refusion« for hvert år, således at tilsagnsbehovet anføres i det  

 år, hvori der søges om bindende statsstøttetilsagn til gårdrydningen, og  

 udgiftsbehovet anføres i de år, hvori udgifterne ventes afholdt og anmeldt  

 til refusion.
Regnskabsafslutning Efterhånden som de enkelte gårdrydninger afsluttes, fremsendes revideret  

 økonomioversigt til Boligstyrelsen med de endelige regnskabstal og  

 påtegningen: »Gårdrydningen afsluttet«.
 Såfremt der i forbindelse med sagens afslutning er behov for et  

 mertilsagn, som ikke tidligere er ansøgt i forbindelse med indsendelse af  

 skema IV, må økonomioversigten ledsages af ansøgning om bindende mertilsagn  

 på skema II (som anført ovenfor under skema IV).
Refusion Refusionsbegæring fremsendes til Kongeriget Danmarks Hypotekbank og  

 Finansforvaltning i overensstemmelse med cirkulærets pkt. 2.5.a.
Om revision  

 henvises til pkt. 1.7.
Tilbagemelding Med overholdelse af den ovenfor beskrevne procedure for ansøgning om  

 statsstøtte til gårdrydninger efter byggeloven, vil Gårdrydningskontoret  

 kunne gennemføre friarealforbedring fælles for flere ejendomme inden for  

 rammebeløbsordningen, uden forelæggelse af yderligere materiale for  

 Boligstyrelsen.
 Man skal dog anmode om, at eventuel tvivl om fortolkningen af cirkulærets  

 bestemmelser forelægges Boligstyrelsen.
 Boligstyrelsen skal endvidere anmode om at blive underrettet om evt. behov  

 for supplering og ændring af cirkulærets bestemmelser, herunder den ovenfor  

 anførte procedure for ansøgning om tilsagns~ og udgiftsrammer mv. og det  

 vedlagte udkast til økonomioversigt.
Pdv Søren Kruse  ØKONOMIOVERSIGT FORUDSÆTNINGER jf.
Boligstyrelsens cirkulære af 3.7.1986 om offentlig støtte til  

 byfornyelse og boligforbedring mv., afsnit V, især punkterne 5.3.2., 5.3.3.,  

 5.4.2., 5.4.3. og 5.4.4.
