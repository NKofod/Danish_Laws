 Der blev klaget over, at speciallægeerklæringen blev  

 underskrevet af overlægen, som ikke havde undersøgt  

 patienten.
Klage over udfærdigelse af  

 speciallægeerklæring Nævnet oplyste, at det er i overensstemmelse med almindelig  

 anerkendt faglig standard, at lægeerklæringer, herunder  

 også speciallægeerklæringer, kan udfærdiges af  

 ikke-speciallæger under forudsætning af, at den tilgrundliggende  

 undersøgelse og udfærdigelse af erklæringen superviseres  

 af en speciallæge, som ved sin tiltrædelse af erklæringen  

 også dokumenterer, at supervision har fundet sted.
Overlægen havde i sin udtalelse til sagen anført, at  

 sådanne erklæringer tiltrædes af den superviserende  

 overlæge, der således ikke nødvendigvis behøver at  

 have været i direkte kontakt med patienten.
Nævnet fandt på  

 den baggrund, at overlægen vurderede, at 1. reservelægen på  

 tidspunktet for den påklagede hændelse besad den faglige viden og  

 de faglige kvalifikationer, der var nødvendige for at varetage  

 behandlingen af patienten og efterfølgende udfærdige  

 erklæringen.
Nævnet fandt herefter, at overlægen havde  

 handlet i overensstemmelse med almindelig anerkendt faglig standard ved at  

 have underskrevet erklæringen uden personligt at have undersøgt  

 patienten.
