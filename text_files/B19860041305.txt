 I henhold til §§ 1, 6, 6 a og 7 i lov nr. 562 af 21. december 1972 om  

 administration af Det europæiske økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer m.v., som senest ændret ved lov nr. 621 af  

 19. december 1980, og §§ 4, 5, 6, 11, 12 og 13 i lov nr. 221 af 23. maj 1979  

 om regulering af fiskeriet, som senest ændret ved lov nr. 305 af 4. juni  

 1986, fastsættes følgende:
ANVENDELSESOMRÅDE § 1.  Denne bekendtgørelse omfatter den  

 erhvervsmæssige udnyttelse af havets levende ressourcer samt gennemførelsen  

 af og tilsynet med de af Det europæiske økonomiske Fællesskab vedtagne  

 forordninger om regulering af fiskeriet.
 Stk. 2.  Den gælder for fisk, krebs- og bløddyr samt  

 produkter heraf hidrørende fra danske fiskeres fiskeri i og landing fra de i  

 bilaget anførte farvande, medmindre andet er anført.
SOMMERFERIESTOP FOR TORSK, KULLER OG MØRKSEJ § 2.  I tidsrummet 1. til 27. juli 1986, begge dage  

 medregnet, er landing af torsk hidrørende fra fiskeri i Nordsøen, Skagerrak  

 og Kattegat samt landing af kuller og mørksej forbudt.
 Stk. 2.  Uanset det i stk. 1 nævnte forbud er det  

 tilladt fartøjer, som kun fisker, medbringer og lander fiskearter til  

 menneskeligt konsum med undtagelse af sild og makrel en gang i døgnet at  

 medbringe og lande højst:
 Hele den ombordværende fangst skal oplosses på en gang, og en landing må  

 højst indeholde 3.000 kg torsk.
Stk. 3.  Uanset det i stk. 1 nævnte forbud er det  

 tilladt andre fartøjer end de i stk. 2 nævnte en gang i døgnet at medbringe  

 og lande i alt indtil 500 kg torsk, kuller og mørksej hidrørende fra fiskeri  

 i de i stk. 1 nævnte farvande til menneskeligt konsum.
Hele den ombordværende  

 fangst skal oplosses på en gang.
Stk. 4.  Undtaget fra det i stk. 1 nævnte forbud er  

 fartøjer, hvis længde overalt er 12 m eller derunder, og som kun fisker,  

 medbringer og lander fiskearter til menneskeligt konsum.
Fiskeriministeren  

 kan efter ansøgning meddele dispensation til fartøjer, hvis længde overalt er  

 over 12 m, og som lander deres fangster på stranden.
TORSK § 3.  Ved fiskeri af torsk i nedennævnte farvande og  

 perioder, begge dage medregnet, er det tilladt at fiske, medbringe og lande  

 højst følgende mængder (i tons):
Nordsøen, 1. juli til 30. september 1986 6.000 1. oktober til 31. december 1986 6.000 Skagerrak, 1. juli til 30. september 1986 10.000 1. oktober til 31. december 1986 6.000 Kattegat, 1. juli til 30. september 1986 1.000 1. oktober til 31. december 1986 2.000 Østersøen og Bælterne, underområde 22, 1. juli til 30. september 1986 2.000 1. oktober til 31. december 1986 3.000 underområde 23-32, 1. juli til 30. september 1986 3.000 1. oktober til 31. december 1986 9.000 § 4.  Fartøjer, som lander torsk hidrørende fra  

 fiskeri i Nordsøen og Skagerrak, pålægges et døgns liggetid for hver  

 påbegyndt 5 tons torsk i hver landing udover de første 5 tons.
Hele den  

 ombordværende fangst af torsk skal oplosses på en gang.
 Stk. 2.  Ved liggetid forstås det sammenhængende antal  

 døgn, som et fartøj skal tilbringe i havn efter en landing af torsk, jfr.  

 stk. 1. Liggetid måles i hele døgn og beregnes fra kl. 0.00 dagen efter  

 ankomst til havn.
Stk. 3.  Fartøjer, der pålægges liggetid, må ikke  

 forlade landingshavnen, før liggetiden er afviklet.
Liggetid pr. landing skal  

 for hvert fartøj anføres i fartøjets logbog inden indsendelse af  

 logbogsformular.
 Stk. 4.  Fiskeriministeren kan ved meddelelse til Dansk  

 Fiskeriforening og Danmarks Havfiskeriforening fastsætte nærmere bestemmelser  

 for afvikling af liggetid og afgivelse af oplysninger herom.
 § 5.  Mindstemålet for torsk fastsættes for Nordsøen  

 til 40 cm og for øvrige farvande til 35 cm.
 § 6.  Bifangsten af torsk ved fiskeri efter sild i  

 Østersøen og Bælterne må ikke overstige 10 vægtprocent.
KULLER OG MØRKSEJ § 7.  Ved fiskeri af de angivne fiskearter i  

 nedennævnte farvande og perioder, begge dage medregnet, er det tilladt at  

 fiske, medbringe og lande højst følgende mængder (i tons):
Kuller, Nordsøen, 1. juli til 30. september 1986 11.000 1. oktober til 31. december 1986 6.000 Alle farvande undtagen Nordsøen, 1. juli til 30. september 1986 4.500 1. oktober til 31. december 1986 3.000 Mørksej, Alle farvande, 1. juli til 30. september 1986 2.000 1. oktober til 31. december 1986 2.000 § 8.  Fartøjer, der på en given fangstrejse kun  

 fisker, medbringer og lander fiskearter til menneskeligt konsum, må lande  

 højst 30 tons kuller og mørksej i alt, hvoraf mørksej må udgøre højst 15  

 tons, pr. fartøj efter hver fangstrejse, jfr. dog § 2. Hele den ombordværende  

 fangst skal oplosses på en gang.
 Stk. 2.  Fartøjer, der på en given fangstrejse helt  

 eller delvis fisker, medbringer og lander fiskearter til andre formål end  

 menneskeligt konsum, må lande højst 10 tons kuller og mørksej i alt pr.  

 fartøj efter hver fangstrejse, jfr. dog § 2. Hele den ombordværende fangst  

 skal oplosses på en gang.
 § 9.  Mindstemålet for kuller fastsættes for Skagerrak  

 og Kattegat til 32 cm og for øvrige farvande til 35 cm.
 Stk. 2.  Mindstemålet for mørksej fastsættes til 40 cm.
RØDSPÆTTE § 10.  Ved fiskeri af rødspætte i nedennævnte farvande  

 og perioder, begge dage medregnet, er det tilladt at fiske, medbringe og  

 lande højst følgende mængder (i tons):
Skagerrak, 1. juli til 30. september 1986 3.500 1. oktober til 31. december 1986 2.500 Kattegat, 1. juli til 30. september 1986 1.700 1. oktober til 31. december 1986 1.700 § 11.  Mindstemålet for rødspætte fastsættes til 27  

 cm.
MAKREL § 12.  Ved fiskeri af makrel i nedennævnte farvande og  

 perioder, begge dage medregnet, er det af de angivne fartøjstyper tilladt at  

 fiske, medbringe og lande højst følgende mængder (i tons):
 § 13.  Ved fiskeri efter makrel i Nordsøen, norske  

 farvande nord for 62 grader N, Skagerrak og Kattegat er det tilladt hvert  

 trawl- og garnfartøj at fiske, medbringe og lande højst 40 tons makrel pr.  

 fangstrejse.
 § 14.  Fangster af makrel fra notfartøjer, hvis ejere  

 er i besiddelse af en tilladelse udstedt af fiskeriministeren, hvori er  

 angivet, hvilken mængde indehaveren højst må fiske, medbringe og lande med  

 fartøjet, fratrækkes de i § 12 anførte mængder, der er afsat for notfartøjer.
 Stk. 2.  Andre fartøjer, der er udstyret til fiskeri med  

 not, end de i stk. 1 nævnte må kun fiske, medbringe og lande makrel inden for  

 de mængder, der er afsat for trawl- og garnfartøjer i § 12, og på de vilkår,  

 der er fastsat for trawl- og garnfartøjer i § 13.
 § 15.  Til fiskeri efter makrel i Kattegat samt  

 Østersøen og Bælterne må ikke anvendes not.
SILD § 16.  Ved fiskeri af sild i nedennævnte farvande og  

 perioder, begge dage medregnet, er det af de angivne fartøjstyper tilladt at  

 fiske, medbringe og lande højst følgende mængder (i tons):
 § 17.  Ved fiskeri af sild i nedennævnte farvande og  

 perioder, begge dage medregnet, er det af de angivne fartøjstyper med den  

 anførte længde overalt pr. kalenderuge tilladt hvert fartøj at fiske,  

 medbringe og lande højst følgende mængder (i tons):
 Stk. 2.  Ved fiskeri efter sild i Nordsøen er det  

 tilladt hvert trawl- og garnfartøj at fiske, medbringe og lande højst 80 tons  

 sild pr. fangstrejse.
 § 18.  Fangster af sild fra notfartøjer, hvis ejere er  

 i besiddelse af en tilladelse udstedt af fiskeriministeren, hvori er angivet,  

 hvilken mængde indehaveren højst må fiske, medbringe og lande med fartøjet,  

 fratrækkes de i § 16 anførte mængder, der er afsat for notfartøjer.
 Stk. 2.  Andre fartøjer, der er udstyret til fiskeri med  

 not, end de i stk. 1 nævnte må kun fiske, medbringe og lande sild inden for  

 de mængder, der er afsat for trawl- og garnfartøjer i § 16, og på de vilkår,  

 der er fastsat for trawl- og garnfartøjer i § 17.
 § 19.  Ved fiskeri efter sild i Nordsøen er det  

 forbudt om bord på fartøjer at have redskaber, der har en mindre  

 maskestørrelse end 32 mm.
§ 20.  Kun fartøjer, der i fiskeriministeriet  

 forudgående er tilmeldt sildefiskeri i Skagerrak, Kattegat samt underområde  

 23 i Østersøen og Bælterne, må deltage i dette.
De nærmere bestemmelser for  

 tilmelding og deltagelse fastsættes af fiskeriministeren.
 Stk. 2.  Fartøjer, der i en kalenderuge er tilmeldt  

 sildefiskeri i Skagerrak eller Kattegat samt underområde 23 i Østersøen og  

 Bælterne, må ikke i samme periode have redskaber om bord med en  

 maskestørrelse, der er mindre end 32 mm, og må ikke fiske i andre farvande.
 Stk. 3.  Ved fiskeri efter sild i underområde 23 i  

 Østersøen og Bælterne er det forbudt at anvende trawl fra midnat fredag til  

 midnat søndag.
 § 21.  Mindstemålet for sild fastsættes i Østersøen og  

 Bælterne til 18 cm, regnet fra snudespids til halefinnens spids.
 Stk. 2.  Der må i enhver landing af sild fra Østersøen  

 og Bælterne forefindes indtil 10 vægtprocent sild under det fastsatte  

 mindstemål.
 § 22.  Til fiskeri efter sild i Kattegat samt  

 Østersøen og Bælterne må ikke anvendes not.
 Stk. 2.  Til fiskeri efter sild i Østersøen og Bælterne  

 må ikke anvendes redskaber, der har en mindre maskestørrelse end 32 mm.
 Stk. 3.  Undtaget fra stk. 2 er fiskeri med bundgarn og  

 andre pæleredskaber.
 § 23.  Bifangster af sild ved fiskeri efter andre  

 fiskearter i Østersøen og Bælterne må ikke overstige 5 vægtprocent.
BRISLING § 24.  Ved fiskeri af brisling i nedennævnte farvande  

 og perioder, begge dage medregnet, er det tilladt at fiske, medbringe og  

 lande højst følgende mængder (i tons):
Nordsøen, § 25.  Kun fartøjer, der i fiskeriministeriet  

 forudgående er tilmeldt brislingefiskeri i Skagerrak og Kattegat eller  

 underområde 22 i Østersøen og Bælterne, må deltage i dette.
Fiskeriministeren  

 fastsætter nærmere bestemmelser for tilmelding og deltagelse i  

 brislingefiskeriet, herunder de kriterier, som skal anvendes for, at  

 fartøjer, hvis længde overalt er over 17 m, kan tilmeldes og deltage i dette  

 fiskeri.
 Stk. 2.  Fartøjer, der i en kalenderuge er tilmeldt  

 brislingefiskeri i Skagerrak og Kattegat, må ikke i samme periode have  

 redskaber om bord med en maskestørrelse, der er mindre end den foreskrevne  

 maskestørrelse for den pågældende fartøjsstørrelse, og må ikke fiske i andre  

 farvande.
 § 26.  Kun fartøjer, der er i besiddelse af en  

 tilladelse udstedt af fiskeriministeren, må fiske, medbringe og lande  

 brisling hidrørende fra fiskeri i underområde 23-32 i Østersøen og Bælterne.
 Stk. 2.  Tilladelse i medfør af stk. 1 kan kun gives til  

 fiskeri til konsum- og agnformål.
 § 27.  Ved fiskeri i Østersøen og Bælterne efter andre  

 fiskearter er det tilladt at medbringe og lande indtil 10 vægtprocent  

 brisling.
ØVRIGE MOTOR- OG REDSKABSBEGRÆNSNINGER § 28.  I underområde 22 i Østersøen og Bælterne er det  

 forbudt at anvende ethvert fartøj, hvis motorkraft overstiger 300 HK (220  

 kW), til erhvervsmæssigt fiskeri.
Ved motorkraft forstås den af Statens  

 Skibstilsyn i fartøjets fartstilladelse eller tilsynsbog anførte motoreffekt.
 Stk. 2.  Det er i det i stk. 1 nævnte farvand forbudt at  

 fiske med trawl, snurrevod og not fra midnat fredag til midnat søndag.
FISKERI- OG LANDINGSFORBUD § 29.  Når de i § 3, § 7, § 10, § 12, § 16 og § 24,  

 anførte mængder er opfisket, eller opfiskning skønnes nært forestående,  

 udsender fiskeriministeriet i radioen og til Dansk Fiskeriforening og  

 Danmarks Havfiskeriforening meddelelse om det tidspunkt, fra hvilket fiskeri  

 efter og landing af den pågældende fiskeart er forbudt (forbudt fiskeart).
Stk. 2.  Uanset fiskeri- og landingsforbud udstedt i  

 medfør af stk. 1 er det tilladt fartøjer, som kun fisker, medbringer og  

 lander fiskearter til menneskeligt konsum med undtagelse af sild og makrel,  

 en gang i døgnet at medbringe og lande indtil 500 kg forbudte fiskearter  

 eller i alt indtil 10 vægtprocent.
Hele den ombordværende fangst skal  

 oplosses på en gang.
Stk. 3.  Uanset fiskeri- og landingsforbud udstedt i  

 medfør af stk. 1 er det tilladt andre fartøjer end de i stk. 2 nævnte en gang  

 i døgnet at medbringe og lande i alt indtil 500 kg forbudte fiskearter til  

 menneskeligt konsum.
Hele den ombordværende fangst skal oplosses på en gang.
 Stk. 4.  Undtaget fra fiskeri- og landingsforbud i  

 medfør af stk. 1 er fartøjer, hvis længde overalt er 12 m eller derunder, og  

 som kun fisker, medbringer og lander fiskearter til menneskeligt konsum.  

 Fiskeriministeren kan efter ansøgning meddele dispensation til fartøjer, hvis  

 længde overalt er over 12 m, og som lander deres fangster på stranden.
 § 30.  Fiskeri med bundgarn og andre pæleredskaber er  

 undtaget fra fiskeri- og landingsforbud.
 § 31.  Hvis fangsten af de i denne bekendtgørelse  

 angivne fiskearter afviger fra de anførte mængder for den angivne fiskeart  

 for det nævnte farvand og tidsrum, reguleres den tilladte fangst for det  

 efterfølgende tidsrum med en tilsvarende mængde.
 § 32.  Når de samlede tilladte fangstmængder af en  

 fiskeart, der er tildelt Danmark for 1986 i henhold til Det europæiske  

 økonomiske Fællesskabs forordninger, er opfisket, eller opfiskning skønnes  

 nært forestående, udsender fiskeriministeriet i radioen og til Dansk  

 Fiskeriforening og Danmarks Havfiskeriforening meddelelse om det tidspunkt,  

 fra hvilket fiskeri efter og landing af den pågældende fiskeart er forbudt.
KONTROLBESTEMMELSER § 33.  Uanset bestemmelserne i Kommissionens  

 Forordning (EØF) Nr. 2807/ 83 af 22. september 1983 om nærmere bestemmelser  

 for registrering af oplysninger om medlemsstaternes fangster, som suppleret  

 ved fiskeriministeriets bekendtgørelse nr. 108 af 13. marts 1985 om føring af  

 logbog m.v., skal ethvert fartøj, hvis længde overalt er over 10 m, og som  

 deltager i fiskeri efter torsk, kuller, mørksej, rødspætte, makrel, sild og  

 brisling, jfr. §§ 3, 7, 10, 12, 16 og 24, føre såvel logbog som  

 landingsopgørelse ved deltagelse i de pågældende fiskerier.
 § 34.  Tilsynet med overholdelsen af bestemmelserne i  

 denne bekendtgørelse og de i henhold hertil givne forskrifter påhviler  

 politiet, fiskerikontrollen og førerne af de under fiskeriministeriet hørende  

 fartøjer, der bemyndiges dertil af fiskeriministeren.
Stk. 2.  Føreren af et fiskerfartøj skal stoppe dette,  

 når kontrolmyndigheden giver ordre hertil, og skal lette kontrolmyndighedens  

 adgang til fartøjet.
Desuden skal føreren være behjælpelig ved de  

 undersøgelser af fangst og redskaber samt skibsdokumenter, som  

 kontrolmyndigheden finder nødvendige.
 Stk. 3.  Kontrolmyndigheden er berettiget til at afæske  

 de forklaringer, som den måtte finde nødvendige, at forlange udskrifter af  

 skibsdokumenter, og at foretage fotografering af fartøj, redskaber og last.
 Stk. 4.  I øvrigt finder bestemmelserne i kapitel 6 i  

 lov nr. 306 af 4. juni 1986 om saltvandsfiskeri anvendelse.
STRAFFEBESTEMMELSER § 35.  Overtrædelse af bestemmelserne i denne  

 bekendtgørelse eller de i henhold hertil givne forskrifter straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
IKRAFTTRÆDELSESBESTEMMELSER § 36.  Bekendtgørelsen træder i kraft den 1. juli  

 1986.
 Stk. 2.  Samtidig ophæves bekendtgørelse nr. 79 af 26.  

 februar 1986 om regulering af visse fiskerier.
