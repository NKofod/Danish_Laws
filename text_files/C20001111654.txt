Meddelelse nr. 2/2000 om kursistvilkår under  

 arbejdsmarkedsuddannelserne (6 ugers selvvalgt uddannelse) På given foranledning skal Styrelsen oplyse følgende:
 Det fremfår af lovbemærkningerne til lov om  

 arbejdsmarkedsuddannelser (lovforslag L 30 af 8. oktober 1998), at  

 dagpengeberettigede ledige med ret til 6 ugers selvvalgt uddannelse, som  

 ønsker, at deltage i en selvvalgt AMU-uddannelse af længere varighed, end den  

 pågældende har selvvalgsret (tilbage) til, ikke har mulighed for - forud for  

 påbegyndelsen af arbejdsmarkedsuddannelsen, at få udarbejdet en handlingsplan  

 med henblik på færdiggørelsen af arbejdsmarkedsuddannelsen.
Der har fra uddannelsesstederne side hersket usikkerhed om,  

 hvorvidt 6 ugers selvvalgt uddannelse kunne anvendes til AMU-uddannelser af  

 f.eks. 8 ugers varighed.
Denne mulighed foreligger efter reglerne, således at  

 6  

 ugers selvvalgt uddannelse kan bruges i forbindelse med de første 6 uger af  

 kurset og AF kan eventuelt udarbejde en handlingsplan for de resterende 2  

 uger,  

 blot må handlingsplanen ikke udarbejdes forud for påbegyndelsen af  

 AMU-uddannelsen af 8 ugers varighed.
 Samtidig skal Styrelsen gøre opmærksom på, at AF ikke  

 nødvendigvis skal afvente, at den ledige har opbrugt selvvalgsmuligheden, før  

 AF i forbindelse med en handlingsplan kan tage stilling til eventuel  

 yderligere  

 uddannelse.
