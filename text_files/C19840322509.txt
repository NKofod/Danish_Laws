Arbejdsformidlingskontorerne De statsanerkendte Arbejdsløshedskasser Det meddeles herved, at folketinget ved lov nr. 238 af 23. maj 1984 har  

 vedtaget visse ændringer i arbejdsløshedslovens afsnit om  

 arbejdsløshedsforsikring.
 Ændringerne vedrører bl.a.
 Det fremgår af bemærkningerne til lovforslaget, at ændringerne er et led i  

 regeringens fortsatte bestræbelser på at styrke forsikringselementet i  

 arbejdsløshedsforsikringen og at nedbringe de offentlige udgifter til  

 arbejdsløshedsdagpenge og efterløn.
 Til orientering skal man, idet der i øvrigt henvises til lovens tekst, om  

 ændringerne anføre følgende:
 1) Fortsat suspension af pristalsreguleringen for højeste dagpenge.
 Suspension af pristalsreguleringen for højeste dagpengebeløb videreføres  

 indtil den 1. april 1986.
 Herom anføres i bemærkningerne til lovforslaget: »Ved lov nr. 576 af  

 27. oktober 1982 blev det vedtaget, at pristalsreguleringer af dagpengenes  

 højeste beløb, jfr. lovens § 47, stk. 1, på grundlag af reguleringspristal  

 fra 1. januar 1983 og til og med 1. januar 1985 bortfaldt, og at  

 taktreguleringer af det højeste dagpengebeløb, jfr. lovens § 47, stk. 4,  

 bortfaldt fra og med den 1. oktober 1983. Dagpengenes højeste beløb udgør  

 indtil 1. april 1985 2.010 kr. om ugen, for nyuddannede m.fl. 1.596 kr. om  

 ugen.
 Det blev endvidere vedtaget, at der inden udgangen af 1984 skulle  

 fremsættes forslag for folketinget til ændrede regler om regulering af  

 dagpengenes højeste beløb (lovens § 115).
 Regeringen foreslår, at bortfald af pristalsreguleringen videreføres  

 indtil 1. april 1986. Forslaget skal ses i lyset af regeringens planer om en  

 reform af arbejdsløshedsforsikringen.
 Forslaget indebærer, at dagpengenes højeste beløb og højeste beløb på 1.  

 trin for efterlønsmodtagere, som er gået på efterløn efter 1. januar 1983,  

 fortsat vil udgøre 2.010 kr. ugentlig indtil 1. april 1986. Det højeste beløb  

 på efterlønsordningens 2. og 3. trin vil fortsat udgøre 80, henholdsvis 70  

 pct. heraf.
 Efterlønsmodtagere, der er overgået til efterløn senest 1983, har som en  

 særordning fået en regulering, således at beregningsgrundlaget pr. uge for  

 det højeste beløb blev tillagt 45 kr.pr. 1.april 1983, 1. oktober 1983, 1.  

 april 1984 og 1. oktober 1984.
I tiden indtil 1. april 1986 kan det højeste beløb for disse  

 efterlønsmodtagere højst udgøre 2.172 kr. om ugen.
For efterlønsmodtagere på  

 2. og 3. trin er det højeste beløb 80, henholdsvis 70 pct. heraf.« 2) Fortsat fastholdelse af den nuværende dimittendsats.
 Det særlige beløb for nyuddannede (dimittendsatsen) vil indtil 1. april  

 1986 fortsat udgøre 1.596 kr. om ugen.
 3) Ændring af medlemsbidraget.
 Medlemsbidraget forhøjes til 7 gange dagpengenes størrelse efter lovens §  

 46, stk. 2.
 For efterlønsmodtagere indbetales kun halvdelen af det for de øvrige  

 medlemmer fastsatte beløb.
 Disse ændringer træder i kraft den 1. januar 1985.
Om ændringen af medlemsbidraget anføres i bemærkningerne til lovforslaget:  

 »Medlemsbidraget forhøjes med 335 kr. årlig, dog nedsættes bidraget med  

 837 kr. årlig for efterlønsmodtagerne.
Medlemsbidraget blev senest forhøjet  

 med virkning fra 1. januar 1983 til årlig at udgøre 6 gange dagpengenes  

 højeste beløb i vedkommendes arbejdsløshedskasse.
Højeste dagpenge er normalt  

 på 335 kr.
Medlemsbidraget foreslås nu forhøjet fra 6 til 7 gange dagpengenes  

 størrelse, hvilket indebærer en stigning fra højst 2.010 kr. årlig til højst  

 2.345 kr. årlig.
På baggrund af de seneste års stigninger i medlemsbidraget  

 og under hensyn til den fortsatte suspension af reguleringer af dagpenge og  

 efterløn, jfr. pkt. 2, finder regeringen, at det vil være rimeligt at  

 fastsætte medlemsbidraget for efterlønsmodtagere til et mindre beløb end for  

 de erhvervsaktive medlemmer.
Det foreslås derfor, at medlemsbidraget for efterlønsmodtagere fastsættes  

 til det halve af medlemsbidraget for de øvrige medlemmer.
Bidraget for  

 efterlønsmodtagere nedsættes herefter fra højst 2.010 kr. årlig til 1.173 kr.  

 årlig.« P.D.V.
