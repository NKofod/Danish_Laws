I.
FREMGAMGSMÅDEN VED PÅLÆGGELSE AF STANDSNINGS- OG PARKERINGSAFGIFT.
 § 1.  Ved pålæggelse af afgift for standsnings- og  

 parkeringsforseelser efter færdselslovens § 121, stk. 1, anvendes særlige  

 blanketter i form af girokort med gennemskrivning til kontrolkort.
§ 2.  Girokortet overgives til føreren.
Er føreren  

 ikke til stede, anbringes det på køretøjet.
Polititjenestemanden  

 (parkeringskontrolløren) beholder kontrolkort 1 og 2. Blanketten skal  

 udfyldes således, at den fremtræder let læselig.
§ 3.  Ved arbejdstids ophør afleveres kontrolkort 1 og  

 2 for pålagte afgifter til tjenestestedet.
Samtidig afleveres eventuelle  

 blanketter, der er forkert udfyldt og derfor ikke benyttet.
 § 4.  Tjenestestedet indsender dagligt de indkomne  

 kontrolkort 1 til centralregisteret for parkeringsafgifter sammen med en  

 opgørelse over det samlede antal pålagte afgifter.
§ 5.  Tjenestestedet skal opbevare kontrolkort 2 i  

 mindst 1 år.
Forkert udfyldte blanketter opbevares indtil første  

 kasseinspektion.
§ 6.  Såfremt standsning eller parkering i strid med  

 bestemmelserne i færdslslovens § 121, stk. 1, har været til fare for andre  

 eller unødigt forvoldt ulempe for færdslen, pålægges afgift ikke.
Politiet  

 skriver i så fald sædvanlig notits eller rapport om forseelsen.
Konstateres  

 en sådan overtrædelse af en parkeringskontrollør, skal denne omgående  

 underrette politiet (i København parkeringskontoret).
II.
OPKRÆVNING OG REGNSKABSFØRELSE.
 § 7.  Centralregisteret for parkeringsafgifter  

 foretager opkrævning og inddrivelse af samt regskabsførelse for standsnings-  

 og parkeringsafgifter.
§ 8.  Betales afgiften ikke inden den fastsatte frist  

 (10 dage), søges den indkrævet hos køretøjets ejer.
Har et køretøj såvel en  

 registreret ejer som en registreret bruger, søges afgiften dog indkrævet hos  

 brugeren.
Der gives ejeren (brugeren) en frist for afgiftens betaling på  

 mindst 10 dage fra den dag, hvor afgiftskravet er meddelt ham.
 § 9.  Betaling af standsnings- og parkeringsafgifter  

 må kun ske gennem postvæsenet eller direkte til centralregisteret for  

 parkeringsafgifter.
III.
UDSÆTTELSE MED BETALING; EFTERGIVELSE M.V.
 § 10.  Centralregisteret for parkeringsafgifter afgør  

 ansøgninger om udsættelse med betaling af pålagte afgifter.
 Stk. 2.  Der bør i almindelighed ikke gives tilladelse  

 til afdragsvis betaling.
§ 11.  Politimesteren (politdirektøren) afgør  

 ansøgninger om eftergivelse af afgifter pålagt i kredsen.
Eftergivelse kan  

 bl.a. ske, hvor ejer/brugerforholdet ikke er tilstrækkeligt klart, eller hvor  

 der i øvrigt er rimelig bevistvivl.
Eftergivelse skal ske, hvor standsningen  

 eller parkeringen er omfattet af justitsminiteriets cirkulæreskrivelse af 28.  

 oktober 1975 om parkeringslempelser for alvorligt gangbesværede trafikanter  

 eller af justitsministeriets cirkulæreskrivelse af 6. april 1964 om lægers  

 parkering, som suppleret ved justitsministeriets cirkulæreskrivelse af 2.  

 juli 1971.
 Stk. 2.  Når der ansøges om eftergivelse, sættes  

 opkrævning af afgiften i bero, indtil politimesterens (politidirektørens)  

 afgørelse foreligger.
 Stk. 3.  Når opkrævning sættes i bero efter stk. 2, og  

 når afgift eftergives, sendes indberetning til centralregisteret for  

 parkeringsafgifter.
 § 12.  Imødekommer politimesteren (politidirektøren)  

 ikke en ansøgning om eftergivelse, der støttes på indsigelse vedrørende  

 beviset for overtrædelsen eller vedrørende den retlige hjemmel for den  

 pålagte afgift, vejledes ansøgeren om, at indsigelsen kan prøves af  

 fogedretten.
IV.
Almindelige bestemmelser.
 § 13.  Centralregisteret for parkeringsafgifter  

 fastsætter nærmere regler om administration, opkrævning og inddrivelse af  

 afgifter for standsnings- og parkeringsforseelser.
 § 14.  Sager angående afgifter for standsnings- og  

 parkeringsforseelser behandles i den politikreds, hvor standsningen eller  

 parkeringen har fundet sted.
 § 15.  Cirkulæret træder i kraft den 1. maj 1977.
 Stk. 2.  Cirkulære nr. 36 af 17. marts 1975 om afgift  

 for standsnings- og parkeringsovertrædelser ophæves.
 Justitsministeriet, den 29. marts 1977.
 Orla Møller.
/P.
Wiese.
