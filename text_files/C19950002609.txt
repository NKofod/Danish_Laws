(Til samtlige statslige institutioner  

 og statsejede eller statskontrollerede virksomheder) Formål og definitioner § 1.  Ifølge § 6 i lov om miljøbeskyttelse (lovbkg.  

 nr. 590 af 27. juni 1994) skal offentlige myndigheder virke for lovens formål  

 ved anlæg og drift af offentlige virksomheder samt ved indkøb og forbrug.  

 Cirkulærets formål er i overensstemmelse hermed at nedsætte miljøbelastningen  

 i forbindelse med statens forbrug og at bidrage til udvikling og afsætning af  

 mindre miljøbelastende produkter gennem en bevidst inddragelse af  

 miljøforhold ved indkøb.
 Stk. 2.  Ved et produkts miljøforhold forstås den  

 miljøbelastning, der er knyttet til et produkt i dets livsforløb fra  

 råvareudvinding over produktion og anvendelse til bortskaffelse.
 Stk. 3.  Ved miljøbelastning forstås både  

 ressourceforbrug og påvirkning af luft, jord og vand som følge af råvare- og  

 energiforbrug, produktionsprocesser, drift, anvendelse af farlige stoffer,  

 håndtering af affald m.m.
Miljø- og energibevidst indkøb § 2.  Alle statslige institutioner og statsejede eller  

 statskontrollerede virksomheder skal jf. § 51, nr. 7 i lov om  

 miljøbeskyttelse, foretage miljøbevidst indkøb ved at inddrage miljøforhold  

 ved indkøb af produkter og tjenesteydelser på lige fod med andre hensyn,  

 f.eks. pris, kvalitet, leveringsbetingelser m.m.
§ 3.  Ved indkøb af energiforbrugende apparater og  

 udstyr m.v., skal der foretages en energiøkonomisk vurdering.
Heri indregnes  

 såvel investeringsomkostninger som de løbende energiudgifter til driften,  

 således at det mest energirigtige apparat så vidt muligt vælges.
 § 4.  Ved kvalitets- og funktionsvurderinger af  

 produkter og tjenesteydelser skal det samtidig vurderes, om produktet og  

 tjenesteydelsen er tilfredsstillende i arbejdsmiljømæssig sammenhæng.
 § 5.  Inddragelse af miljø- og energiforhold i  

 forbindelse med indkøb skal ske under hensyn til de til enhver tid gældende  

 EU-regler om udbud af offentlige indkøb.
Gennemførelse § 6.  Miljø- og energibevidst indkøb skal gennemføres  

 ved, at institutionen formulerer en miljø- og energibevidst indkøbspolitik,  

 udarbejder en handlingsplan for gennemførelse heraf og løbende dokumenterer  

 de opnåede resultater.
Stk. 2.  En handlingsplan bør typisk omfatte Stk. 3.  Institutionen skal udpege medarbejdere, som  

 skal være ansvarlige for miljøbevidst og energirigtigt indkøb og for  

 gennemførelse af handlingsplanen.
 Stk. 4.  Af handlingsplanen skal det fremgå, hvordan det  

 sikres, at produkterne er tilfredsstillende i arbejdsmiljømæssig sammenhæng,  

 og at sikkerhedsorganisationen inddrages ved vurderingen heraf.
 § 7.  Indkøbspolitik og handlingsplan skal sendes i 3  

 eksemplarer til Miljøstyrelsen senest den 1. februar 1996.
 § 8.  Miljøstyrelsen og Energistyrelsen udarbejder i  

 samarbejde med andre relevante ministerier og styrelser løbende vejledning om  

 væsentlige miljø- og energiforhold ved forskellige produkter og  

 tjenesteydelser.
Stk. 2.  Vejledninger vil i første omgang blive  

 udarbejdet inden for følgende indsatsområder Ikrafttræden § 9.  Cirkulæret træder i kraft den 1. marts 1995.
 Stk. 2.  Cirkulæret gælder ikke for Færøerne og  

 Grønland.
