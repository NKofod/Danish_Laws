 (Til politidirektøren i København og samtlige politimestre).
 Da justitsministeriet finder det ønskeligt, at penge eller værdipapirer,  

 der i henhold til frivillig deponering eller retskendelse er taget i bevaring  

 af politiet i anledning af en verserende straffesag, administreres under  

 fornøden sikkerhed og således, at de giver et passende udbytte, skal man  

 anmode d'herrer om fremtidig at iagttage de nedenfor fastsatte  

 retningslinier:
 1. De tilfælde, der haves for øje, er: a)  

 Bevaringstagelse eller beslaglæggelse i medfør af retsplejelovens § 745 af  

 ting, der antages at burde konfiskeres, eller som ved en forbrydelse er  

 fravendt nogen, af hvem de kan kræves tilbage.
 Derimod gælder nærværende cirkulære ikke ting, der tages i bevaring eller  

 beslaglægges for at tjene som bevismidler.
 Som ting anses også rede penge og værdipapirer, og i retspraksis er det  

 antaget, at bestemmelsen også giver hjemmel til beslaglæggelse af et beløb,  

 der svarer til værdien af et formentlig konfiskationskrav. b)  

 Sikkerhedsstillelse, der efter rettens bestemmelse i medfør af  

 retsplejelovens § 785 træder i stedet for fængsling. c) Beslaglæggelse i  

 medfør af retsplejelovens § 797 til sikkerhed for sagsomkostninger og  

 erstatningsansvar.
2. I forbindelse med sikkerhedsstillelse eller  

 beslaglæggelse (bortset fra beslaglæggelse af individuelt bestemte  

 værdipapirer) bør den pågældende gøres bekendt med, at sikkerheden kan  

 stilles ikke blot i form af kontante penge, men også ved deponering af bank-  

 eller sparekassebøger, hvorpå kun ihændehaveren kan hæve, obligationer,  

 kursnoterede aktier eller andre værdipapirer, der efter omstændighederne må  

 antages at frembyde fornøden sikkerhed og realisationsmulighed.
Sikkerhed vil  

 ligeledes kunne stilles ved betryggende selvskyldnerkaution.
 3. Kontante pengebeløb på over 2000 kr., der ved de  

 fornævnte foranstaltninger kommer i politiets besiddelse, og som ikke skønnes  

 at ville komme til udbetaling i løbet af 4 uger, bør snarest muligt indsættes  

 på særskilte bank- eller sparekassebøger, eventuelt med passende  

 opsigelsesvarsel, hvorom der så vidt muligt bør træffes aftale med ejeren.
 Obligationer, aktier og andre værdipapirer, som ikke skønnes at kunne  

 udleveres i løbet af 4 uger, bør anbringes i åbent depot i en bank ellr et  

 andet anerkendt pengeinstitut til sædvanlig formueadministration.
4. Udbytte af værdier, der er taget i bevaring eller  

 beslaglagt i medført af retsplejelovens § 745, tilfalder statskassen, såfremt  

 effekterne bliver konfiskeret.
Tilkommer effekterne en ved forbrydelsen  

 forurettet, tilfalder også udbyttet denne.
Iøvrigt tilfalder udbytte af penge  

 eller værdipapirer, der er stillet som sikkerhed eller er taget i bevaring  

 eller beslaglagt, deponenten, efterhånden som det forfalder, medmindre andet  

 er aftalt eller fastsat af retten.
 5. Såfremt der bliver spørgsmål om at udnytte særlige  

 til beslaglagte eller deponerede værdipapirer knyttede rettigheder, såsom en  

 med aktier forbundet stemmeret eller ret til nytegning af aktier, eller der  

 ved udtrækning af obligationer eller indfrielse af gælds- eller pantebreve  

 bliver spørgsmål om anbringelse af provenuet, bør politiet, når det måtte  

 blive bekendt hermed, give vedkommende berettigede fornøden adgang til at  

 varetage sit tarv, forsåvidt dette kan ske, uden at det offentliges sikkerhed  

 derved forringes.
 Justitsministeriet, den 13. maj 1952.
 P.M.V.
 Boas.
 /Heide-Jørgensen.
