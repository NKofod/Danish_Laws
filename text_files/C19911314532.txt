 Til samtlige til eksport af fersk kød og kødvarer autoriserede  

 virksomheder og dyrlægerne ved disse.
 USA - pakning og mærkning af fersk kød.
 I fortsættelse af Veterinærdirektoratets meddelelse af 7. januar 1991 (KK  

 5a 561-64-0/90) vedrørende certifikatudstedelse m.m. til USA kan oplyses, at  

 man fra statskonsulenten i Washington er orienteret om følgende konklusioner  

 af konkrete sager i USA:
 1. Muligheden for at undlade sundhedsmærkning af kød,  

 som er bestemt til videre forarbejdning på autoriseret virksomhed i USA, er  

 bortfaldet.
 I konsekvens heraf udgår i Veterinærdirektoratets cirkulæreskrivelse af  

 23. maj 1984 (KK 156-1984) under afsnit »5. Stempling«, teksten  

 midt på side 4: »ligesom de under punkt 1-3 nævnte varekatagorier kan  

 undlades stemplet, såfremt ...«, samt efterfølgende 1) og 2).
Herefter skal filmen omkring individuelt indpakkede, ustemplede  

 udskæringer være mærket: »Product of Denmark, Est.no.
XXX«.
 2. Varebetegnelsen for udskæringer, som kan foreligge  

 både i udbenet og ikke-udbenet tilstand, skal i første tilfælde såvel på  

 etiketten som i certifikatet indeholde ordet »boneless«, og ordet  

 må ikke forkortes.
 P.V.V.
