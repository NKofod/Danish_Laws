Bekendtgørelse af protokol af 11.  

 november 1988 til den internationale konvention af 5. april 1966 om  

 lastelinier I tilknytning til konventionen om lastelinier vedtaget i London den 5.  

 april 1966, jf.
Udenrigsministeriets bekendtgørelse nr. 59 af 22. maj  

 1969, Lovtidende C, har Danmark den 2. december 1991 ratificeret  

 følgende protokol udfærdiget i London den 11. november 1988.
 Protokollen har følgende ordlyd:
Oversættelse PROTOKOL AF 1988  

 TIL DEN INTERNATIONALE KONVENTION  

 OM LASTELINIER AF 1966 KONTRAHENTERNE TIL DENNE PROTOKOL, DER ER KONTRAHENTER til Den Internationale Konvention om Lastelinier af  

 1966, udfærdiget i London den 5. april 1966, DER ANERKENDER det betydelige bidrag, som ovennævnte konvention yder  

 til fremme af sikkerheden for skibe og gods på søen og de  

 ombordværende personers liv, SOM LIGELEDES ANERKENDER nødvendigheden af yderligere at forbedre  

 de tekniske bestemmelser i ovennævnte konvention, SOM YDERLIGERE ANERKENDER nødvendigheden af at indføje  

 bestemmelser i ovennævnte konvention om syn og certificering, der er  

 harmoniseret med tilsvarende bestemmelser i andre internationale  

 dokumenter, SOM ER AF DEN OPFATTELSE, at disse nødvendigheder bedst  

 imødekommes ved indgåelsen af en protokol til Den Internationale  

 Konvention om Lastelinier af 1966, ER BLEVET ENIGE om følgende:
ARTIKEL I Generelle forpligtelser 1. Kontrahenterne til denne protokol forpligter sig til at  

 gennemføre bestemmelserne i denne protokol og i bilagene hertil, som  

 udgør en fast bestanddel af denne protokol.
Enhver henvisning til  

 denne protokol er samtidig en henvisning til bilagene.
 2. For kontrahenterne til denne protokol gælder  

 bestemmelserne i Den Internationale Konvention om Lastelinier af 1966  

 (herefter kaldet »konventionen«), med undtagelse af artikel 29, med de  

 ændringer og tilføjelser, som er fastlagt i denne protokol.
 3. Hvad angår skibe, der er berettiget til at  

 føre flag for en stat, der ikke er kontrahent til konventionen og  

 denne protokol, skal kontrahenterne til denne protokol anvende kravene i  

 konventionen og denne protokol i det omfang, det måtte være  

 nødvendigt for at sikre, at sådanne skibe ikke får en mere  

 gunstig behandling.
ARTIKEL II Udstedte certifikater 1. Uanset de øvrige bestemmelser i denne protokol  

 er et internationalt lasteliniecertifikat, der er gyldigt ved denne protokols  

 ikrafttræden for regeringen i den stat, hvis flag skibet er berettiget  

 til at føre, fortsat gældende, indtil det udløber.
 2. En kontrahent til denne protokol må ikke udstede  

 certifikater i henhold til og i overensstemmelse med bestemmelserne i Den  

 Internationale Konvention om Lastelinier af 1966, som vedtaget den 5. april  

 1966.
ARTIKEL III Formidling af oplysninger Kontrahenterne til denne protokol forpligter sig til at  

 tilsende og deponere følgende hos generalsekretæren for Den  

 Internationale Søfartsorganisation IMO (herefter kaldet  

 »Organisationen«):
a)	teksten til love, anordninger, bekendtgørelser og forskrifter  

 og andre dokumenter, som måtte være kundgjort om de forskellige  

 forhold, der er omfattet af denne protokol; b)	en fortegnelse over de udnævnte tilsynsførende eller  

 anerkendte organisationer, som er bemyndiget til at handle på deres  

 vegne ved administrationen af lastelinieforhold, med henblik på  

 videresendelse til kontrahenterne til underretning af deres embedsmænd  

 og oplysning om de særlige forpligtelser og vilkår, der er  

 indeholdt i bemyndigelsen til de udnævnte tilsynsførende eller  

 anerkendte organisationer; og c)	et tilstrækkeligt antal eksemplarer af de certifikater, de har  

 udstedt i henhold til bestemmelserne i denne protokol.
ARTIKEL IV Undertegnelse, ratifikation, accept, godkendelse og  

 tiltrædelse 1. Denne protokol vil være tilgængelig for  

 undertegnelse ved Organisationens hovedsæde fra den 1. marts 1989 til  

 den 28. februar 1990 og er derefter åben for tiltrædelse.
Under  

 iagttagelse af bestemmelserne i stk. 3 kan stater udtrykke deres  

 indvilgelse i at være bundet af denne protokol ved:
a)	undertegnelse uden forbehold med hensyn til ratifikation, accept  

 eller godkendelse; eller b)	undertegnelse under forbehold af ratifikation, accept eller  

 godkendelse, efterfulgt af ratifikation, accept eller godkendelse; eller c)	tiltrædelse.
 2. Ratifikation, accept, godkendelse eller  

 tiltrædelse sker ved deponering af et dokument herom hos  

 Organisationens generalsekretær.
 3. Denne protokol kan kun undertegnes uden forbehold,  

 ratificeres, accepteres, godkendes eller tiltrædes af stater, der uden  

 forbehold har undertegnet konventionen eller har accepteret eller  

 tiltrådt den.
ARTIKEL V Ikrafttrædelse 1. Denne protokol træder i kraft 12 måneder  

 efter den dato, hvor begge af følgende betingelser er  

 opfyldt:
a)	mindst 15 stater, hvis samlede handelsflåde udgør  

 mindst 50% af den globale handelsflådes bruttoregistertonnage, har  

 udtrykt deres indvilgelse i at være bundet af den i overensstemmelse  

 med artikel IV; og b)	betingelserne for ikrafttrædelse af protokollen af 1988 om Den  

 Internationale Konvention om Sikkerhed for Menneskeliv til Søs af 1974  

 er opfyldt; dog således at denne protokol ikke træder i kraft  

 før den 1. februar 1992.
 2. For stater, der har deponeret et dokument, hvormed  

 denne protokol ratificeres, accepteres, godkendes eller tiltrædes,  

 efter betingelserne for dens ikrafttræden er opfyldt, men før  

 ikrafttrædelsesdatoen, får ratifikationen, accepten, godkendelsen  

 eller tiltrædelsen virkning på protokollens  

 ikrafttrædelsesdato eller 3 måneder efter datoen for dokumentets  

 deponering, afhængig af hvilken dato der indtræder senest.
 3. Ethvert ratifikations-, accept-, godkendelses- eller  

 tiltrædelsesdokument, der deponeres efter datoen for denne protokols  

 ikrafttræden, får virkning 3 måneder efter datoen for  

 deponeringen.
 4. Efter den dato, hvor en ændring til denne  

 protokol eller en ændring vedtaget af kontrahenterne til denne protokol  

 til konventionen anses for godkendt i henhold til artikel VI, finder ethvert  

 deponeret ratifikations-, accept-, godkendelses- eller  

 tiltrædelsesdokument anvendelse på denne protokol eller på  

 konventionen med ændringer.
ARTIKEL VI Ændringer 1. Denne protokol og konventionen som indgået mellem  

 kontrahenterne til denne protokol kan ændres efter de nedenfor  

 anførte regler.
 2. Ændringer efter behandling i  

 Organisationen:
 a)	Ethvert ændringsforslag fra en kontrahent til denne protokol  

 skal indleveres til Organisationens generalsekretær, som derefter skal  

 videresende det til alle Organisationens medlemmer og alle regeringer, der er  

 kontrahenter til konventionen, mindst 6 måneder, før det skal  

 behandles.
 b)	Enhver ændring, der foreslås og videresendes som ovenfor  

 nævnt, skal henvises til behandling i Organisationens Komité om  

 Sikkerhed til Søs.
 c)	Stater, der er kontrahenter til denne protokol, har, hvad enten de  

 er medlemmer af Organisationen eller ej, ret til at deltage i de  

 møder, der afholdes i Komitéen for Sikkerhed til Søs med  

 henblik på at behandle og vedtage ændringer.
 d)	Ændringer skal vedtages med 2/3 flertal af kontrahenterne til  

 denne protokol, som er til stede og deltager i afstemningen i Komitéen  

 for Sikkerhed til Søs, udvidet som fastsat i pkt. c) (herefter kaldet  

 »Den Udvidede Komité for Sikkerhed til Søs), forudsat at mindst  

 1/3 af kontrahenterne er til stede på afstemningstidspunktet.
 e)	Organisationens generalsekretær skal sende de ændringer,  

 der er vedtaget i overensstemmelse med pkt. d), til samtlige kontrahenter til  

 denne protokol med henblik på godkendelse.
 f)	i)	En ændring til en artikel eller til bilag A til denne  

 protokol eller en ændring, der er indgået mellem kontrahenterne  

 til denne protokol, til en artikel i konventionen, skal anses for godkendt  

 pr. den dato, hvor den godkendes af 2/3 af kontrahenterne til denne  

 protokol.
 ii)	En ændring til bilag B til denne protokol eller en  

 ændring, der er indgået mellem kontrahenterne til denne protokol,  

 til et bilag til konventionen, skal anses for godkendt:
aa)	ved udløbet af 2 år fra det tidspunkt, da den  

 tilsendes kontrahenterne til denne protokol med henblik på godkendelse;  

 eller bb)	ved udløbet af et andet tidsrum, som mindst skal  

 være 1 år, hvis dette er besluttet ved ændringens  

 vedtagelse med 2/3 flertal af de kontrahenter, der er til stede og deltager i  

 afstemningen i Den Udvidede Komité for Sikkerhed til  

 Søs.
 Dersom enten mere end 1/3 af kontrahenterne eller  

 kontrahenter, hvis samlede handelsflåde udgør mindst 50% af alle  

 kontrahenternes samlede handelsflådes bruttoregistertonnage, inden for  

 den nærmere fastsatte periode meddeler Organisationens  

 generalsekretær, at de gør indsigelse mod ændringen, skal  

 denne dog anses for ikke at være godkendt.
 g)	i)	En ændring som henvist til i pkt. f) i) træder i  

 kraft for de kontrahenter til denne protokol, som har godkendt den, 6  

 måneder efter det tidspunkt, hvor den anses for godkendt, og for hver  

 kontrahent, som godkender den efter dette tidspunkt, 6 måneder efter  

 den pågældende kontrahent har godkendt den.
ii)	En ændring som henvist til i pkt. f) ii) træder i kraft  

 for alle kontrahenter til denne protokol med undtagelse af dem, der i henhold  

 til det pågældende punkt har gjort indsigelse mod ændringen  

 uden at have trukket en sådan indsigelse tilbage, 6 måneder efter  

 det tidspunkt, hvor den anses for godkendt.
Før den dato, der er  

 fastsat for ændringens ikrafttræden, kan enhver kontrahent dog  

 over for Organisationens generalsekretær tilkendegive, at den  

 udsætter gennemførelsen af den pågældende  

 ændring i højst 1 år fra dens ikrafttrædelsesdato  

 eller i et længere tidsrum, som måtte blive besluttet med 2/3  

 flertal af de kontrahenter, der var til stede og deltog i afstemningen i Den  

 Udvidede Komité for Sikkerhed til Søs ved ændringens  

 vedtagelse.
 3. Ændring på en konference:
 a)	Efter anmodning fra en kontrahent til denne protokol med tilslutning  

 af mindst 1/3 af kontrahenterne skal Organisationen sammenkalde  

 kontrahenterne til en konference med henblik på behandling af  

 ændringsforslag til denne protokol og konventionen.
 b)	Organisationens generalsekretær skal sende enhver  

 ændring, der vedtages med 2/3 flertal af de kontrahenter, som er til  

 stede og deltager i afstemningen på en sådan konference, til  

 samtlige kontrahenter med henblik på godkendelse.
 4.	a)	En kontrahent til denne protokol, som har tilsluttet sig en  

 ændring som nævnt i pkt. 2 f) ii), som er trådt i kraft, er  

 ikke forpligtet til at anvende denne protokol, for så vidt angår  

 certifikater udstedt til et skib, som er berettiget til at føre et  

 flag tilhørende en kontraherende stat, når denne i medfør  

 af bestemmelserne i det pågældende punkt har gjort indsigelse mod  

 ændringen uden at have trukket en sådan indsigelse tilbage, for  

 så vidt sådanne certifikater vedrører forhold, som er  

 omfattet af den pågældende ændring.
 b)	En kontrahent til denne protokol, som har tilsluttet sig en  

 ændring som nævnt i pkt. 2 f) ii), som er trådt i kraft,  

 skal anvende denne protokol for så vidt angår certifikater  

 udstedt til et skib, som er berettiget til at føre et flag  

 tilhørende en kontraherende stat, når denne i medfør af  

 bestemmelserne i punkt 2 g) ii) har underrettet Organisationens  

 generalsekretær om, at den fritager sig selv for at give virkning til  

 ændringen.
 5. Medmindre andet udtrykkeligt er bestemt, skal enhver  

 ændring i henhold til denne artikel vedrørende et skibs  

 konstruktion kun gælde for skibe, hvis køl er lagt, eller som  

 befinder sig på et lignende byggestadium på det tidspunkt, hvor  

 ændringen træder i kraft, eller senere.
 6. Enhver erklæring om tilslutning til eller  

 indsigelse mod en ændring eller enhver meddelelse afgivet i henhold til  

 punkt 2 g) iii) skal afgives skriftligt til Organisationens  

 generalsekretær, der skal underrette samtlige kontrahenter til denne  

 protokol om enhver sådan afgivelse og datoen for dens modtagelse.
 7. Organisationens generalsekretær skal underrette  

 samtlige kontrahenter til denne protokol om ændringer, der træder  

 i kraft i henhold til denne artikel, samt om ikrafttrædelsesdatoen for  

 enhver sådan ændring.
ARTIKEL VII Opsigelse 1. Denne protokol kan opsiges af enhver kontrahent til  

 enhver tid efter udløbet af 5 år fra den dato, hvor denne  

 protokol træder i kraft for den pågældende kontrahent.
 2. Opsigelse sker ved deponering af et opsigelsesdokument  

 hos Organisationens generalsekretær.
 3. En opsigelse får virkning 1 år efter, at  

 den er modtaget af Organisationens generalsekretær, eller efter et  

 længere tidsrum, som måtte være angivet i  

 opsigelsesdokumentet.
4. En kontrahents opsigelse af konventionen skal anses for  

 dennes opsigelse af denne protokol.
En sådan opsigelse får  

 virkning samme dag, som opsigelsen af konventionen får virkning i  

 henhold til stk. 3) i artikel 30 i konventionen.
ARTIKEL VIII Depositar 1. Denne protokol skal deponeres hos Organisationens  

 generalsekretær (herefter benævnt »depositaren«).
 2. Depositaren skal:
 a)	informere regeringerne i samtlige de stater, som har undertegnet  

 denne protokol eller tiltrådt den, om:
i)	enhver ny undertegnelse eller deponering af ratifikations-, accept-,  

 godkendelses- eller tiltrædelsesdokument samt disses dateringer; ii)	datoen for denne protokols ikrafttræden; iii)	deponeringen af ethvert dokument, der opsiger denne protokol, samt  

 datoen for modtagelsen heraf og datoen for opsigelsens  

 ikrafttræden; b)	sende bekræftede genparter af denne protokol til regeringerne  

 i samtlige de stater, som har undertegnet denne protokol eller tiltrådt  

 den.
 3. Så snart denne protokol træder i kraft,  

 skal depositaren sende en bekræftet genpart til De Forenede Nationers  

 Sekretariat med henblik på registrering og bekendtgørelse i  

 overensstemmelse med artikel 102 i De Forenede Nationers Charter.
ARTIKEL IX Sprog Denne protokol er udfærdiget i ét enkelt  

 originaleksemplar med arabisk, kinesisk, engelsk, fransk, russisk og spansk  

 tekst, som alle har samme gyldighed.
 UDFÆRDIGET I LONDON den 11. november 1988.
 TIL BEKRÆFTELSE AF OVENSTÅENDE har undertegnede, som er  

 behørigt bemyndiget hertil af deres respektive regeringer,  

 underskrevet denne protokol.
 Protokollen trådte i medfør af artikel V, stk. 1, i  

 kraft den 3. februar 2000.
 Protokollens bilag er bekendtgjort som et særnummer  

 af »Meddelelser fra Søfartsstyrelsen B« i form af »tekniske  

 forskrifter for skibes bygning og udstyr m.v.«.
 Oplysning om andre landes tiltrædelse m.v. kan  

 fås hos IMO på adressen: http:// imo.org.
