Bekendtgørelse om entreprenør-  

 og landbrugsmaskinuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence i  

 entreprenør- og landbrugsmaskinuddannelsen med et af følgende  

 specialer:
 1)	Entreprenørmaskinmekaniker.
 2)	Landbrugsmaskinmekaniker.
§ 2. Den uddannede inden for entreprenør-  

 og landbrugsmaskinmekanikeruddannelsen skal kunne udføre alle  

 arbejdsprocesser, under iagttagelse af gældende lovgivning samt  

 miljø- og sikkerhedskrav.
Endvidere skal den uddannede kunne  

 udføre arbejdet under anvendelse af reparationshåndbøger  

 på dansk og fremmedsprog samt andre tilgængelige data, herunder  

 de fastsatte forskrifter for motorkøretøjer og øvrigt  

 udstyr.
 Stk. 2. Den uddannede med specialet  

 entreprenørmaskinmekaniker skal selvstændigt kunne vedligeholde  

 og reparere dieseldrevne entreprenørmaskiner - alternativt benzin-,  

 gas- eller eldrevne trucks samt mindre benzin- og gasdrevne motorredskaber,  

 herunder reparere eller udskifte nedslidte eller defekte dele samt  

 udføre spåntagende bearbejdning og reparationssvejsning på  

 maskindele.
 Stk. 3. Den uddannede med specialet landbrugsmaskinmekaniker  

 skal selvstændigt kunne vedligeholde og reparere dieseldrevne  

 landbrugsmaskiner, redskaber og landbrugstraktorer samt mindre benzindrevne  

 motor- og arbejdsredskaber, herunder kunne reparere eller udskifte nedslidte  

 eller defekte dele samt kunne udføre spåntagende bearbejdning og  

 reparationssvejsning på maskindele.
 Stk. 4. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik, jf.  

 § 14, stk. 2 i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Transportområdet.
 § 4. Uddannelsestiden for begge specialer varer 4  

 år, jf. dog § 6.
Stk. 2. Uddannelsen omfatter et obligatorisk  

 grundforløb på normalt 20 uger, jf. bekendtgørelse om  

 grundforløb, og et hovedforløb.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Hovedforløbet for begge specialer omfatter  

 praktikuddannelse samt 35 ugers obligatorisk skoleundervisning.
Stk. 4. Den obligatoriske skoleundervisning i  

 hovedforløbet er opbygget af normalt 7 skoleperioder på hver 5  

 uger, der omfatter grundfag, områdefag, bundne specialefag, valgfri  

 specialefag og valgfag.
De valgfri specialefag kan dog også placeres  

 på andre tidspunkter under hovedforløbet inden sidste  

 skoleperiode.
 Stk. 5. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-5 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet jf.  

 § 9.
 Stk. 2. I grundforløbet skal mindst karakteren 6  

 være opnået i grundfaget naturfag.
Voksenuddannelse § 6. For personer, der er fyldt 25 år, og
som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen, inklusive eventuelt  

 suppleringskursus, jf. § 7, må ikke overstige 55 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et suppleringskursus, jf.  

 erhvervsuddannelseslovens § 16, på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring, opnår kvalifikationer mindst svarende til  

 grundforløbet.
Skolen kan under suppleringskurset foretage en  

 afklaring af elevens praktiske og teoretiske kvalifikationer med henblik  

 på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen) samt på  

 baggrund af relevant uddannelse eller beskæftigelse efter anvisningerne  

 i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Benzin- og dieselmotor Begynderniveau Eleven kan udføre almindeligt serviceeftersyn, herunder skifte  

 oliefilter.
Desuden kan eleven udføre kileremsskift og øvrige  

 mindre reparationer på 2- og 4-taktsmotorer og  

 udstødningssystem.
2)	Elektriske systemer Begynderniveau Eleven kan foretage eftersyn på lygter, tegngivningsapparater,  

 viskeranlæg samt øvrige elektriske system på  

 køretøjer.
3)	Karrosseri Begynderniveau Eleven kan foretage udskiftning af mindre karrosseridele, opretning af  

 mindre buler og isvejsning af mindre komplicerede karrosseridele på  

 køretøjer.
4)	Undervogn Begynderniveau Eleven kan foretage et sikkerhedsmæssigt eftersyn på et  

 køretøjs bremsesystem, transmission samt styretøj i  

 overensstemmelse med specifikationer og lovkrav.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, engelsk, niveau F.
 2)	Materialeforståelse, 2 uger.
 3)	Produktudvikling, produktion og service, 1 uge.
 4)	Salg og service, niveau E.
 5)	Miljø, 1 uge.
 6)	Informationsteknologi, niveau E.
 7)	Økonomi, 1 uge.
 Stk. 2. De grundfag, der er nævnt i stk. 1, varer i  

 alt 12 uger.
§ 11. Undervisningen i områdefag i  

 hovedforløbet har som mål at sætte eleven i stand til,  

 under vejledning, at foretage sikkerhedsmæssige eftersyn, justere og  

 reparere entreprenør- og landbrugsmaskiners styretøj, hjul,  

 bremser, transmissionssystem samt elektriske og hydrauliske systemer.
Desuden  

 at sætte eleven i stand til, under vejledning, at foretage  

 sikkerhedsmæssige eftersyn, justere og entreprenør- og  

 landbrugsmaskiners motorer, transmissionssystem, elektriske anlæg,  

 styretøj og bremser.
1)	Benzin- og dieselmotor Avanceret niveau Eleven kan udføre eftersyn, justering samt reparation af mindre  

 2- og 4-taktsmotorer fra køretøjer, maskiner eller motoriserede  

 arbejdsredskaber.
2)	Elektriske anlæg Avanceret niveau Eleven kan foretage eftersyn og fejlfinding på lade- og  

 starteranlæg på en benzin- eller dieselmotor.
Eleven kan foretage  

 eftersyn, fejlfinding, reparation af lys og tegngivningsanlæg.
3)	Styre- og overvågningssystemer Avanceret niveau Eleven kan foretage eftersyn, fejlfinding og reparation af motor og  

 transmissionsovervågningssystemer.
Eleven kan foretage justering,  

 fejlfinding og reparation på traktorers og entreprenørmaskiners  

 elektroniske styresystemer.
4)	Transmissionssystemer Rutineniveau Eleven kan gennemføre et rationelt fejlfindings-, justerings-  

 og reparationsforløb på mekaniske og el-hydrauliske  

 transmissionssystemer på landbrugs- og entreprenørmateriel.
5)	Hydrauliske bremser Rutineniveau Eleven kan udføre et sikkerhedsmæssigt eftersyn, justere,  

 fejlfinde og reparere på hydrauliske bremsesystemer.
6)	Styretøj Rutineniveau Eleven kontrollerer og justerer styrehjulenes spidsning på  

 entreprenør- og landbrugsmaskiner.
7)	Eftersyn og justering af hydraulisk anlæg Rutineniveau Eleven foretager under vejledning sikkerhedsmæssige eftersyn  

 på maskiners og redskabers hydraulikanlæg samt foretage  

 udmålinger og justeringer på maskiners og redskabers  

 hydraulikanlæg og komponenter.
8)	Sammenføjningsteknik Rutineniveau Eleven udfører reparationssvejsning, hårdlodning og  

 flammeskæring på defekte maskindele og konstruktioner.
9)	Spåntagende bearbejdning Begynderniveau Eleven udfører opgaver vedrørende spåntagende  

 bearbejdning på defekte maskindele og konstruktioner.
Stk. 2. Undervisningen i områdefag i  

 hovedforløbet varer i alt 11,3 uger.
Hvert fag varer mindst 1 uge,  

 medmindre andet er særligt angivet.
 § 12. Målene for specialefagene i  

 hovedforløbet for specialet entreprenørmaskinmekaniker er, at  

 eleven selvstændigt skal kunne foretage sikkerhedsmæssige  

 eftersyn, fejlfinde, justere, reparere entreprenørmaskiner i forhold  

 til gældende sikkerheds- og miljøbestemmelser samt udstyrets  

 øvrige specifikationer.
 Stk. 2. Undervisningen i hovedforløbet for specialet  

 entreprenørmaskinmekaniker omfatter følgende bundne  

 specialefag:
1)	Transmissionssystemer på entreprenørmaskiner Avanceret niveau Eleven kan efterse, justere, fejlfinde og reparere hydrodynamiske og  

 hydraulisk aktiverede transmissionssystemer.
2)	Elektroniske styringer i entreprenørmaskiner Avanceret niveau Eleven kan foretage eftersyn, fejlfinding, reparation og justering  

 på køretøjets elektronisk styrede systemer.
3)	Bremsesystemer Avanceret niveau Eleven kan udføre et sikkerhedsmæssigt eftersyn, justere,  

 fejlfinde og reparere hydraulisk forstærkede og tryklufthydrauliske  

 bremsesystemer.
4)	Komfortanlæg i entreprenørmaskiner Avanceret niveau Eleven kan kontrollere, justere, fejlfinde og udskifte  

 komfortudstyr.
 Stk. 2. Undervisningen i de i stk. 1 nævnte bundne  

 specialefag varer i alt 4,7 uger.
 § 13. Målene for specialefagene i  

 hovedforløbet for specialet landbrugsmaskinmekaniker er, at eleven  

 selvstændigt skal kunne foretage sikkerhedsmæssige eftersyn,  

 fejlfinde, justere, reparere landbrugsmaskiner i forhold til gældende  

 sikkerheds- og miljøbestemmelser samt udstyrets øvrige  

 specifikationer.
 Stk. 2. Undervisningen i hovedforløbet for specialet  

 landbrugsmaskinmekaniker omfatter følgende bundne specialefag:
1)	Arbejde på landbrugsmaskiner Avanceret niveau Eleven kan tilrettelægge og gennemføre et rationelt  

 arbejdsforløb, der omfatter fejlfinding og reparation på  

 landbrugsudstyr.
2)	Transmissionssystemer på landbrugsmaskiner Avanceret niveau Eleven kan tilrettelægge og gennemføre et rationelt  

 fejlfindingsforløb på hydrostatiske transmissionssystemer og  

 powershifttransmissioner.
 Stk. 3. Undervisningen i de i stk. 1 nævnte bundne  

 specialefag varer i alt 4,7 uger.
 § 14. Undervisningen i hovedforløbet  

 omfatter desuden fælles valgfri specialefag inden for følgende  

 områder:
 1)	Hydrauliske anlæg på entreprenør- og  

 landbrugsudstyr.
 2)	Elektronisk ekstraudstyr vedrørende komfort og sikkerhed.
 3)	Fejlfinding og analysemetoder.
 4)	Særlige kvalifikationskrav vedrørende reparation af  

 entreprenør- og landbrugsudstyr.
 Stk. 2. Undervisningen i de valgfri specialefag inden for de i  

 stk. 1 nævnte områder varer i alt 2 uger for begge  

 specialer.
 Stk. 3. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 4. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 16. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
Praktikuddannelsen omfatter  

 følgende arbejdsområder og funktioner:
 1)	Fejlfinding, justering, vedligeholdelse, funktionsafprøvning  

 og reparation af landbrugs- eller entreprenørkøretøjer  

 og udstyr.
 2)	Anvendelse af branchens almindelige dokumentation og anden data  

 på dansk og fremmedsprog.
 3)	Almindelig kundebetjening.
 § 17. Praktikuddannelsen har følgende  

 mål:
1)	Eleven kan på avanceret niveau fejlfinde, justere,  

 vedligeholde, afprøve og reparere maskiner og køretøjer  

 under af anvendelse branchens værktøj samt særlige test-  

 og måleudstyr.
Eleven udviser korrekt sikkerhedsmæssig  

 adfærd i omgang med branchens værktøj, materialer og  

 øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Stk. 2. Praktikuddannelsen er knyttet til enkelte  

 område- og specialefag efter anvisningerne i vejledningen til denne  

 bekendtgørelse.
§ 18. Eleven skal inden aflæggelse af  

 svendeprøven have erhvervet kørekort til køretøj  

 under 3.500 kg. (kategori B). Det faglige udvalg kan i særlige  

 tilfælde dispensere fra dette krav.
Eleven skal begynde på  

 køreundervisningen ved uddannelsens start eller umiddelbart efter det  

 fyldte 18. år.
Praktikvirksomheden vælger kørelærer  

 og er forpligtet til at udrede omkostningerne inden for nærmere  

 fastsatte rammer for elever, der ikke forud for uddannelsen har erhvervet de  

 pågældende kørekort, i det eleven inden  

 praktikuddannelsens udløb skal betale eventuelle omkostninger ud over  

 rammerne, jf. vejledningen.
 Uddannelsesbog m.v.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser m.v.
Karaktergivning § 20. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
Afsluttende bedømmelse § 22. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 23. Den skriftlige prøve består af  

 opgaver inden for grundfag, områdefag og specialefag.
Som  

 hjælpemidler må anvendes personlige notater samt elektronisk  

 eller anden relevant tilgængelig faglitteratur.
Prøven skal  

 løses inden for 3 klokketimer.
§ 24. Den praktiske prøve,  

 værkstedsopgaven, afholdes i sidste skoleperiode.
Opgaven består  

 af typiske opgaver for entreprenør- og landbrugsmaskinbranchen og  

 omfatter fejlfinding, justering, reparation og udskiftning af  

 køretøjers defekte eller slidte dele, som eleven udfører  

 i forbindelse med skoleundervisningen.
Eleven skal løse opgaverne  

 inden for i alt 37 klokketimer.
Stk. 2. Opgaverne fordeles på eleverne efter  

 lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven  

 anses for færdigudført, når eleven melder klar, og  

 værktøj m.v. er rengjort og på plads.
Stk. 3. Læreren skal være til stede under  

 udførelsen af den praktiske prøve.
Censorerne skal være  

 tilstede de to sidste dage af den praktiske prøve.
§ 25. Ved bedømmelsen af den skriftlige  

 prøve giver læreren og de to censorer samlet en karakter  

 på grundlag af en votering.
I vurderingen lægges der vægt  

 på elevens kompetencer som angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 karakter på grundlag af en votering for hvert af følgende  

 kriterier:
 1)	Teknisk faglige kompetencer.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
Stk. 3. Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af delkarakteren for den  

 skriftlige prøve og de to givne delkarakterer for den praktiske  

 prøve.
For at bestå eksamen kræves desuden, at  

 delkarakteren for den skriftlige prøve og gennemsnittet af de to givne  

 delkarakterer for den praktiske prøve hver for sig er mindst 6.
Stk. 4. Den beregnede karakter som nævnt i stk. 3  

 udgør eksamenskarakteren.
Eleven meddeles eksamensresultatet af skolen  

 og de to censorer i forlængelse med prøven.
Skolen indsender  

 oplysningerne om elevens karakter, som er givet efter stk. 1 og 2, til  

 det faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i den  

 prøve, hvor karakteren i den første prøve er under 6,  

 henholdsvis »Ikke bestået« eller »Ikke godkendt«.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hoveforløbet.
 2)	Eleven skal have opnået karakteren 6 i hvert enkelt  

 områdefag og i specialefag i hovedfoløbet.
 3)	Den i § 22 omtalte eksamen (svendeprøven) skal  

 være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
§ 29. Når skoleundervisningen er  

 gennemført, udsteder skolen et skolebevis til eleven.
Skolen sender  

 samtidig en kopi af skolebeviset til praktikvirksomheden og til det faglige  

 udvalg.
Uddannelsesbevis § 30. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Bekendtgørelse nr. 483 af 15. juni 1995 om  

 lastvogns-, entreprenørmaskin- og landbrugsmaskinuddannelsen finder  

 dog anvendelse for elever med uddannelsesaftale, der er påbegyndt  

 på 3. skoleperiode på ikrafttrædelsestidspunktet.
 Stk. 3. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 4. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb Mekanik, transport og logistik, herunder de  

 uddannelsesspecifikke områdefag:
 1)	Auto- og autoelektrouddannelsen.
 2)	Cykel- og motorcykeluddannelsen.
 3)	Flymekanikeruddannelsen.
 4)	Karrosserismedeuddannelsen.
 5)	Entreprenør- og landbrugsmaskinuddannelsen.
