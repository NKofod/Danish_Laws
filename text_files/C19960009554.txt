(til samtlige kommuner m.fl.) 1. Efter ny nordisk konvention om social sikring, der  

 trådte i kraft den 1. januar 1994, gælder indtil videre fortsat  

 bestemmelserne om bidragsforskud i den nordiske konvention om social tryghed  

 fra 5. marts 1981, (jf. artikel 30 i den nye konvention og artikel 31 i den  

 tidligere konvention).
Et bidragsdokument, der er udfærdiget i et af de øvrige nordiske lande,  

 giver efter disse bestemmelser samme adgang til bidragsforskud som et dansk  

 bidragsdokument.
Der vil dog højst kunne udbetales et beløb forskudsvis, der  

 svarer til et dansk normalbidrag, jf. § 14 i lov om børnetilskud og  

 forskudsvis udbetaling af børnebidrag.
 Direktoratet for Social Sikring og Bistand har modtaget følgende  

 oplysninger om størrelsen af børnebidrag i de øvrige nordiske lande:
Sverige Der findes ikke i Sverige et beløb, der svarer til det danske  

 normalbidrag.
Størrelsen af det svenske underholdsbidrag fastsættes i hvert  

 enkelt tilfælde ved dom eller aftale.
Af bidragsdokumentet fremgår, hvilket  

 bidrag der oprindeligt er fastsat.
Bidragsbeløbet reguleres hvert år.
 Fra den 1. februar 1996 forhøjes underholdsbidrag, der er fastsat før den  

 1. november 1995, med 1 pct.
Finland I lighed med ordningen i Sverige findes der ikke i Finland et beløb, der  

 svarer til det danske normalbidrag, idet også størrelsen af det finske  

 underholdsbidrag fastsættes i hvert enkelt tilfælde ved dom eller aftale.
Det  

 vil af bidragsdokumentet fremgå, hvilket bidrag der oprindeligt er fastsat.  

 Bidragsbeløbet pristalsreguleres.
 Fra den 1. januar 1995 er underholdsbidrag, der er fastsat før den 1.  

 januar 1993, forhøjet med 5 pct.
 Der er ikke sket forhøjelse af bidragene i 1996.
Island 1. januar 1993 - 28. februar 1995: . . . 10.300 isl.  

 kr./mdl.
 Fra 1. marts 1995: . . . . . . . . . . . 10.794 isl. kr./mdl.
 Der er ikke sket ændringer af normalbidraget siden marts 1995.
Norge 1. juni 1993:. . . . . . . . . . . . . . . . . 970  

 n.kr./mdl.
 1. juni 1994:. . . . . . . . . . . . . . . . . 980  

 n.kr./mdl.
 1. juni 1995:. . . . . . . . . . . . . . . . 1.010  

 n.kr./mdl.
 Fra 1. juni 1996:. . . . . . . . . . . . . . 1.020 n.kr./mdl.
Til orientering vedlægges norsk omregningstabel »Underholdsbidrag til  

 barn fastsatt som månedsbidrag«. (* 1) 2. Et bidrag, der i et færøsk eller et grønlandsk  

 bidragsdokument er fastsat til det til enhver tid gældende normalbidrag,  

 udbetales forskudsvis med det danske normalbidrag, når bidragsberettigede har  

 bopæl her i landet, jf. pkt. 25 i Socialministeriets vejledning om  

 børnetilskud og forskudsvis udbetaling af børnebidrag.
 Direktoratet har modtaget følgende oplysninger om størrelsen af  

 børnebidrag i Grønland og på Færøerne:
 Der er ikke ændringer i det grønlandske normalbidrag for 1996.
 Det færøske bidrag er ikke ændret siden 1. juli 1993.
 (* 1) Omregningstabellen er ikke medtaget her.
