(Til stiftsøvrighederne) Bestemmelserne i dette cirkulære fastsættes i henhold til § 21 i lov om  

 folkekirkens økonomi, jf. § 14 i lov om tjenestemænd i staten, folkeskolen og  

 folkekirken samt aftale af 16. marts 1989 mellem Finansministeriet og  

 Tjenestemændenes Centralorganisationer.
Tjenesteboligpligt, Erhvervelse og salg  

 m.v. af tjenestebolig Tjenesteboligpligt § 1.  Kirkeministeren træffer afgørelse om, hvorvidt  

 tjenestebolig skal knyttes til en tjenestemandsstilling som præst, jf. lov om  

 tjenestemænd i staten, folkeskolen og folkekirken § 14.
 Stk. 2.  Kirkeministeren kan bestemme, at en bestående  

 boligpligt ophæves.
 Stk. 3.  Forinden kirkeministeren træffer afgørelse  

 efter stk. 1 og 2, gives der menighedsrådet, provsten og biskoppen samt en  

 eventuel bruger lejlighed til at udtale sig.
Erhvervelse af tjenestebolig § 2.  Når Kirkeministeren har truffet afgørelse om, at  

 tjenestebolig skal etableres, jf. § 1, tager pastoratets menighedsråd  

 beslutning om erhvervelse af boligen enten ved nyopførelse, køb eller leje,  

 jf. § 5 (om konsulentbistand), § 6 (om præstens udtaleret) og § 7 (om  

 godkendelse af menighedsrådets beslutning) § 3.  Ved opførelse af ny tjenestebolig skal  

 iagttages:
 Stk. 2.  Stiftsøvrigheden kan tillade en overskridelse  

 af bygningsomkostningerne i forhold til stk. 1, nr 4, såfremt overskridelsen  

 nødvendiggøres af krav til byggeriets udførelse, som er foranlediget af  

 beliggenheden.
 Stk. 3.  Ved køb eller leje af ejendom (lejlighed) til  

 tjenestebolig må de i stk. 1 angivne størrelsesnormer ikke overskrides.  

 Tilsvarende gælder ved tilbygning til eksisterende tjenestebolig.  

 Stiftsøvrigheden kan dog give dispensation herfra, såfremt særlige  

 omstændigheder - herunder beliggenheden, udbuddet og lignende - begrunder  

 det.
 Stk. 4.  Ved ombygning af en tjenestebolig tilstræbes de  

 i stk. 1 nævnte maksimale størrelsesnormer iagttaget.
Afhændelse af tjenestebolig § 4.  Salg af tjenestebolig skal ske efter offentligt  

 udbud, der opfylder følgende grundbetingelser:
 Stk. 2.  Stiftsøvrigheden kan tillade, at afhændelse  

 sker uden offentligt udbud, hvis afhændelse sker til offentlig myndighed  

 eller institution, eller særlige grunde i øvrigt taler derfor.
Bistand fra bygningskonsulenten § 5.  Efter menighedsrådets anmodning yder den  

 stedlige bygningskonsulent for præstegårde menighedsrådet vejledning  

 vedrørende tjenesteboligs erhvervelse, opførelse eller ombygning, herunder  

 valg af byggegrund.
Endvidere yder bygningskonsulenten vejledning i  

 forbindelse med overvejelser om salg af tjenestebolig.
 Stk. 2.  Henvendelse om bistand rettes af menighedsrådet  

 til bygningskonsulenten ved byggesagens start eller snarest muligt herefter.  

 Meddelelse herom gives stiftsøvrigheden.
Stk. 3.  Vederlag til bygningskonsulenten udredes af  

 fællesfonden.
Bygningskonsulenten må ikke påtage sig projekteringsopgaver  

 vedrørende tjenesteboliger for præster i sit område.
Præstens udtaleret § 6.  Forinden menighedsrådet træffer beslutning om  

 erhvervelse af byggegrund til opførelse af tjenestebolig eller erhvervelse af  

 eksisterende ejendom (lejlighed) til tjenestebolig, skal rådet give præsten  

 lejlighed til at udtale sig herom over for rådet.
Rådet skal endvidere, inden  

 beslutning tages, give præsten lejlighed til at udtale sig om forslag  

 vedrørende ombygning, nedrivning eller salg af tjenestebolig.
Præsten afgiver  

 sin udtalelse skriftligt over for rådet, og udtalelsen sendes med sagen til  

 stiftsøvrigheden.
 Stk. 2.  Der gives præsten tilsvarende mulighed for at  

 udtale sig om påtænkte væsentlige ændringer i et vedtaget projekt, forinden  

 ændringerne besluttes.
 Godkendelse af erhvervelse af tjenestebolig, salg, finansieringsplan m.v.
§ 7.  Et menighedsråds beslutning om køb, leje,  

 opførelse, ombygning eller nedrivning af tjenestebolig for en præst, jf. §§  

 2-4, skal godkendes af stiftsøvrigheden, der ligeledes skal godkende  

 afhændelse af tjenestebolig.
Endvidere skal købs- og salgstilbud, lejetilbud  

 samt tegninger med beskrivelse og tilbud på opførelse, ombygning eller  

 nedrivning af tjenestebolig godkendes af stiftsøvrigheden.
Stiftsøvrigheden  

 forsyner de for gennemførelse af køb, salg eller leje fornødne dokumenter med  

 sin tiltrædelsespåtegning, forinden dokumenterne indleveres til tinglysning.
 Stk. 2.  Finansieringsplan for erhvervelse, opførelse  

 eller ombygning m.v. af tjenestebolig skal godkendes af stiftsøvrigheden  

 efter indstilling fra provstiudvalget.
 Stk. 3.  Inden stiftsøvrigheden træffer afgørelse om  

 godkendelse, jf. stk. 1, skal bygningskonsulentens erklæring indhentes.
 § 8.  Provenu ved afhændelse af tjenestebolig skal  

 indbetales til stiftsmidlerne til forvaltning som embedskapital.  

 Stiftsøvrigheden kan godkende, at beløbet anvendes helt eller delvis til  

 erhvervelse af anden tjenestebolig.
Overtagelse og aflevering.
Overtagelse,  

 brug og vedligeholdelse m.m.
§ 9.  Tjenesteboligen skal stilles til tjenestemandens  

 rådighed i god og forsvarlig stand fra ansættelsestidspunktet eller det  

 særligt fastsatte tidspunkt for brugsforholdets begyndelse, og så længe  

 brugsforholdet varer.
På overtagelsestidspunktet skal boligen være rengjort,  

 ruderne skal være hele, og alle udvendige døre skal være forsynet med  

 brugelige låse med tilhørende nøgler.
§ 10.  Hvis tjenesteboligen ikke stilles til rådighed  

 til den fastsatte tid, foretages kun fradrag i lønnen, jf. § 20, i forhold  

 til den tid, boligen faktisk står til den ansattes rådighed.
Stilles boligen  

 til rådighed senere end fastsat, kan brugeren efter stiftsøvrighedens  

 forudgående godkendelse få godtgjort udgifter ved ophold andetsteds.  

 Godtgørelsen afholdes af kirkekassen (præstegårdskassen).
 Stk. 2.  Ved midlertidig udflytning af en tjenestebolig  

 som følge af ødelæggelse, istandsættelse eller lignende kan tjenestemandens  

 boligbidrag ikke fastsættes højere end bidraget for den udflyttede  

 tjenestebolig.
 § 11.  Ved indflytning i henholdsvis fraflytning af en  

 tjenestebolig afholdes syn over boligen under ledelse af provsten og med  

 deltagelse af tjenestemanden og repræsentanter for menighedsrådet samt efter  

 anmodning fra vedkommende centralorganisation en repræsentant for denne.
 Stk. 2.  De medvirkende ved synsforretningen skal  

 foranledige, at bemærkning om åbenbare mangler ved boligen og dens inventar  

 tilføres synsprotokollen.
Vedligeholdelse og brug § 12.  Vedligeholdelse af tjenesteboligen påhviler  

 menighedsrådet.
Alle indretninger til afløb og forsyning med lys, gas, vand  

 og varme skal holdes i god og brugbar stand.
§ 13.  Brugeren skal i hele brugstiden foretage  

 vedligeholdelse og fornøden fornyelse af låse, nøgler og ruder og holde vand-  

 og gashaner, elafbrydere og gulve forsvarligt vedlige.
Brugeren skal  

 endvidere vedligeholde wc-kummer, cisterner, vaskekummer, badekar, køleskabe,  

 komfurer, vaskemaskiner og lignende installationer.
Det påhviler  

 menighedsrådet at udskifte det nævnte udstyr, hvis forringelsen skyldes slid  

 og ælde, og det i øvrigt er installeret af menighedsrådet.
 Stk. 2.  Brugeren fører det daglige tilsyn med boligen  

 og varetager i enhver henseende embedets interesse.
 Stk. 3.  For så vidt ikke andet er bestemt, forestår  

 brugeren driften af boligen og sørger for, at de ejendommen påhvilende  

 forpligtelser til gadefejning, snekastning, grusning i glat føre, fjernelse  

 af dagrenovation m.v., opfyldes.
 § 14.  Brugeren skal behandle boligen forsvarligt.
Stk. 2.  Brugeren er forpligtet til at vedligeholde have  

 og gårdsplads.
Dog kan menighedsrådet, såfremt forholdene begrunder det,  

 overtage forpligtelser vedrørende have til beskæring af træer og buske,  

 afslåning af græs eller/og klipning af hække samt forpligtelse vedrørende  

 renholdelse af gårdsplads.
 Stk. 3.  Brugeren er erstatningsansvarlig for skade, som  

 voldes på boligen ved uforsvarlig adfærd af ham selv, hans husstand eller  

 andre, som han privat giver adgang til boligen.
 Stk. 4.  Brugeren skal straks anmelde skader, hvis  

 udbedring ikke tåler opsættelse, til menighedsrådet.
Stk. 5.  Brugeren er forpligtet til, når udbedring er  

 uopsættelig for at begrænse skadens videre omfang, at træffe foranstaltninger  

 til midlertidig afhjælpning af skaden.
Menighedsrådet underrettes snarest  

 muligt.
 § 15.  Brugeren må ikke uden stiftsøvrighedens  

 samtykke bruge boligen til andet end beboelse.
 § 16.  Brugeren må ikke uden menighedsrådets samtykke  

 fremleje nogen del af boligen.
 Stk. 2.  Brugeren har vedligeholdelsesforpligtelsen  

 vedrørende fremlejede værelser m.v. og er over for menighedsrådet ansvarlig  

 for, at det fremlejede ved et fremlejemåls ophør fremstår i god og forsvarlig  

 stand, jf. også § 14, stk. 3.
 § 17.  Brugeren må ikke uden menighedsrådets samtykke  

 foretage ændringer af boligen eller af gård- og haveanlæg, jf. § 7 om  

 stiftsøvrighedens godkendelse.
 Stk. 2.  Antenner, radiomaster og flagstænger må kun  

 opsættes efter de af menighedsrådet fastsatte bestemmelser.
 Boligbidrag og opvarmning m.v.
§ 18.  Boligbidraget fastsættes på grundlag af en  

 vurdering.
I vurderingen deltager en repræsentant for Kirkeministeriet, en  

 repræsentant for vedkommende centralorganisation samt en særlig sagkyndig,  

 der har kendskab til lejeniveauet på det private boligmarked.
Den sagkyndige  

 udpeges af stiftamtmanden i vedkommende stift.
 Stk. 2.  Ved vurderingen skal vurderingsmændene tage  

 hensyn til lejeniveauet for tilsvarende boliger på det private boligmarked  

 det pågældende sted.
 Stk. 3.  Ved tilsvarende bolig forstås en bolig på det  

 private boligmarked, som er af samme eller tilnærmelsesvis samme størrelse,  

 indretning, udstyr og art som den pågældende tjenestebolig.
Stk. 4.  Vurderingen skal ske ved en sammenligning med  

 huslejeniveauet for en tilsvarende bolig det pågældende sted, d.v.s. den egn,  

 by eller bydel, hvor boligen er beliggende.
Hvis der ikke på det sted, hvor  

 boligen er beliggende, findes private boliger, hvormed sammenligning kan  

 foretages, eller som kan danne grundlag for vurderingen, må denne foretages  

 ud fra et skøn over boligens lejeværdi under hensyn til dels dens størrelse,  

 indretning, udstyr og art, dels til beliggenheden, herunder afstanden fra  

 nærmeste indkøbssteder, læge, skole og andre offentlige institutioner m.v.
 Stk. 5.  Udgifter ved deltagelse af den særligt  

 sagkyndige i vurderingen afholdes af kirkekassen (præstegårdskassen).
 § 19.  Vurderingsmændene afgiver en redegørelse til  

 stiftsøvrigheden for den foretagne vurdering indeholdende oplysning om de  

 faktorer, hvortil der er taget hensyn, samt en begrundet indstilling om  

 boligens lejeværdi.
Stk. 2.  Der skal tilstræbes enighed mellem  

 vurderingsmændene.
Hvis vurderingsmændene er enige om indstillingen om  

 boligens lejeværdi, lægges denne til grund ved fastsættelse af boligbidraget.  

 Er vurderingsmændene ikke enige om lejeværdien, kan den sagkyndiges  

 indstilling kun tilsidesættes, hvis Kirkeministeriets repræsentant og  

 organisationsrepræsentanten er enige.
Indstillingen, herunder særstandpunkter  

 om lejeværdien, skal begrundes under henvisning til de momenter, der er  

 anført i § 18.
§ 20.  Ved den endelige fastsættelse af boligbidraget  

 skal der tages hensyn til den pligt, der påhviler tjenestemanden til at bebo  

 en tjenstebolig og til at fraflytte den ved tjenestens ophør.
Der foretages  

 derfor ved beregning og boligbidraget for tjenesteboliger et fradrag i  

 vurderingen på 30 pct.
Det månedlige boligbidrag kan dog højst udgøre 15 pct.  

 af tjenestemandens skalaløn.
Beregningen af boligbidraget efter vurdering  

 foretages af stiftsøvrigheden og indberettes til den lønanvisende myndighed.
 Stk. 2.  Boligbidrag indeholdes ved stiftsøvrighedens  

 foranstaltning månedsvis forud i tjenestemandens løn og afregnes af  

 stiftsøvrigheden til kirkekassen (præstegårdskassen).
§ 21.  Såvel brugeren som stiftsøvrigheden kan begære  

 nyvurdering af en tjenestebolig, når Stk. 2.  Begæres nyvurdering af tjenestemanden, skal  

 denne indbetale 500 kr. til menighedsrådet.
Beløbet fortabes, hvis  

 boligbidraget sættes op eller er uændret efter nyvurdering.
 Stk. 3.  Begæres nyvurdering af en allerede vurderet  

 tjenestebolig, følges samme fremgangsmåde som ved førstegangsvurdering.
 § 22.  Ved enhver vurdering af en tjenestebolig  

 udleveres af stiftsøvrigheden et eksemplar af dette cirkulære til  

 vurderingsmændene.
§ 23.  Overstiger boligbidraget efter nyvurdering det  

 hidtidige boligbidrag, forhøjes boligbidraget med 3 måneders varsel til den  

 1. i en måned.
Hvis boligbidraget efter vurdering er lavere end det hidtidige  

 boligbidrag, nedsættes boligbidraget i overensstemmelse med vurderingen.  

 Nedsættelsen gennemføres i forbindelse med førstkommende lønudbetaling, efter  

 at stiftsøvrigheden har fået meddelelse om vurderingen og i givet fald med  

 tilbagevirkende kraft fra tidspunktet for begæringen om nyvurdering.
 § 24.  Tjenesteboligbidrag reguleres årligt pr. 1.  

 juni med en af Finansministeriet fastsat procent under hensyn til udviklingen  

 i lejeniveauet på det private boligmarked (samtlige lejligheder eksklusiv  

 nybyggeri og eksklusiv vedligeholdelse) som oplyst af Danmarks Statistik i  

 forbindelse med boligpostens indregning i reguleringspristallet.
 Stk. 2.  Boligbidrag, der er fastsat ved vurdering, kan  

 først reguleres i medfør af stk. 1, når der er forløbet 1 år eller derover  

 mellem fastsættelsen af boligbidraget efter vurdering og det tidspunkt, fra  

 hvilket der sker generel regulering med den af Finansministeriet fastsatte  

 procent.
 Stk. 3.  Hvis boligbidraget efter vurdering af en  

 tjenestebolig overstiger 15 pct. af tjenestemandens skalaløn, reguleres  

 boligbidraget hver gang, der sker ændring af tjenestemandens løn.
 Stk. 4.  Boligbidragsforhøjelse efter stk. 1 gennemføres  

 med 3 måneders varsel.
§ 25.  Boligen skal holdes forsvarligt opvarmet.
Det  

 overlades til tjenestemanden selv at sørge for boligens opvarmning og varmt  

 vand.
 Stk. 2.  Indeholder boligen tjenstlige lokaler, afholder  

 menighedsrådet udgiften ved opvarmning af disse.
Stk. 3.  Opvarmes de tjenstlige lokaler ved samme anlæg  

 som boligen i øvrigt, kan præsten vælge at lade menighedsrådet overtage  

 forpligtelsen til at sørge for boligens opvarmning.
I så fald betaler præsten  

 et bidrag til opvarmningen for hver nettokvadratmeter, som boligen omfatter  

 af værelser og kamre samt opvarmede badeværelser og spise- eller  

 opholdskøkkener.
Der bortses fra tjenstlige lokaler.
Bidraget, der fastsættes  

 af stiftsøvrigheden, beregnes efter den til enhver tid gældende aftale mellem  

 Finansministeriet og Tjenestemændenes Centralorganisationer om betaling for  

 naturalydelser - dog højst i forhold til 160 kvadratmeter.
 Stk. 4.  I tilfælde, hvor bestemmelsen i stk. 3 er bragt  

 i anvendelse, betaler præsten for forbrug af el og gas efter samme aftale.
 Stk. 5.  Tjenestemandens opvarmningsbidrag efter stk. 3  

 indeholdes i lønnen, og afregnes af stiftsøvrigheden til kirkekassen  

 (præstegårdskassen).
Tjenstlige lokaler § 26.  § 13, stk. 1, § 15 og §§ 18-24 finder ikke  

 anvendelse på lokaler, der anvendes til tjenstlig brug.
Tjenstlige lokaler  

 omfatter kontor med eventuelt særligt venteværelse og toilet samt  

 konfirmandstue med entre, garderobe, toiletter, depot og eventuelt (the)  

 køkken.
 Stk. 2.  Menighedsrådet forsyner de tjenstlige lokaler  

 med passende inventar - herunder bord/stole, skabe, reoler og skrivebord/stol  

 samt skrivemaskine.
 Stk. 3.  Forpligtelsen til renholdelse, snerydning og  

 grusning af adgangsveje til tjenstlige lokaler samt forpligtelsen til  

 rengøring af tjenstlige lokaler, jf. stk. 1, påhviler menighedsrådet.
 § 27.  Menighedsrådet fører for hver præstebolig en  

 inventarliste.
 Stk. 2.  I inventarlisten indføres det embedet  

 tilhørende løsøre - herunder tjenstlige bøger, møbler og kontorinventar,  

 hårde hvidevarer, haveredskaber o.lign.
 Stk. 3.  Ved syn i henhold til § 11 og § 28, stk. 3,  

 fremlægger menighedsrådet inventarlisten, og inventarets tilstedeværelse  

 attesteres.
Tilsyn § 28.  Repræsentanter for de kirkelige myndigheder har  

 ret til, når forholdene kræver det, at få eller skaffe sig adgang til  

 boligen.
Udøvelsen af denne rettighed skal ske under størst mulig hensyntagen  

 til brugeren.
Stk. 2.  Syn over tjenesteboligen afholdes årligt i  

 forbindelse med synet over kirken, jf. § 24 i lov om folkekirkens  

 kirkebygninger og kirkegårde.
Menighedsrådet tilsiger brugeren til dette syn.
Stk. 3.  Der afholdes provstesyn over tjensteboligen  

 efter samme regler, som gælder for kirker, jf. §§ 26-32 i lov om folkekirkens  

 kirkebygninger og kirkegårde.
Meddelelse om synets afholdelse gives samtidig  

 til menighedsrådet og brugeren.
 Stk. 4.  Tjenestemanden deltager i syn i henhold til  

 stk. 2 og 3. Endvidere er en repræsentant for tjenestemandens  

 centralorganisation berettiget til at deltage i syn efter stk. 3.
Stk. 5.  Menighedsrådet anskaffer for hver tjenestebolig  

 en synsprotokol, hvori synsforretninger indføres.
Syn efter stk. 3 indføres  

 tillige i provstiets synsprotokol.
Andre bestemmelser § 29.  Hvis brugeren af en tjenestebolig afgår ved  

 døden, har de til pension og efterindtægt berettiget ret til inden for et  

 tidsrum af 3 måneder at blive boende i boligen på samme vilkår som afdøde.  

 Samme ret har en person, der i mindst 2 år har haft fælles husstand med  

 tjenestemanden.
Kontorlokaler og andre lokaler til tjenstlig brug skal dog  

 fraflyttes.
 § 30.  Nedlægges en tjenestebolig, eller bringes  

 boligforholdet til ophør, tilkommer der den ansatte et varsel på 6 måneder  

 til den 1. i en måned, medmindre anden passende tjenestebolig stilles til  

 tjenestemandens rådighed.
Stk. 2.  Det kan af Kirkeministeriet med vedkommende  

 centralorganisation aftales, at en tjenestemand, hvis boligforhold i en  

 tjenestebolig af ministeriet bringes til ophør og som derved får forøgede  

 boligudgifter, i tre år kan tillægges et midlertidigt personligt tillæg til  

 dækning af disse udgifter.
Det årlige tillæg fastsættes til maksimalt 43 pct.  

 af boligbidraget før fraflytning.
Tillægget nedsættes med samme procent,  

 hvormed boligbidraget årligt forhøjes i henhold til § 24.
 § 34.  Afgørelser efter bestemmelserne i nærværende  

 cirkulære kan af tjenestemanden eller menighedsrådet indbringes for  

 Kirkeministeriet.
 Ikrafttrædelsesbestemmelser m.v.
 § 32.  Dette cirkulære træder i kraft den 1. april  

 1989.
Stk. 2.  De hidtil fastsatte boligbidrag reguleres i  

 overensstemmelse med § 24. Ved brugerskifte foretages vurdering af boligen,  

 hvis boligbidraget ikke i forvejen er fastsat ved vurdering.
Er vurdering  

 ikke foretaget før nyindflytning, finder stk. 3 tilsvarende anvendelse, når  

 vurdering har fundet sted.
Stk. 3.  Hvis boligbidraget uden forbindelse med  

 brugerskifte efter foretagen vurdering skal forhøjes med mere end 25 pct.,  

 foretages forhøjelsen over 2 år, idet den årlige stigning dog ikke kan  

 overstige 20 pct. af det oprindelige boligbidrag, indtil boligbidraget er sat  

 op til vurderingslejen.
Generel regulering af boligbidraget, jf. § 24, finder  

 sted på grundlag af det boligbidrag, der skal opkræves pr. 1. juni.
 Stk. 4.  Samtidig ophæves:
