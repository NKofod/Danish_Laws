 Vi Frederik den Niende, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gør vitterligt:  Efter de Os af Vor  

 undervisningsminister allerunderdanigst foredragne omstændigheder ville Vi  

 allernådigst have anordnet følgende bestemmelser om oprettelse af et  

 opera-akademi.
§ 1.  Under fælles ledelse af Det kgl. danske  

 Musikkonservatorium og Det kgl.
Teater oprettes et operaakademi med det  

 formål gennem en samordning af konservatoriets uddannelse af sangere og  

 teatrets hidtidige operaskole at varetage uddannelsen af vordende  

 operasangere.
§ 2.  Uddannelsen på operaakademiet omfatter en almen  

 musikalsk, sangteknisk og sangdramatisk undervisning, der normalt strækker  

 sig over 5 1/2 år begyndende med konservatoriets normale 4-årige  

 sanguddannelse, der efter de første 2 år suppleres med undervisning på  

 teatret i dramatiske fag.
Efter 3 1/2 års studium påbegyndes, jævnsides med  

 afslutningen af konservatorieundervisningen, den egentlige 2-årige  

 operauddannelse omfattende sangundervisning på konservatoriet og videregående  

 scenisk og sang-dramatisk uddannelse på teatret.
§ 3.  Adgang til uddannelse på operaakademiet har  

 enhver, der har bestået optagelsesprøven til Det kgl. danske  

 Musikkonservatorium med sang som hovedfag, jfr. kgl. anordning af 6. januar  

 1956 om Det kgl. danske Musikkonservatorium, og som efter to års sangstudium  

 skønnes egnet efter en bedømmelse foretaget af et af Det kgl.
Teater og  

 musikkonservatoriet i forening nedsat bedømmelsesudvalg.
Adgang til den  

 afsluttende, egentlige 2-årige operauddannelse er yderligere betinget af en  

 bestået adgangsprøve aflagt for et lignende fælles bedømmelsesudvalg samt af,  

 at den pågældende forpligter sig til efter uddannelsens afslutning at  

 indrømme teatret fortrinsret med hensyn til engagement på teatrets sædvanlige  

 vilkår.
§ 4.  Undervisningen på musikkonservatoriet følger  

 dettes normale undervisningsår, der begynder 1. januar.
Den egentlige 2-årige  

 operauddannelse løber fra 1. september til udgangen af maj måned.
§ 5.  De ved Det kgl. danske Musikkonservatorium  

 ansatte lærerkræfter virker som lærere i de musikalske discipliner ved  

 operaakademiet.
Lærerne i de sceniske og dramatiske discipliner ansættes af  

 Det kgl.
Teater.
§ 6.  De nærmere bestemmelser om operaakademiets  

 undervisning og eksaminer samt om adgangsprøverne til operaakademiet  

 fastsættes i et af Det kgl. danske Musikkonservatorium og Det kgl.
Teater  

 udfærdiget regulativ, som tillige fastsætter bestemmelser om den af  

 operauddannelsens nyordning nødvendiggjorte overgangsordning.
 Udgifterne ved operaakademiets drift afholdes forsåvidt angår uddannelsen  

 i de musikalske discipliner af musikkonservatoriet og i øvrigt af teatret  

 efter nærmere overenskomst instutionerne imellem.
§ 7.  Med nærværende anordnings ikrafttræden henlægges  

 Det kgl.
Teaters hidtidige selvstændige operauddannelse til operaakademiet.
 Givet på Amalienborg, den 6. januar  

 1956.
 Under Vor Kongelige Hånd og Segl.
 Frederik R.
/Jul.
Bomholt.
