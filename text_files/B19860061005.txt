 I medfør af §§ 8 og 10 a, stk. 6 og 8, i lov om realkreditinstitutter,  

 jfr. lovbekendtgørelse nr. 547 af 14. august 1986, samt § 2, stk. 6, i lov om  

 indeksregulerede realkreditlån, jfr. lovbekendtgørelse nr. 437 af 27. juni  

 1986 fastsættes:
Indekslån § 1.  Lån efter § 10 a i lov om realkreditinstitutter  

 kan ydes som indekslån til opførelse og vedligeholdelse, opretning samt  

 forbedring ved om- og tilbygning af følgende typer kollektive varmeleverende  

 energiforsyningsanlæg med tilbehør, herunder ledningsnet, såfremt de  

 pågældende anlæg i overvejende grad baseres på indenlandske, herunder  

 vedvarende, energikilder, jfr. stk. 2 og 3:
 Stk. 2.  Ved indenlandske, herunder vedvarende,  

 energikilder, forstås naturgas, halm, affald, træ, tørv, biogas o.lign.  

 gasser, overskudsvarme fra industrielle processer m.v., geotermisk energi og  

 omgivelsesvarme samt vind, sol og vandkraft.
 Stk. 3.  De i stk. 1 nævnte anlæg er i overvejende grad  

 baseret på indenlandske, herunder vedvarende, energikilder, hvis disse dækker  

 mere end halvdelen af den årlige energilevering fra det færdige anlæg.  

 Anvendelsen i opbygningsperioden af andre energikilder som olie eller kul med  

 større andele udelukker ikke indeksfinansiering som nævnt i stk. 1.
 Stk. 4.  Indekslån til de i stk. 1 nævnte kollektive  

 varmeleverende energiforsyningsanlæg kan ydes enten som lån, der amortiseres  

 efter annuitetsprincippet, eller som lån, der amortiseres efter  

 serielånsprincippet, jfr. § 4, stk. 4, i lov om indeksregulerede  

 realkreditlån.
 § 2.  Der kan ikke ydes lån efter § 1 til  

 varmeforsyningsanlæg, der er omfattet af en i medfør af kapitel 3 i lov om  

 varmeforsyning godkendt delplan.
Indekslån og nominallån § 3.  Der kan ikke ydes lån efter § 10 a i lov om  

 realkreditinstitutter og lån efter § 2, stk. 6 og 7, i lov om  

 indeksregulerede realkreditlån til følgende kollektive energiforsyningsanlæg:
 § 4.  Ved udmåling af lån efter § 10 a i lov om  

 realkreditinstitutter og lån efter § 2, stk. 6 og 7, i lov om  

 indeksregulerede realkreditlån kan de afholdte, rimelige udgifter kun  

 medtages i det omfang, de er omfattet af en fra lånsøger modtaget skriftlig  

 opgørelse over de samlede byggeomkostninger, herunder  

 finansieringsomkostninger og eventuelle grundudgifter.
Supplerende långivning for nominallån § 5.  Industriens Realkreditfond kan mod kommunal  

 garanti yde supplerende nominallån til kollektive varmeleverende  

 energiforsyningsanlæg til finansiering af hele eller en del af terminsydelsen  

 i de første 5 år af løbetiden for et allerede optaget nominallån efter § 10 a  

 i lov om realkreditinstitutter.
Den supplerende långivning ydes på  

 terminstidspunktet.
Stk. 2.  Til kommunalt ejede anlæg som nævnt i stk. 1  

 kan der alene ydes supplerende långivning i tilfælde af driftsunderskud.
Den  

 supplerende långivning kan i så fald årligt højst udgøre et beløb, der svarer  

 til driftsunderskuddet det pågældende år.
 Tilsyn m.v.
 § 6.  Instituttet indberetter kvartalsvis oplysninger  

 om den konkrete lånesag, som anført i bilaget til bekendtgørelsen.  

 Indberetningen sker på edb-læsbart medie efter nærmere anvisning fra Tilsynet  

 med Realkreditinstitutter.
 Stk. 2.  Udgifter forbundet med instituttets  

 indberetninger afholdes af instituttet.
 § 7.  Der kan ydes lån efter § 10 a i lov om  

 realkreditinstitutter og efter § 2, stk. 6 og 7, i lov om indeksregulerede  

 realkreditlån til opførelse samt om- og tilbygning m.v. af anlæg, der  

 allerede er belånt med realkreditlån til disse formål inden ikrafttrædelsen  

 af de nævnte bestemmelser, såfremt der højst er gået 2 år efter afslutningen  

 af arbejderne, jfr. dog stk. 2.
Stk. 2.  Ved ydelse af lån som nævnt i stk. 1 foretages  

 fradrag for hovedstolen af allerede ydede realkreditlån, hvad enten disse  

 indfries eller bliver stående i ejendommen.
De eksisterende realkreditlån kan  

 ikke rykke for lån som nævnt i stk. 1.
Ikrafttrædelse § 8.  Bekendtgørelsen træder i kraft ved  

 offentliggørelsen i Lovtidende.
Boligstyrelsen, den 15. september 1986 H.
E.
RASMUSSEN /Lars Østergaard Bilag Data -------------------------------------------------------------- Kode for realkreditinstitut Kode for afdeling Pantenummer -------------------------------------------------------------- Debitors navn og adresse Ejendomsnummer Hovedmatrikelnummer -------------------------------------------------------------- Kommune, nr.
 Energidistrikt, nr.
-------------------------------------------------------------- Anlægstype (kode):
- kollektivt, udelukkende varmeleverende, energiforsyningsanlæg baseret på  

 indenlandske, herunder vedvarende, energikilder - kollektivt, udelukkende elproducerende, energiforsyningsanlæg baseret på  

 vedvarende energikilder - anlæg til kombineret el- og varmeproduktion baseret på indenlandske,  

 herunder vedvarende, energikilder - andet kollektivt energiforsyningsanlæg -------------------------------------------------------------- Elkapacitet, megawatt Varmekapacitet, megawatt Gaskapacitet, megawatt -------------------------------------------------------------- Instituttets værdiansættelse, ialt, kr.
 Instituttets værdiansættelse, grund og bygninger, kr.
 Instituttets værdiansættelse, ledningsnet, kr.
 Instituttets værdiansættelse, andet tilbehør, kr.
 De afholdte, rimelige udgifter, kr.
 Eventuel offentlig støtte, kr.
 Eventuelle foranstående lån, kr.
-------------------------------------------------------------- Løbenummer for hvert lån Dato for lånets effektuering -------------------------------------------------------------- Den kommunale garantis omfang, kr.
-------------------------------------------------------------- Låneformål (koder):
- nyopførelse - om- og tilbygning m.v.
- supplerende långivning ------------------------------------------------------------- Lånetype - IA-lån - I-lån - nominallån ------------------------------------------------------------- Hovedstol, kr.
