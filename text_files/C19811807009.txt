Handels- og Kontorfunktionærernes Forbund i Danmark har den 28. januar  

 1980 indgået aftale med Kommunernes Landsforening om, at der fra den 1. april  

 1980 skal ydes betaling til kontorpersonale, der udfører tjeneste i forskudt  

 tid på hverdage.
Tilsvarende aftale er indgået med Amtsrådsforeningen.
 Ligningsrådet har på sit møde den 3. marts 1981 vedtaget ikke at anse  

 tillægget for omfattet af den vejledende anvisning om natpenge til  

 tjenestemænd og andre offentligt ansatte, idet det er en forudsætning for  

 fradrag efter anvisningen, at der modtages ydelser efter de af  

 finansministeriet, lønnings- og pensionsdepartementet, fastsatte regler om  

 natpenge.
 Fradrag for overarbejde eller natarbejde kan anvendes, når betingelserne  

 for disse standardsatser er opfyldt.
