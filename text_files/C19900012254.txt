 Ved lov nr. 838 af 19.12.1989 om afgifter af affald og råstoffer er der  

 foretaget en forhøjelse af den eksisterende affaldsafgift (§ 10) samt indført  

 en egentlig råstofafgift (§ 3). Lov nr. 838 er vedtaget den 19.12.1989,  

 optaget i Lovtidende den 20.12.1989 og trådt i kraft den 1.1.1990.
Affaldsafgiften Den hidtil gældende afgift på 40 kr. pr. ton affald, som afleveres til  

 deponering eller forbrænding hos en registreringspligtig virksomhed, er med  

 virkning fra 1.1.1990 fastsat til 130 kr. pr. ton affald.
 Samtidig er de hidtidige bestemmelser om affaldsafgifter i kapitel 12 a og  

 §§ 84 a og 84 b i lov om miljøbeskyttelse ophævet.
Råstofafgift Det hidtil gældende gebyr efter den gældende råstoflov og  

 kontinentalsokkellov på 50 øre pr. m3 indvundet eller importeret råstof  

 bortfalder og erstattes af en afgift, der udgør 5 kr. pr. m3 indvundet eller  

 importeret råstof.
Godtgørelse til entreprenør Bygge- og Boligstyrelsen skal meddele, at bygherrer med bygge- og  

 anlægsarbejder, der udføres efter Boligministeriets cirkulære af 11.11.1981  

 om pris og tid på bygge- og anlægsarbejder, udover den faste pris kan yde  

 entreprenører godtgørelse for de samlede udgiftsstigninger, der kan  

 dokumenteres at være en direkte følge af ovennævnte afgifter efter  

 henholdsvis § 3 og § 10 i lov om afgifter af affald og råstoffer.
 Det er en betingelse for godtgørelsen for merudgifter som følge af de  

 forhøjede afgiftssatser på råstoffer og affald, at tilbud er afgivet før den  

 20.12.989, som er datoen for lovens optagelse i Lovtidende.
 Udgiftsstigningerne som følge af råstofafgift og affaldsafgift skal udgøre  

 mindst 0,25% af den pågældende entreprisesum, dog mindst 5.000 kr.
Godtgørelse til underentreprenør Er en entreprenør i henhold til sin aftale med en underentreprenør  

 forpligtet til at yde godtgørelse til denne for nævnte statslige pålæg, kan  

 tilsvarende godtgørelse ydes entreprenøren af bygherren.
Godtgørelse kan i  

 alle tilfælde ydes, såfremt underleverandørens krav udgør mindst 0,25% af den  

 pågældende entreprisesum, dog mindst 5.000 kr. beregnet ud fra den enkelte  

 underentreprisesum.
Det er en betingelse, at der er tale om et egentligt  

 underentrepriseforhold og ikke blot om et leveranceforhold.
Dokumentation Bygherren må i begge ovennævnte tilfælde tage stilling til hvilken  

 dokumentation, han anser for tilstrækkelig.
