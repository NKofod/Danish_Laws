 Den 28. april 1983 undertegnedes i Harare en overenskomst mellem Danmark  

 og Zimbabwe om frivillige fra Danmark.
 Overenskomsten har følgende ordlyd:
OVERENSKOMST mellem Republikken Zimbabwes regering og Kongeriget Danmarks regering om  

 frivillige fra Danmark Præambel Danmarks regering og Zimbabwes regering, som ønsker at samarbejde om  

 Zimbabwes udvikling og at stille danske frivillige til rådighed for Zimbabwes  

 regering inden for rammerne af Mellemfolkeligt Samvirkes frivilligpropram, er  

 blevet enige om følgende:
Artikel I Danmarks regering repræsenteret af Mellemfolkeligt Samvirke (i det  

 følgende benævnt MS) vil stille sådanne frivillige til rådighed til udførelse  

 af indbyrdes aftalte hverv i Zimbabwe, som Zimbabwes regering og MS måtte  

 blive enige om.
De frivillige placeres fortrinsvis med henblik på at bistå i udviklingen  

 af landområderne og den sociale udvikling i Zimbabwe.
Nærmere aftale om  

 antallet af danske frivillige såvel som om deres hverv i Zimbabwe skal  

 træffes ved særskilt brevveksling mellem Zimbabwes regering og MS.
Artikel II De danske frivillige vil i tjenstlig henseende være underlagt regerings-  

 eller andre institutioner i Zimbabwe i henhold til aftale mellem de to  

 parter.
Artikel III De frivillige vil gøre tjeneste i Zimbabwe i et tidsrum af to år,  

 medmindre andet aftales.
Under deres udsendelse vil de frivillige have ret  

 til ferie m.v. i samme omfang som andre udenlandske ansatte i tilsvarende  

 stillinger.
Artikel IV For at sætte MS i stand til at opfylde sine forpligtelser i Zimbabwe i  

 medfør af dette program er Zimbabwes regering rede til at modtage en af MS  

 udsendt koordinator og det nødvendige personale.
Artikel V MS påtager sig at:
Artikel VI Zimbabwes regering påtager sig at:
Artikel VII Zimbabwes regering skal have ret til skriftligt at kræve tilbagekaldelse  

 af enhver frivillig, hvis arbejde eller adfærd er utilfredsstillende i  

 Zimbabwes regerings øjne, og vil i sådanne tilfælde rådføre sig med  

 koordinatoren med henblik på foranstaltninger til flytning eller hjemsendelse  

 af den frivillige i overensstemmelse med artikel V b samt til dennes  

 eventuelle udskiftning.
 Tilsvarende vil MS have ret til at kræve tilbagekaldelse af enhver  

 frivillig efter samråd med Zimbabwes regering.
Artikel VIII I overensstemmelse med kontrakten mellem den frivillige og MS vil den  

 frivillige have ret til at fratræde sin stilling efter at have rådført sig  

 med koordinatoren og efter at have givet fornødent varsel.
Artikel IX Zimbabwes regering anerkender, at udsendelse af frivillige fra MS er  

 afhængig af tilstedeværelsen af bevillinger og egnede kandidater i Danmark.
Artikel X Zimbabwes regering kompenserer og holder MS og de af MS udsendte  

 frivillige skadesløse for så vidt angår erstatningsansvar, sagsanlæg,  

 søgsmål, fordringer, skadeserstatninger, sagsomkostninger eller salærer i  

 anledning af personers død eller tilskadekomst eller skade på ejendom eller  

 ethvert andet tab, som er en følge af eller står i forbindelse med nogen  

 handling eller undladelse, der er forekommet under den af overenskomsten  

 omfattede virksomhed, undtagen i tilfælde af forsæt eller grov uagtsomhed.
Artikel XI Zimbabwes regering garanterer, at koordinatoren, dennes medarbejdere og de  

 frivillige skal være fritaget for retsforfølgning med hensyn til mundtlige  

 eller skriftlige ytringer og alle handlinger udført af dem i forbindelse med  

 den af overenskomsten omfattede virksomhed.
Artikel XII I tilfælde af at en frivillig, hans/hendes ægtefælle eller andre pårørende  

 anholdes eller tilbageholdes, eller hvis der anlægges straffesag mod dem,  

 skal koordinatoren eller den kongelige danske ambassade i Harare omgående  

 underrettes.
Artikel XIII Denne overenskomst træder i kraft på dagen for dens undertegnelse og  

 forbliver gyldig indtil 90 dage efter datoen for den ene regerings afgivelse  

 af en skriftlig meddelelse til den anden om, at den har til hensigt at bringe  

 den til ophør.
 Til bekræftelse heraf har undertegnede, som er behørigt bemyndiget dertil,  

 underskrevet nærværende overenskomst.
 UDFÆRDIGET i HARARE den 28. april 1983 i to originaleksemplarer på  

 engelsk.
