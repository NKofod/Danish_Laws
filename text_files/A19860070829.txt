 Herved bekendtgøres lov nr. 91 af 14. marts 1979 om  

 uddannelse af håndarbejdslærere m.fl. med de ændringer, der følger af § 17 i  

 lov nr. 217 af 23. april 1986.
Håndarbejdslæreruddannelsen § 1.  Uddannelsen har til formål at give de studerende  

 teoretiske og praktiske forudsætninger for at undervise unge og voksne i  

 håndarbejde og andre hermed beslægtede fag.
 Stk. 2.  Uddannelsen skal give den faglige og  

 pædagogiske indsigt og praktiske skoling, der er nødvendig til varetagelse af  

 sådan undervisning, og skal tilstræbe at fremme de studerendes personlige og  

 kreative udvikling.
§ 2.  Uddannelsen varer 2 1/2 år.
Den består af en  

 faglig grunduddannelse på 1/2 år, efterfulgt af en faglig-pædagogisk  

 uddannelse på 2 år.
 § 3.  Den faglige grunduddannelse omfatter:
1. grundkursus i farvelære, tegning og komposition, 2. grundkursus i to hovedfag og 3. orientering i uddannelsens øvrige hovedfag samt  

 tilvalgsfag.
 Stk. 2.  Den faglig-pædagogiske uddannelse omfatter:
1. pædagogiske fag, 2. samfundskundskab, 3. kultur- og kunsthistorie, 4. materiale- og farvelære, 5. videregående undervisning i et af de to hovedfag,  

 hvori grundkursus under den faglige grunduddannelse er gennemgået, 6. tilvalgsfag i tilknytning til de enkelte hovedfag  

 og 7. supplerende emner efter undervisningsministerens  

 nærmere bestemmelse.
 Stk. 3.  De studerende vælger hovedfag og tilvalgsfag  

 inden for mulighederne ved det enkelte seminarium, jfr. stk. 4.
Stk. 4.  Undervisningsministeren fastsætter, hvilke fag  

 der kan være hovedfag, hvilke fag der kan være tilvalgsfag, og hvor mange  

 tilvalgsfag der kan indgå i uddannelsen.
Undervisningsministeren godkender,  

 på hvilke områder der af det enkelte seminarium tilrettelægges undervisning i  

 hovedfag og tilvalgsfag.
 Stk. 5.  Ud over den i stk. 1 og 2 nævnte undervisning  

 kan der med undervisningsministerens godkendelse tilrettelægges frivillig  

 undervisning i emner, der har betydning for arbejdet som håndarbejdslærer.
 § 4.  Undervisningsministeren fastsætter regler,  

 hvorefter en studerende kan fritages for dele af uddannelsen efter § 3,  

 såfremt den studerende på anden måde har tilegnet sig tilstrækkelige  

 kundskaber og færdigheder.
 Stk. 2.  Oplysning om fritagelsen gives på  

 eksamensbeviset.
 § 5.  Undervisningsministeren fastsætter nærmere  

 regler om:
1. adgang til uddannelsen, 2. undervisningen i de enkelte fag og kurser, herunder  

 den pædagogiske praktik, 3. omfanget af de studerendes pligt til at deltage i  

 undervisningen, 4. pligten til afholdelse af prøver, 5. formen for og kravene ved prøver og  

 standpunktsbedømmelse, 6. karaktergivning og censur, 7. bevis for gennemført uddannelse og 8. bortvisning af studerende.
 Stk. 2.  Undervisningsministeren kan godkende sådanne  

 afvigelser fra denne lovs bestemmelser om uddannelsen, som muliggør  

 gennemførelse af forsøgsundervisning og forsøgsarbejde.
Håndarbejdsseminarierne § 6.  Uddannelsen til håndarbejdslærer gives på  

 statsseminarier eller private seminarier, der er godkendt af  

 undervisningsministeren.
Undervisningsministeren kan bestemme, at uddannelse  

 erhvervet andre steder kan indgå i uddannelsen.
Stk. 2.  Godkendelse af private håndarbejdsseminarier  

 meddeles på nærmere af undervisningsministeren fastsatte betingelser.  

 Godkendelsen gives for et bestemt åremål.
Godkendelsen kan gives til  

 varetagelse af en del af uddannelsen.
 Stk. 3.  Godkendelsen kan tilbagekaldes, hvis seminariet  

 ikke længere opfylder betingelserne for at kunne godkendes, eller hvis dets  

 undervisning eller øvrige forhold ikke findes tilfredsstillende.
 Stk. 4.  Undervisningsdirektøren for Folkeskolen,  

 Folkeoplysning, Seminarier m.v. er undervisningsministerens tilsynsførende  

 med håndarbejdsseminarierne (* 1).
 § 7.  Et håndarbejdsseminarium ledes af en forstander,  

 der skal deltage i undervisningen i et af undervisningsministeren fastsat  

 omfang.
 Stk. 2.  Ansættelse som forstander ved et privat  

 håndarbejdsseminarium er betinget af undervisningsministerens godkendelse.
 Stk. 3.  Undervisningsministeren fastsætter regler om  

 råd og udvalg ved seminarierne.
 § 8.  Enhver offentlig eller offentligt støttet  

 undervisningsvirksomhed for unge og voksne har pligt til at modtage  

 håndarbejdslærerstuderende i pædagogisk praktik, jfr. stk. 2. I hvert enkelt  

 tilfælde træffer seminariets forstander aftale med ledelsen af  

 undervisningsvirksomheden om praktikkens omfang og nærmere placering.
 Stk. 2.  Undervisningsministeren afgør eventuelle  

 tvivlsspørgsmål om pligten til at modtage håndarbejdslærerstuderende i  

 praktik og kan i særlige tilfælde fritage en institution for denne pligt.
Stk. 3.  Håndarbejdsseminarierne kan afholde  

 merudgifter, som praktikstedet har ved gennemførelse af  

 praktikundervisningen.
Der kan endvidere ydes de studerende godtgørelse for  

 befordringsudgifter i forbindelse med praktikkens gennemførelse.
Nærmere  

 regler herom fastsættes af undervisningsministeren.
Efter- og videreuddannelse § 9.  Undervisningsministeren kan fastsætte regler om,  

 at efter- og videreuddannelse af håndarbejdslærere og  

 håndarbejdsseminariernes lærere kan finde sted ved specialkursus i  

 husholdning ved Århus universitet og ved Danmarks lærerhøjskole og andre  

 højere uddannelsesinstitutioner samt ved særlige kurser.
Enkeltkurser § 10.  Undervisningsministeren fastsætter regler,  

 hvorefter et håndarbejdsseminarium kan give andre end de studerende adgang  

 til at deltage i undervisning og prøver, der indgår i  

 håndarbejdslæreruddannelsen.
Andre bestemmelser § 10 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
§ 11.  Ved prøver og eksaminer medvirker censorer, der  

 beskikkes af undervisningsministeren.
Undervisningsministeren udpeger  

 formanden for censorerne.
 § 12.  Loven træder i kraft den 1. august 1979, dog  

 således at § 5, stk. 1, nr. 1, træder i kraft ved bekendtgørelsen i  

 Lovtidende.
 Stk. 2.  (Overgangsbestemmelser, udeladt).
---- Lov nr. 217 af 23. april 1986 indeholde følgende  

 ikrafttrædelsesbestemmelse:
 Loven træder i kraft den 1. juli 1986.
Undervisningsministeriet, den 13.  

 oktober 1986 BERTEL HAARDER /Ida Dybdal (* 1) Efter en omorganisering i 1982 er det undervisningsdirektøren for  

 Folkeskolen og Seminarier m.v.
