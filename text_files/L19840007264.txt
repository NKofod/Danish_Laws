 Den 21. maj 1984 undertegnedes i Maputo en aftale mellem Danmark og  

 Mozambique om udsendelse af frivillige fra Danmark til tjeneste i Mozambique.
 Aftalens danske tekst har følgende ordlyd:
AFTALE mellem Kongeriget Danmarks regering og Folkerepublikken Mozambiques  

 regering om udsendelse af frivillige fra Danmark til at gøre tjeneste i  

 Folkerepublikken Mozambique Præambel Kongeriget Danmarks regering og Folkerepublikken Mozambiques regering, som  

 ønsker at samarbejde om udvikling og at stille danske frivillige til rådighed  

 for Mozambiques regering inden for rammerne af Dansk Ungdoms U-landsarbejde,  

 og som ønsker at indgå en aftale i dette øjemed, er blevet enige om følgende:
Artikel I Danmarks regering, repræsenteret af Mellemfolkeligt Samvirke, i det  

 følgende kaldet MS, vil stille et antal frivillige, hvis antal og opgaver  

 skal aftales mellem parterne, til rådighed for Folkerepublikken Mozambiques  

 regering, der er repræsenteret af Bistandsudvalget for Samarbejde, i det  

 følgende benævnt Motecnica.
 Motecnica og MS vil indgå særskilt, skriftlig aftale om antallet af  

 frivillige og deres opgaver i Mozambique.
Artikel II I henhold til den af parterne underskrevne aftale vil de danske frivillige  

 i tjenstlig henseende være underlagt de regerings- eller andre institutioner  

 i Mozambique, for hvem de gør tjeneste.
Artikel III De frivillige vil gøre tjeneste i Mozambique i et tidsrum af mindst to (2)  

 år, medmindre andet aftales.
I det tidsrum de gør tjeneste vil de frivillige  

 have ret til ferie hvert år i overensstemmelse med artikel seks (VI) c).
 De frivillige har pligt til at følge den i loven for tjenestemænd af samme  

 kategori fastsatte arbejdstid.
Artikel IV For at sætte MS i stand til behørigt at opfylde sine forpligtelser i  

 Mozambique skal MS udsende en til MS's organisation hørende koordinator til  

 Folkerepublikken Mozambique, samt det nødvendige personale til støtte for  

 koordinatoren.
Artikel V MS forpligter sig til at:
Artikel VI Mozambiques regering forpligter sig til at:
Artikel VII Mozambiques regering vil kunne kræve tilbagekaldelse af enhver frivillig,  

 hvis arbejde eller adfærd er utilfredsstillende efter Folkerepublikken  

 Mozambiques regerings mening, og koordinatoren vil i et sådant tilfælde og  

 efter forudgående rådføring tage de fornødne skridt til at hjemsende den  

 frivillige i overensstemmelse med artikel fem (V) b) og eventuelt at udskifte  

 denne med en anden frivillig.
Artikel VIII Efter samråd med Folkerepublikken Mozambiques regering vil MS kunne begære  

 tilbagekaldelse af enhver frivillig.
Artikel IX I overensstemmelse med den mellem de frivillige og MS indgåede kontrakt  

 vil den frivillige kunne fratræde sin stilling efter at have rådført sig med  

 de mozambikanske myndigheder, hvor den pågældende gør tjeneste, og med  

 koordinatoren.
 I et sådant tilfælde bør opsigelsesfristen på tre (3) måneder respekteres.
Artikel X Udsendelse af frivillige fra MS er afhængig af bevillinger og  

 tilstedeværelsen af egnede kandidater i Danmark.
Artikel XI 1. a) I overensstemmele med denne aftale skal enhver  

 frivillig være undergivet Mozambiques gældende love samt administrative  

 instrukser på arbejdspladserne, for så vidt disse ikke er i modstrid med  

 denne aftales bestemmelser. b) Det er den frivillige forbudt uden udtrykkelig  

 tilladelse fra Mozambiques regering at påtage sig nogen form for privat  

 indtægtsgivende virksomhed.
2. De frivillige skal være fri for retsforfølgelse med  

 hensyn til mundtlige eller skriftlige udtalelser og alle handlinger, som de  

 måtte fremsætte eller foretage som led i deres tjeneste. a) Forvolder den  

 frivillige under udførelsen af sine opgaver i Mozambique i henhold til denne  

 aftale skade på tredjemand, skal Mozambiques regering være ansvarlig herfor  

 og dække alle krav mod den frivillige, medmindre en mozambikansk domstol  

 anser skaden som hidrørende fra grov uagtsomhed, forsæt eller skyldes den  

 frivilliges kriminelle adfærd. b) Mozambiques regering tilsikrer, at de  

 frivillige og deres familier nyder lovens beskyttelse.
I tilfælde af, at en  

 frivillig udsendt af MS (eller dennes ægtefælle eller pårørende) arresteres,  

 uanset af hvilken årsag, eller der rejses straffesag mod dem, skal MS'  

 koordinator omgåede underrettes.
Artikel XII Nærværende aftale træder i kraft på dagen for dens undertegnelse og  

 forbliver gyldig indtil 90 dage efter datoen for den ene parts afgivelse af  

 en skriftlig meddelelse til den anden part om, at den ønsker at bringe  

 aftalen til ophør.
 Udfærdiget i Maputo den 21. maj 1984, i fire originaleksemplarer på dansk  

 og på portugisisk, idet begge tekster har samme gyldighed.
