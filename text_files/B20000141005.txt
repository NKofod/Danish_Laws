Bekendtgørelse om uddannelsen til  

 vognmaler I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 vognmaler.
Uddannelsens mål § 2. Den uddannede skal selvstændigt,  

 kreativt og rutineret kunne planlægge, beskrive og udføre  

 korrekt vognmalerarbejde under hensyn til miljømæssige,  

 kvalitetsmæssige, produktivitetsmæssige, æstetiske og  

 farvemæssige forhold.
 Stk. 2. Uddannelsen tilrettelægges således, at  

 eleven styrkes i følgende personlige kompetencer: Samarbejdsevne,  

 ansvarlighed, selvstændighed, fleksibilitet og engagement samt  

 forståelse af arbejdsmiljøet og det ydre miljø.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Malerfagets  

 faglige Fællesudvalg.
 § 4. Uddannelsen varer 3 år og 6  

 måneder.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af 3 skoleperioder på henholdsvis 10,  

 10 og 4 uger, der omfatter grundfag, områdefag, bundne specialefag og  

 valgfag.
Undervisningen omfatter desuden en uges valgfri specialefag, der kan  

 ligge i tilknytning til skoleperioderne eller på et andet tidspunkt  

 under hovedforløbet.
 Stk. 4. I grundforløbet har eleven mulighed for valgfri  

 undervisning, jf, grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de områdefag i  

 grundforløbet, der er særlige for hovedforløbet, jf.  

 § 9.
 Stk. 2. Eleven skal have gennemført faget  

 Epoxysikkerhedskursus, jfr. § 9 stk. 1, nr. 2.
Voksenuddannelsesforløb § 6. Det faglige udvalg kan nedsætte  

 uddannelsestiden med 15 måneder for personer, der er fyldt 25 år  

 og har været beskæftiget i malerfaget i 24 måneder eller  

 har haft erhvervsarbejde i 36 måneder.
Efter samråd med det  

 faglige udvalg tilrettelægger skolen et særligt  

 uddannelsesforløb bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusive eventuelt suppleringskursus, jf. § 7, må ikke overstige  

 35 uger.
 Stk. 2. Det faglige udvalg kan i særlige tilfælde  

 dispensere fra alders- og beskæftigelseskravet, hvis udvalget efter  

 samråd med praktikvirksomheden og eleven skønner, at eleven har  

 de fornødne forudsætninger for at gennemføre  

 uddannelsen.
 Stk. 3. Det er en forudsætning, at eleven efter skolens  

 vurdering vil kunne gennemføre skoleundervisningen efter stk. 1  

 inden for den fastsatte uddannelsestid, eventuelt efter fritagelse for dele  

 af undervisningen, jf. § 8.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Introduktion til vognmalerfaget, begynderniveau, 0,4 uge.
Målet er, at eleven er introduceret til virksomhedspraktik, de  

 fagspecifikke områdefag i grundforløbet, indholdet i  

 hovedforløbet og det daglige arbejde i vognmalerfaget, og at eleven  

 har realistiske forventninger i forhold til uddannelsens og erhvervets  

 indhold.
Der gives ikke karakter i faget.
 2)	Epoxysikkerhedskursus, avanceret niveau, 0,4 uge.
 Målet er, at eleven opfylder Arbejdstilsynets krav for at  

 arbejde med de stoffer, som er omfattet af det af Arbejdsmarkedsstyrelsen  

 godkendte "Kursus i personlig sikkerhed ved arbejde med epoxyharpikser  

 og isocyanater". Karakterskalaen gennemført/ikke  

 gennemført anvendes i faget.
 3)	Farvelære 1, vognmaler, begynderniveau, 0,8 uge.
 Målet er, at eleven har et praktisk baseret, grundlæggende  

 kendskab til og færdigheder i farvernes blandingsmæssige  

 egenskaber og forhold.
 4)	Materialelære 1, vognmaler, begynderniveau, 0,9  

 uge.
 Målet er, at eleven har et praktisk baseret, grundlæggende  

 kendskab til materialernes egenskaber og anvendelsesområder og ud fra  

 deklarationer og lignende under faglig vejledning kan foretage et  

 hensigtsmæssigt produktvalg til en given arbejdsopgave under  

 hensyntagen til de nødvendige sikkerhedsforanstaltninger.
 5)	Påføringsteknikker 1, begynderniveau, 2,5  

 uger.
 Målet er, at eleven har håndelag for og begyndende  

 færdigheder inden for vognmalerfagets grundlæggende  

 arbejdsområder, discipliner og værktøjer, og under faglig  

 vejledning kan deltage i en vognmalervirksomheds produktion.
 Stk. 2. Der gives en fælles karakterfor de fag, der er  

 nævnt i stk.1, nr. 3 og 4.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 1,0 uge.
 2)	Dansk F, 2,0 uger.
 3)	Førstehjælp og brandbekæmpelse, 0,5 uge.
 4)	Informationsteknologi F, 1,0 uge.
 5)	Materialeforståelse, 2,0 uger.
 Stk. 2. Det i stk. 1, nr. 1, nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Kundebetjening og arbejdsmarkedsforhold, begynderniveau, 0,9  

 uge.
 Målet er, at eleven har kendskab til fagets  

 arbejdsmarkedsforhold og forstår kundebetjeningens betydning for den  

 enkelte malervirksomhed.
 2)	Opmåling og prisberegning, avanceret niveau, 1,2  

 uger.
 Målet er, at eleven forstår prissætning og  

 prisberegning og kan opmåle og planlægge eget arbejde.
 3)	Industriel overfladebehandling, begynderniveau, 0,8 uge.
 Målet er, at eleven har et teoretisk kendskab til forskellige  

 typer industriel overfladebehandling.
 4)	Farvelære 2, rutineniveau, 0,7 uge.
 Målet er, at eleven har et praktisk baseret kendskab til  

 farvernes psykiske, fysiske, æstetiske samt blandingsmæssige  

 egenskaber.
 5)	Materialelære 2, rutineniveau, 0,8 uge.
 Målet er, at eleven kan vurdere den givne bund og foretage  

 begrundede materiale- og behandlingsvalg samt foretage kvalitetssikring af  

 eget arbejde.
 6)	Påføringsteknikker 2, rutineniveau, 2,5  

 uger.
 Målet er, at eleven kan anvende og vurdere sammenhængen  

 mellem værktøj, udstyr, materialer og teknikker  

 korrekt.
 § 12. Til uddannelsen er knyttet følgende  

 bundne specialefag:
 1)	Farvelære 3, avanceret niveau, 1,0 uge.
 Målet er, at eleven selvstændigt kan anvende sin viden om  

 farvernes psykiske, fysiske, æstetiske og blandingsmæssige  

 egenskaber.
 2)	Materialelære 3, avanceret niveau, 1,2 uge.
 Målet er, at eleven selvstændigt kan vurdere den givne  

 bund og foretage begrundede materiale- og behandlingsvalg samt foretage  

 kvalitetssikring af eget arbejde.
 3)	Påføringsteknikker 3, avanceret niveau, 4,4  

 uger.
 Målet er, at eleven selvstændigt kan anvende og vurdere  

 sammenhængen mellem værktøj, udstyr, materialer og  

 teknikker korrekt.
 § 13.
Undervisningen i hovedforløbet omfatter desuden valgfri  

 specialefag, der har følgende overordnede mål og  

 rammer:
 1)	Målet er, at eleven fordyber sig i et afgrænset fagligt  

 område.
 2)	Den obligatoriske undervisning i valgfri specialefag varer en  

 uge.
 Stk. 2. Eleven og  

 virksomheden vælger specialefag efter anvisningerne i vejledningen til  

 bekendtgørelsen, jf. hovedbekendtgørelsen.
 Stk. 3. Skolen  

 fastsætter en frist for valg og omvalg af specialefag, jf.  

 hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i  

 alt 4 uger.
Praktikuddannelsen § 15. Målet med praktikuddannelsen er, at  

 eleven har en alsidig oplæring, rutine og selvstændighed i  

 vognmalerfaget i hele dets bredde.
Stk. 2. Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder,  

 materialer og værktøjer.
Virksomheden skal i sin  

 planlægning af den enkelte elevs uddannelse sikre, at eleven i alle  

 praktikperioder fra uddannelsens begyndelse beskæftiges med varierende  

 arbejdsopgaver.
I løbet af uddannelsen skal eleven have arbejdsopgaver  

 med stadig stigende sværhedsgrad indenfor hver af de i stk. 3 og 4  

 nævnte discipliner således, at eleven udvikler en stadig  

 større selvstændighed og rutine i udførelsen af  

 vognmaleres forskellige arbejdsfunktioner.
Herudover skal eleven forberedes  

 til og motiveres for uddannelsens skoleophold.
Praktiktiden i virksomheden  

 varer ca. 150 uger, og den opdeles i tre intervaller af hver ca. 50 ugers  

 varighed.
 Stk. 3. Praktikuddannelsen skal i første interval  

 indeholde oplæring i følgende discipliner, som eleven skal  

 beherske:
 1)	Miljøforhold og foranstaltninger til miljøforbedringer  

 samt anvendelse af personlige værnemidler.
 2)	Karosseripladens overflade.
 3)	Vurdering af skadeomfang og sideliggende arealer.
 4)	Staffering og dekoration.
 5)	Dobbeltklæbende tape.
 6)	Affedtning.
 7)	Afdækning.
 8)	Slibeværktøjer, slibematerialer og slibning.
 9)	Grunding inden spartling.
 10)	Spartling inklusiv slibning.
 11)	Grundfarver og sealing.
 12)	Stenslagsgrundfarve.
 13)	Fylder inklusiv slibning.
 14)	Farvetilberedning med anvendelse af relevant apparatur.
 15)	Klargøring af emne til kabine.
 16)	Klargøring af kabine m.m.
 17)	Klargøring til lakering.
 18)	Reparation af plastdele.
 19)	Lakering af plastdele.
 20)	Strukturlakering.
 21)	Kundebetjening.
 Stk. 4. Praktikuddannelsen skal i andet interval indeholde  

 oplæring i følgende discipliner, som eleven skal  

 beherske:
 1)	Færdiglakering.
 2)	Klargøring til aflevering.
 3)	Kvalitetskontrol.
 4)	Montering og påmaling af stafferinger.
 5)	Påmaling af dekorationsstriber i flere farver.
 6)	Farveefterligning i uni-farve.
 7)	Færdiglakering med uni-farver.
 8)	Færdiglakering med uni-tolag-farver.
 9)	Færdiglakering med tolags effektfarver.
 10)	Færdiglakering med trelags effektfarver.
 11)	Løn- og prisberegning.
 Stk. 5. I det sidste interval skal elevens praktikuddannelse  

 omfatte selvstændigt og rutineret at planlægge, beskrive og  

 udføre samtlige arbejdsområder i vognmalerfaget.
Stk. 6. I praktikvirksomheden afholdes under hele  

 uddannelsesforløbet jævnligt uddannelsessamtaler mellem elev,  

 arbejdsgiver og den eller de svende, som er ansvarlige for elevens  

 oplæring.
Formålet med uddannelsessamtalerne er at vejlede og  

 motivere eleven for uddannelsen, at sikre, at eleven oplæres i de  

 forskellige arbejdsområder, der er nævnt i stk. 3-5, og at  

 sikre sammenhæng mellem praktik- og skoleophold.
 Uddannelsesbog m.v.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13 skalaen anvendes, med mindre andet fremgår af reglerne for  

 det enkelte fag.
 Stk. 2. Karakteren ved den afsluttende prøve i  

 områdefag og specialefag (svendeprøve) udtrykkes ved en af de  

 betegnelser uden tal, som er angivet i nedenstående skala:
 1) 00-5,9	Ikke antaget.
 2) 6,0-8,9	Antaget.
 3) 9,0-9,9	Antaget med ros.
 4) 10,0-10,9	Tildelt malerfagets bronzemedalje.
 5) 11,0-13	Tildelt malerfagets sølvmedalje.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter, jf. dog § 9, stk. 1, nr.  

 1. Hvis faget afsluttes med eksamen, er den afsluttende karakter  

 eksamenskarakteren, ellers er det en standpunktskarakter.
 Afsluttende prøver (eksamen) m.v.
§ 19. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Prøven består af en skriftlig prøve og en  

 praktisk prøve.
Stk. 2. Opgaverne stilles af skolen efter samråd med det  

 faglige udvalg.
Elever, der ønsker det, kan få opgaverne  

 læst op.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 § 20. Den skriftlige prøve varer 4  

 klokketimer og består af opgaver inden for områdefaget  

 Opmåling og prisberegning samt specialefaget Materialelære 3.  

 Opslagsmateriale, herunder elevens egne notater, og regnemaskiner må  

 anvendes.
 Stk. 2. Den praktiske prøve i specialefag varer i alt  

 33 klokketimer og består af opgaver inden for de nedennævnte  

 discipliner med den angivne forudsatte anvendelse af  

 prøvetiden.
 1)	Behandlingsopbygninger til færdigbehandling: 20 timer.
 2)	Montering og påmaling af stafferinger: 5 timer.
 3)	Færdiglakering med relevante produkter: 5 timer.
 4)	Farveefterligning: 3 timer.
 § 21. Karakteren for den skriftlige prøve  

 indgår i den samlede karakter for eksamen (svendeprøven)  

 vægtet med ¼, og karakteren for den praktiske prøve med ¾.  

 Eleven har bestået, hvis det vægtede gennemsnit uden afrunding er  

 mindst 6. Resultatet af den afsluttende prøve (svendeprøven)  

 udtrykkes ved en af de betegnelser uden tal, som er angivet i § 17,  

 stk. 2.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 23. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og betingelserne i stk. 2 og 3  

 er opfyldt.
 Stk. 2. Eleven skal have opnået et gennemsnit på  

 mindst 6,0 af de fag, der er nævnt i § 11, nr. 1, 2 og 3, samt  

 § 12, nr. 1, 2 og 3.
 Stk. 3. Den afsluttende prøve skal være  

 bestået, jf. § 21.
 § 24. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 25. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 21, og afsluttende  

 praktikerklæring(er) for praktikuddannelsen er udstedt, jf.  

 § 22.
Kapitel 5 Ikrafttrædelses- og overgangsbestemmelser § 26. Bekendtgørelsen træder i kraft  

 den 11. januar 2001.
 Stk. 2. Samtidig ophæves bekendtgørelse nr. 945  

 af 11. december 1997 om uddannelsen til vognmaler.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der har  

 gennemført 3. skoleperiode den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
