(Til samtlige tekniske skoler) I medfør af § 24, stk. 3, i undervisningsministeriets cirkulære af 12.  

 januar 1968 om ansættelse og aflønning af fastsatte og overenskomstansatte  

 lærere og skoleledere ved tekniske skoler har direktoratet for  

 erhvervsuddannelserne efter indstilling fra det faglige fællesudvalg for  

 frisørfaget godkendt følgende regler for afholdelse af faglige prøver for  

 læreraspiranter i frisørfaget:
I.
Prøveterminer, adgangsbetingelser og anmeldelse.
 § 1.  Statens erhvervspædagogiske læreruddannelse  

 afholder 2 gange årlig, henholdsvis i juni og november måned, faglige prøver  

 for læreraspiranter i frisørfaget.
 § 2.  Berettiget til at indstille sig til prøverne er  

 personer, der har gennemgået lærlingeuddannelse og bestået svendeprøve i  

 frisørfaget.
 Stk. 2.  Ingen kan uden undervisningsministeriets  

 tilladelse indstille sig til en prøve mere end 2 gange.
§ 3.  Anmeldelse til den faglige prøve skal indgives  

 til statens erhvervspædagogiske læreruddannelse senest 2 måneder før prøvens  

 afholdelse.
Anmeldelsen må være bilagt aspirantens svendebrev og  

 identifikationspapirer, f.eks. dåbs- eller fødselsattest.
 Stk. 2.  Senest 1 måned før prøvens afholdelse giver  

 statens erhvervspædagogiske læreruddannelse på pågældende læreraspiranter og  

 eventuelt anmeldende skoler underretning om tid og sted for prøvens  

 afholdelse.
II.
Prøvens indhold og omfang.
 § 4.  Den faglige prøve omfatter en praktisk prøve i  

 frisørarbejde og en mundtlig prøve.
 Stk. 2.  Prøven afholdes inden for det pensum, der er  

 fastsat i undervisningsplanen for frisørfagets lærlinge.
 Stk. 3.  Den praktiske prøve skal omfatte parykarbejde  

 og mindst 6 andre discipliner.
 Stk. 4.  Den mundtlige prøve skal omfatte spørgsmål  

 ligeligt fordelt inden for følgende fagområder: permanentteori,  

 ansigtsplejeteori, håret og hårbunden, hårfavningsteori og materialelære.
 § 5.  Prøvens sammensætning bestemmes for hver faglig  

 prøve af et fagprøveudvalg bestående af 2 repræsentanter for frisørfagets  

 faglige fællesudvalg og direktoratets fagkonsulent for frisørfaget.
 Stk. 2.  Fagprøveudvalget bestemmer forud for hver  

 prøve, hvilke hjælpemidler læreraspiranten må medbringe.
 Stk. 2.  Hver enkelt disciplin skal gennemføres inden  

 for den angivne tidsramme.
§ 7.  Fagprøveudvalget har ansvaret for, at der  

 stilles modelmateriale til rådighed på prøvestedet.
De enkelte modeller skal  

 inden prøvens påbegyndelse godkendes af eksaminator og censorerne.
III.
Prøvens afholdelse og bedømmelse.
 § 8.  Den mundtlige prøve ledes af en af  

 fagprøveudvalget udpeget eksaminator, der endvidere deltager i bedømmelsen af  

 den praktiske prøve.
Stk. 2.  Bedømmelsen af læreraspiranternes  

 præsentationer foretages af eksaminator og 2 censorer.
Karakteren for hver  

 præsentation fastsættes efter forhandling mellem eksaminator og censorerne.
§ 9.  Direktoratet for erhvervsuddannelserne udpeges  

 efter indstilling fra det faglige fællesudvalg for frisørfaget for et tidsrum  

 af 4 år ad gangen et censorkollegium, hvoraf fagprøveudvalget forud for hver  

 fagprøves afholdelse udpeger det nødvendige antal censorpar.
Hvert censorpar  

 skal bestå af 1 repræsentant for fagets mestre og 1 for fagets svende,  

 udpeget således at henholdsvis dame- og herrearbejde kan bedømmes af censorer  

 med særlig indsigt i det pågældende fagområde.
Censorerne skal have  

 gennemgået fagets lærlingeuddannelse og bestået svendeprøven.
 § 10.  Ved bedømmelsen af læreraspiranternes  

 præsentationer anvendes samme karakterskala og regler som ved svendeprøverne  

 (karaktererne 0-10 i hele tal med 10 som højeste karakter).
§ 11.  For at bestå prøven skal læreraspiranten opnå  

 mindst karakteren 7 ved den mundtlige prøve og mindst karakteren 7 i  

 gennemsnit for de af den praktiske prøve omfattede discipliner, som vedrører  

 den branche, hvori den pågældende søger ansættelse.
Gennemsnitskarakteren for  

 de discipliner af den praktiske prøve, der ikke vedrører den branche, hvori  

 den pågældende søger ansættelse, skal endvidere være mindst 5.
 § 12.  Bevis for bestået fagprøve, affattet i en af  

 direktoratet for erhvervsuddannelserne efter indstilling fra fagprøveudvalget  

 fastsat form, udstedes af eksaminator og censorerne.
 Stk. 2.  For læreraspiranter, der ikke består prøven,  

 udarbejder eksaminator en udtalelse vedrørende sin og censorernes vurdering.  

 Denne udtalelse kan udleveres til de pågældende læreraspiranter.
IV.
Område.
 § 13.  Dette cirkulæres bestemmelser omfatter kun  

 læreraspiranter, der ansættes efter cirkulærets ikrafttræden.
V.
Ikrafttræden.
 § 14.  Cirkulæret træder i kraft den 1. marts 1969.
Undervisningsministeriet, Direktoratet for erhvervsuddannelserne,  

 den 14. februar 1969.
 P.D.V.
 Ida Dybdal.
