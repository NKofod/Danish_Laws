Et byrådsmedlem vedtog en bøde på 8.000 kr. for overtrædelse af  

 kildeskatteloven ved ikke rettidigt at have i indbetalt indeholdt A-skat på  

 186.862 kr.
Valgbarhedsnævnet fandt, at den pågældende var valgbar.
 I skrivelse af 15. august 1988 har byrådet i henhold til den kommunale  

 valglovs § 34 a, stk. 2, indberettet, at byrådsmedlem N.N. har vedtaget et af  

 Statsskattedirektoratet den 16. november 1987 meddelt bødeforlæg på 8.000 kr.  

 for overtrædelse af kildeskattelovens § 74, stk. 1, nr. 2, jf.  

 lovbekendtgørelse nr. 676 af 1. oktober 1986, jf. bekendtgørelse nr. 544 af  

 20. december 1971, § 1, stk. 1.
 Det fremgår af sagen, at den pågældende, der er indehaver af en  

 virksomhed, ikke rettidigt har indbetalt indeholdt A-skat for månederne  

 december 1985, marts, juni-august, oktober, november 1986, marts, maj og juli  

 1987, i alt 186.862 kr., hvoraf 131.082 kr. er betalt i tiden indtil den 9.  

 oktober 1987.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 (* 1) I den tidligere lov var bestemmelserne i § 2 og § 34a, stk. 2.  

 Skrivelsen er optaget i Ministerialtidende.
