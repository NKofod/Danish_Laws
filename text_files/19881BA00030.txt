Nr BSF 30 Forslag til folketingsbeslutning om bevarelse af det lægevidenskabelige  

 fakultet ved Odense Universitet Fremsat af Helle Degn (S) Jytte Andersen (S) Pernille Forchhammer (S)  

 Anna-Marie Hansen (S) Frank Jensen (S) Lone Møller (S) den 6. december 1988 Folketinget opfordrer regeringen til at bevare det lægevidenskabelige fakultet ved Odense Universitet.
Bemærkninger til forslaget Det af undervisnings- og forskningsministeren nedsatte spareudvalg har med  

 et flertal foreslået, at lægestudiet ved Odense Universitet skal reduceres  

 drastisk ved, at første del af studiet overføres til Århus Universitet.
 Det er forslagsstillernes opfattelse, at velfungerende  

 uddannelsesinstitutioner ikke bør nedlægges.
Følges spareudvalgets indstilling, a. vil lægeuddannelsen i Odense blive forringet, fordi en integration af  

 fag og langvarig studenter/lærer-kontakt er af afgørende betydning for en god  

 lægeuddannelse, b. vil hele lægeuddannelsen over få år blive nedlagt, fordi medarbejderne  

 under de meget usikre vilkår vil forlade Odense, c. vil en række landsdelsfunktioner ved Odense Sygehus forsvinde og de  

 ønskede besparelser ikke blive nået, fordi der i så fald kræves nye kostbare  

 investeringer i Århus og København, d. vil de ske en svækkelse af Odense Sygehus' funktion som  

 landsdelshospital, som vil betyde, at patienter og familier i den sydvestlige  

 del af Danmark vil få en dårligere lægelig betjening.
