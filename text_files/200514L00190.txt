Betænkning afgivet af Arbejdsmarkedsudvalget den 12.  

 december 2005 Betænkning over Forslag til lov om ændring af lov om  

 arbejdsløshedsforsikring m.v.
(Udvidet adgang til overflytning, supplerende dagpenge,  

 forenkling m.v.) [af beskæftigelsesministeren (Claus Hjorth Frederiksen)] 1. Ændringsforslag Der er stillet 3 ændringsforslag til lovforslaget.
Beskæftigelsesministeren  

 har stillet ændringsforslag nr. 2 og Socialdemokratiets, Det Radikale  

 Venstres,  

 Socialistisk Folkepartis og Enhedslistens medlemmer af udvalget har stillet  

 ændringsforslag  

 nr. 1 og 3.
2. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 3. november 2005. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 5 møder.
Dispensation fra fristen for omdeling af  

 betænkning Udvalget indstiller, at der dispenseres fra bestemmelsen i  

 Folketingets forretningsorden §  

 8 a,  

 stk. 2, således at lovforslaget kan komme til 2. behandling tidligere end 2  

 dage efter afgivelse af betænkning.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 1. september 2005 dette udkast  

 til udvalget, jf. alm. del  bilag 165 (folketingsåret 2004-05, 2.  

 samling).  

 Den 5. oktober 2005 sendte beskæftigelsesministeren de indkomne høringssvar  

 og  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
AK-Samvirke, Danske Sundhedsorganisationers Arbejdsløshedskasse og RestaurationsBranchens Forbund.
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har AK-Samvirke og Danske Sundhedsorganisationers  

 Arbejdsløshedskasse mundtligt over for udvalget redegjort for deres holdning  

 til lovforslaget.
Spørgsmål Udvalget har stillet 11 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med det under nr. 2 stillede ændringsforslag.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de under nr. 1 og 3 stillede ændringsforslag.
 Socialdemokratiets, Det Radikales Venstres, Socialistisk  

 Folkepartis og Enhedslistens medlemmer af udvalget udtaler følgende:  

 Beskæftigelsesministeren fremhæver i den skriftlige fremsættelse to  

 overordnede  

 målsætninger i lovforslaget: fleksibilitet på arbejdsmarkedet gennem øget  

 konkurrence  

 på a-kasse-området og forenkling af a-kassernes administration gennem  

 regelforenklinger.
 Disse to målsætninger søges nået med en samling af ændringer,  

 der gør lovforslaget til noget af et janushoved, hvoraf partierne kun kan  

 forlige sig med den ene side.
S, RV, SF og EL afviser forslaget om mulighed for at flytte  

 a-kasse under ledighed.
Hvis en ledig kan flytte a-kasse, når hun vil, bliver  

 muligheden for længere, fagligt forankrede kontaktforløb i a-kassen i  

 forbindelse med jobsøgning stærkt forringet.
Dette er et punkt, hvor særlig  

 de  

 fagligt begrænsede a-kasser har en vigtig rolle at spille i  

 beskæftigelsesindsatsen.
Det vil efter partiernes mening ikke øge  

 fleksibiliteten på arbejdsmarkedet, at ledige kan vælge sig ind i tværfaglige  

 a-kasser, som ikke har den fornødne faglige indsigt på arbejdsmarkedet.  

 Konsekvensen af at svække de fagligt begrænsede a-kassers rolle vil derudover  

 være en åbning for, at ledige vil kunne fjerne sig fra en mere pågående  

 jobformidling.
Med hyppige flytninger vil en ledig desuden kunne udnytte  

 forsinkelser i den administrative kommunikation mellem a-kasser og AF til at  

 gemme sig fra eventuelle sanktioner eller krav fra myndighederne.
Som påpeget  

 af ministeren selv i svaret på spørgsmål 2 kan det tage op til 4 uger at  

 gennemføre en sådan flytning.
I stedet for øget fleksibilitet får man en  

 gruppe  

 af ledige, der unddrager sig beskæftigelsesindsatsen kreativt.
Både forslagets indhold og sagens natur favoriserer de  

 tværfaglige a-kasser.
Her vil den ledige have langt flere valgmuligheder end  

 blandt de fagligt afgrænsede a-kasser.
Med de fordele, hyppige flytninger vil  

 kunne have for de mere passive ledige, frygter partierne, at netop de, som  

 måske allermest trænger til en a-kasses vågne øje, vil være tilbøjelige til  

 at  

 flytte ofte  og det til a-kasser, der mangler det faglige indblik og  

 netværk,  

 der kunne opfange og igangsætte den ledige.
I stedet for reelt øget  

 valgfrihed  

 og konkurrence får man en hældning i markedet mod de tværfaglige a-kasser og  

 igen en forringelse af kontakten til de ledige og formidlingsindsatsen fra  

 a-kassernes side.
S, RV, SF og EL afviser endvidere den del af lovforslaget, der  

 skal give a-kasserne mulighed for at differentiere  

 administrationsbidraget.  

 Som det også  

 fremgår af bemærkningerne til lovforslaget, bygger administrationsbidraget på  

 et princip om solidarisk betaling.
Det mener vi det skal fortsætte med at  

 gøre.  

 Typisk vil bidraget i første omgang blive fravalgt af dem, der ikke behøver  

 de  

 ikkelovpligtige aktiviteter omkring opkvalificering og jobformidling   

 de  

 stærke ledige.
Regningen vil havne hos de svagere ledige, som måske netop har  

 brug for disse aktiviteter, men nu ikke længere har råd.
 Også her vil resultatet være, at man svækker eller mister et  

 redskab i beskæftigelsesindsatsen, da en yderligere konsekvens kan blive, at  

 a-kasserne nedprioriterer disse aktiviteter.
S, RV, SF og EL konstaterer med tilfredshed, at  

 beskæftigelsesministeren agter at udmønte reglerne om øget gennemsigtighed på  

 en måde, som for a-kasserne er både fleksibel og hensigtsmæssig, idet  

 medlemmerne årligt skal henvises til, hvor de kan indhente oplysninger om  

 ydelsesbidrag m.v.
Der henvises til ministerens svar på spørgsmål 9.
De øvrige dele af lovforslaget, der har til hensigt at forenkle  

 a-kassernes administration, hilser partierne velkommen.
Så meget desto mere  

 skuffende er det, at beskæftigelsesministeren ikke vil gå ind på en deling af  

 lovforslaget.
 Dette er baggrunden for, at S, RV, SF og EL har stillet ændringsforslag  

 om, at de to ovenfor nævnte elementer udgår af lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Ændringsforslag Til § 1 Af  

 	  

 et  

  

 mindretal  

  

 (S, RV, SF og EL):
 1)  


  

 Nr.  

 2  

  

 udgår.
[Ej overflytning af ledige medlemmer af a-kasse] Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (V, DF og KF):
 2)  

  

 Det under  

  

 nr. 2  

  

 foreslåede  

  

 § 42, stk. 4,  

  

 affattes således:
»Stk. 4.  


  

 Overflytning efter stk. 3 kan ske med mindst 1 måneds varsel til  

 udløbet af en udbetalingsperiode i den hidtidige kasse.« [Ændring af overflytningstidspunktet for medlemmer uden  

 erhvervsarbejde] Af  

 	  

 et  

  

 mindretal  

  

 (S, RV, SF og EL):
 3)  


  

 Nr.  

 5  

  

 udgår.
[Ej differentieret administrationsbidrag] Bemærkninger Til nr. 1 Ændringsforslaget betyder, at det ikke bliver muligt for ledige  

 medlemmer at flytte til en tværfaglig a-kasse.
Til nr. 2 Det foreslås, at overflytningstidspunktet ved overflytning af  

 medlemmer uden erhvervsarbejde ændres fra udløbet af en kontingentperiode til  

 udløbet af en udbetalingsperiode.
 Baggrunden for ændringsforslaget er et ønske fra a-kasserne, som  

 har anført, at det i lovforslaget foreslåede overflytningstidspunkt vil ligge  

 midt  

 i en udbetalingsperiode og dermed give administrative problemer.
 Ændringsforslaget har endvidere den positive konsekvens for  

 medlemmerne, at de kun skal aflevere ydelseskort i den nye a-kasse fra  

 overflytningstidspunktet, hvor de ved overflytning ved udløbet af en  

 kontingentperiode både skulle aflevere et ydelseskort til den hidtidige og  

 til  

 den nye a-kasse for den udbetalingsperiode, hvor overflytningen sker.
 Ændringsforslaget indebærer til gengæld, at der skal ske en  

 regulering af kontingentindbetalingen til henholdsvis den hidtidige og den  

 nye  

 a-kasse, fordi medlemmerne bliver overflyttet midt i en kontingentperiode.
 A-kasserne foretrækker denne kontingentregulering frem for den  

 øgede administration og risiko for fejludbetalinger, som kan være forbundet  

 med  

 overflytning af ledige m.v. midt i en udbetalingsperiode.
 Ændringsforslaget har ingen økonomiske konsekvenser.  

 Ændringsforslaget vil medføre administrative lettelser for a-kasserne.
Til nr. 3 Med ændringsforslaget opretholdes den nugældende ordning med  

 samme administrationsbidrag for alle medlemmer af den samme  

 arbejdsløshedskasse.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kim Mortensen (S)  

  

  nfmd.  

  

 Jytte Andersen (S)   

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 15 Bilagsnr.
Titel 1 Høringssvar og høringsnotat, fra beskæftigelsesministeren 2 Henvendelse af 21/9-05 fra Danske Sundhedsorganisationers  

 Arbejdsløshedskasse 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Henvendelse af 9/11-05 fra RestaurationsBranchens Forbund 6 Ændringsforslag fra beskæftigelsesministeren 7 Henvendelse af 15/11-05 fra AK-Samvirke 8 1. udkast til betænkning 9 2. udkast til betænkning 10 3. udkast til betænkning Oversigt over spørgsmål og svar vedrørende L 15 Spm.nr.
