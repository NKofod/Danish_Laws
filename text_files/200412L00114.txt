Fremsat den 17. november 2004 af socialministeren (Eva Kjer  

 Hansen) Forslag til Lov  

 om ændring af lov om social service (Respekt for  

 vejledende tilkendegivelser for fremtiden - »Plejetestamenter«) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.  

  

 Efter  

 § 67 a  

 indsættes i  

  

 kapitel 12  

  

 :
»Respekt for vejledende tilkendegivelser for fremtiden  

  

 (»Plejetestamenter«) § 67 b.  

  

 Kommunen skal i forhold til tilrettelæggelsen af pleje og omsorg mv. af en  

 person med en demensdiagnose så vidt muligt respektere dennes vejledende  

 tilkendegivelser for fremtiden i forhold til bolig, pleje og omsorg.« § 2 Loven træder i kraft den 1. januar 2005 Bemærkninger til lovforslaget Almindelige bemærkninger 1. Forslagets indhold og formål Regeringen prioriterer indsatsen overfor de svageste ældre  

 højt.
Således afsatte regeringen i 2003 i alt 80 mio. kr. til styrkelse af  

 indsatsen overfor mennesker med demens, og regeringen vil fortsat arbejde  

 for,  

 at demente og deres pårørende får den hjælp og støtte, de har brug for.  

 Demens  

 ændrer ikke kun tilværelsen for den demente selv, men påvirker i høj grad  

 også  

 de pårørende.
Det stiller store krav til den hjælp og støtte, som der skal  

 tilbydes denne gruppe.
Det er helt centralt, at plejen overfor de demente  

 tilrettelægges med fokus på den enkeltes værdighed.
Mennesker, der rammes af  

 demens, oplever at skulle erkende, at man langsomt men sikkert vil miste  

 kontrollen over sit eget liv.
Konsekvensen er, at andre på et tidspunkt skal  

 træffe vigtige beslutninger på ens vegne  også omkring personlige  

 forhold som  

 pleje og omsorg.
 Regeringen ønsker med dette lovforslag at understøtte  

 muligheden for, at mennesker med en demensdiagnose kan tage ansvar for eget  

 liv, mens de endnu er i stand til det.
 Efter lovforslaget skal kommunerne i tilrettelæggelsen af pleje  

 og omsorg mv. så vidt muligt respektere tilkendegivelser om ønsker for  

 fremtiden i forhold til bolig, pleje og omsorg (»plejetestamente«) fra  

 personer, der har en demensdiagnose.
Kommunen har ikke pligt til at følge tilkendegivelserne, og den  

 person, der har tilkendegivet sine ønsker for fremtiden vedrørende bolig,  

 pleje  

 og omsorg har heller ikke et retskrav på, at tilkendegivelserne bliver fulgt.  

 »Plejetestamenter« er vejledende i forhold til, hvordan plejepersonale og  

 eventuelle pårørende kan varetage plejen af demente, og kommunen skal forsøge  

 at tilgodese den dementes ønsker inden for den ramme, herunder den økonomiske  

 ramme, der i øvrigt er.
Kommunen pålægges således ingen nye aktiviteter men  

 forpligtes til at bruge et eventuelt »plejetestamente« som vejledende redskab  

 i  

 plejen af en dement  til gavn for den demente, de pårørende og  

 plejepersonalet.
»Plejetestamenterne« vil kunne hjælpe plejepersonalet til at  

 give en pleje, der er i overensstemmelse med den dementes ønsker og den måde,  

 den demente tidligere har levet sit liv på. »Plejetestamenterne« kan dermed  

 medvirke til, at den demente  til trods for at denne ikke er i stand  

 til at  

 give udtryk for sine ønsker  kan få en værdig alderdom og en værdig  

 livsafslutning. »Plejetestamentet« kan endvidere aflaste eventuelle  

 pårørende,  

 i og med at tilkendegivelserne fra den dementramte kan hjælpe og understøtte  

 en  

 eventuel ægtefælle, når denne står og skal træffe forskellige valg på den  

 dementes vegne.
Svære beslutninger såsom flytning til en plejebolig vil være  

 nemmere at tackle for den raske ægtefælle, fordi denne ved, at det er i  

 overensstemmelse med den dementes ønsker.
»Plejetestamenter« kan derudover være med til at mindske brugen  

 af magt.
Det forhold, at dagligdagen i størst muligt omfang foregår på samme  

 måde som tidligere, vil give den demente mere ro og tryghed og kan bidrage  

 til,  

 at situationer, hvor brug af magt er nødvendig, bliver færre.
I de  

 plejeplaner,  

 der udarbejdes for beboere på plejehjem mv., indgår der allerede oplysninger  

 om  

 den pågældendes tidligere liv.
Det er oplysninger, som man oftest får via  

 pårørende og andre nærtstående.
Disse oplysninger kan være et supplement til  

 tilkendegivelserne i »plejetestamentet«.
I de tilfælde, hvor den demente er  

 uden familie og/eller ægtefælle, vil »plejetestamentet« være en enestående  

 mulighed for plejepersonalet for at få oplysninger om den dementes hidtidige  

 liv og ønsker for fremtiden.
Lovforslaget er afgrænset til personer, der har fået stillet en  

 demensdiagnose.
Dette er begrundet i, at der her er tale om en persongruppe,  

 der  i modsætning til alle andre  med sikkerhed ved, at de bliver  

 mentalt  

 svækkede, og at de på sigt ikke vil være i stand til at handle vedrørende  

 egne  

 forhold.
Der er via de gældende regler om generalfuldmagter mulighed  

 for, at man kan bemyndige en pårørende eller en anden nærtstående person til  

 at  

 bestyre formuen og til at disponere på ens vegne i alle  

  

 retlige  

  

 anliggender.
En sådan fuldmagt vil også være gældende efter  

 det tidspunkt, hvor man ikke er i stand til at varetage sine anliggender.
Der  

 ændres ved dette lovforslag ikke ved muligheden for at oprette  

 generalfuldmagter.
2. Baggrunden for lovforslaget Antallet af personer med en demensdiagnose er indenfor de  

 seneste år vokset.
Ikke alene på grund af et stigende antal ældre, men også  

 fordi der i dag sker en tidligere diagnosticering.
Det skønnes, at der er  

 mellem 80.000 og 100.000 demente i Danmark.
Der er hvert år ca. 19.000 nye  

 tilfælde.
På grund af prognosen  tiltagende svækkelse af hjernen  vil  

 mange diagnosticerede gøre sig overvejelser om, hvad der vil ske, når de ikke  

 længere er i stand til at handle vedrørende egne forhold.
Det kan være sig  

 bekymringer om, hvorvidt man vil blive en belastning for ægtefællen og andre  

 nærtstående, men det kan også være bekymringer over, at man på et tidspunkt  

 ikke længere vil være i stand til at tage vare på sig selv.
Man kan ikke selv  

 tage stilling til bolig, hvilket tøj, man skal have på, gåture mv.
Der vil  

 naturligt nok opstå et ønske om at kunne se ind i fremtiden og på forhånd  

 tage  

 stilling til egne personlige forhold.
Der er fra forskellig side givet udtryk for, at der er behov  

 for, at personer, der rammes af sygdom, der medfører, at handleevnen gradvist  

 forsvinder, får mulighed for at tilkende deres ønsker for fremtiden i forhold  

 til bolig, pleje og omsorg.
Socialministeriet nedsatte derfor i 2003 en  

 arbejdsgruppe med repræsentanter for Justitsministeriet,  

 Civilretsdirektoratet,  

 Indenrigs- og Sundhedsministeriet og Socialministeriet.
Arbejdsgruppen afgav  

 rapport i marts 2004.
2.1. Arbejdsgruppens overvejelser Arbejdsgruppen har overvejet, om der er behov for nye formelle  

 regler i form af vedvarende fuldmagter, der kan angå både personlige og  

 økonomiske forhold, og som skal have virkning efter at fuldmagtsgiver er  

 blevet  

 ude af stand til at varetage sine anliggender, eller om  

 der skal være tale om en enkel, let og  

 uformel løsning.
Det er arbejdsgruppens vurdering, at mennesker, der står i en  

 situation, hvor de har fået en diagnose med en dårlig prognose, ofte ikke vil  

 have det fornødne psykiske overskud til at skulle rette henvendelse til  

 offentlige myndigheder for at tage stilling til fremtidige plejeønsker.
Og  

 mange vil på forhånd ikke have oprettet en generalfuldmagt indeholdende  

 plejeønsker for fremtiden, fordi man  når man er rask  ikke  

 ønsker at tage  

 stilling til, at man kan komme i en situation, hvor man ikke er i stand til  

 at  

 handle vedrørende egne personlige forhold.
Der skal derfor være tale om en  

 enkel, let og uformel løsning.
 Arbejdsgruppen har anbefalet, at tilkendegivelser for fremtiden  

 i form af »plejetestamenter« er den mest hensigtsmæssige og enkle løsning.  

 Der  

 er ikke krav om, at »plejetestamentet« skal oprettes på en officiel formular  

 eller skal underskrives for notaren. »Plejetestamenter« giver i modsætning  

 til  

 fx vedvarende generalfuldmagter, hvor fuldmagtsgiver skal omkring notaren for  

 at ændre fuldmagten, mulighed for på en uforpligtende måde at ændre  

 tilkendegivelserne.
 Det har været af væsentlig betydning for arbejdsgruppen, at den  

 demente har selvbestemmelse i det omfang, at det er muligt  også i de  

 tilfælde, hvor der er givet tilkendegivelser om ønsker om pleje, omsorg mv. i  

 fremtiden - og at den enkelte families naturlige ret til at lave aftaler om  

 pleje, omsorg mv. med svage familiemedlemmer ikke begrænses.
Arbejdsgruppen er blevet bedt om at foretage en afgrænsning af  

 persongruppen.
Problemstillingen bliver især diskuteret i forhold til  

 demensområdet, fordi der er tale om en persongruppe, der - i modsætning til  

 alle andre - med sikkerhed ved, at de bliver mentalt svækkede, og at de på  

 sigt  

 ikke vil være i stand til at handle vedrørende egne forhold.
Arbejdsgruppen  

 har  

 derfor indstillet, at persongruppen afgrænses til demente.
 Arbejdsgruppen har desuden vurderet, at der er behov for at  

 informere om muligheden for at oprette en generalfuldmagt vedr. de økonomiske  

 forhold.
Økonomiske og administrative konsekvenser for  

 stat, amter og kommuner Lovforslaget har ingen økonomiske eller administrative konsekvenser  

 for det offentlige.
 Lovforslaget skal forhandles med de kommunale parter.
Økonomiske og administrative konsekvenser for  

 erhvervslivet Lovforslaget har ikke erhvervsmæssige konsekvenser.
Konsekvenser for miljøet Lovforslaget har ingen konsekvenser for miljøet.
Forholdet til EU-retten Lovforslaget indeholder ikke EU-retlige aspekter.
Høring Forslaget har været sendt i høring i Den Sociale Ankestyrelse,  

 Den Sociale Sikringsstyrelse, Styrelsen for Social Service, Kommunernes  

 Landsforening, Amtsrådsforeningen, Københavns Kommune, Frederiksberg Kommune,  

 Socialchefforeningen, Foreningen af Statsamtmænd, Dansk  

 Socialrådgiverforening,  

 Ældresagen, Ældremobiliseringen, Alzheimerforeningen, Etisk Råd, Dansk  

 Sygeplejeråd, FOA, Lederforum, Hukommelsesklinikken samt Landsforeningen for  

 Socialpædagoger.
Lovforslagets konsekvenser i hovedtræk Positive  

 konsekvenser/  

  

 mindre udgifter Negative  

 konsekvenser/  

  

 merudgifter Økonomiske konsekvenser for stat, amter og kommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Kommunen  i praksis ofte pleje- og omsorgspersonalet  skal så  

 vidt muligt tilrettelægge pleje og omsorg mv. med respekt for de vejledende  

 tilkendegivelser, som en person med en demensdiagnose har formuleret omkring  

 fremtidige ønsker for bolig, pleje og omsorg.
Der er ikke krav om, at  

 »plejetestamentet« skal oprettes på en officiel formular eller skal  

 underskrives for en notar. »Plejetestamentet« vil således også kunne fremgå  

 at  

 fx et videobånd eller kassettebånd.
 I et »plejetestamente« vil man kunne tilkendegive, hvordan man  

 ønsker at blive plejet i fremtiden.  

  

 Et  

 »plejetestamente« kan fx indeholde oplysninger om madvaner, påklædning,  

 hygiejne samt dagligdagsvaner mv. i øvrigt.
Allerede i dag skal personalet tage hensyn til den enkeltes  

 ønsker, behov og muligheder for livsudfoldelse.
I forhold til demente er det  

 vigtigt at have et stort kendskab til den dementes tidligere liv og ønsker  

 for  

 fremtiden, hvis man skal give den demente værdig pleje.
Tilkendegivelserne for fremtiden er vejledende.
Det vil altid  

 være kommunen/plejepersonalet, der  i samarbejde med eventuelle  

 pårørende  i  

 sidste ende afgør, hvilken hjælp der skal gives og hvordan.
Eksempelvis kan  

 forholdene for den demente have ændret sig, siden ønskerne for fremtiden blev  

 formuleret, således at det vil stride imod den dementes tarv at følge  

 tilkendegivelserne  

 i »plejetestamentet«.
Hvis man fx får en så dårlig gangfunktion, at man  

 bliver  

 kørestolsbruger, er det måske en fordel, at man har joggingbukser, på selv om  

 man har tilkendegivet, at man under ingen omstændigheder vil have joggingtøj  

 på.
Personalet må så - evt. i samråd med de pårørende - vurdere, hvad der er  

 bedst for den demente.
Et »plejetestamente« kan ikke bruges til, at man på forhånd  

 tilkendegiver, at der må bruges magt i forbindelse med fx personlig pleje.  

 Magtanvendelse skal altid være sidste udvej, og man kan ikke legalisere  

 brugen  

 af magt med et »plejetestamente«.
Ved indstilling om brug af de muligheder  

 for  

 magtanvendelse, der er omfattet af servicelovens kapitel 21, kan det dog  

 indgå  

 i personalets vurdering, om personen har tilkendegivet at han/hun vil  

 opretholde et højt hygiejneniveau, ikke vil ligge sin ægtefælle til last,  

 ikke  

 ønsker at flakke rundt på gaden i nattøj e.l.
Man kan ikke via et »plejetestamente« betinge sig ret til at  

 blive boende hjemme eller i et bestemt botilbud, hvis boligen/boformen ikke  

 længere er optimal i forhold til den nedsatte funktionsevne.
Man kan ikke via  

 et »plejetestamente« fravige servicelovens regler om magtanvendelse i  

 forbindelse med flytning.
Uanset hvad der står i »plejetestamentet«, kan  

 kommunen  

 flytte en dement, hvis betingelserne om flytning uden samtykke er opfyldte.  

 En  

 flytning skal altid ske ud fra en konkret vurdering af, hvor den demente får  

 den bedste omsorg og pleje.
»Plejetestamentet« kan heller ikke bruges til at udtrykke  

 ønsker, der er omfattet af reglerne om livstestamenter i  

 patientretsstillingsloven.
Et ønske om ikke at blive behandlet blot for at  

 forlænge livet, eller et ønske om, at man ikke vil modtage livsforlængende  

 behandling i tilfælde af, at sygdom, fremskreden alderdomssvækkelse, ulykke  

 eller lignende har medført så svær invaliditet, at den pågældende varigt vil  

 være ude af stand til at tage vare på sig selv fysisk og mentalt, vil stadig  

 skulle fremsættes efter reglerne herom i patientretsstillingsloven.
Den demente tager som udgangspunkt selv stilling til egne  

 forhold i alle de situationer, hvor pågældende er i stand til det og har  

 forståelse for, hvad det drejer sig om.
Giver den demente udtryk for sin  

 vilje,  

 uanset hvordan dette udmønter sig, skal dette så vidt muligt respekteres -  

 også  

 i de tilfælde, hvor den aktuelle tilkendegivelse ikke er i overensstemmelse  

 med  

 en tilkendegivelse i et »plejetestamente« eller i tilfælde, hvor andre er  

 uforstående over for den dementes beslutning.
Til § 2 Det foreslås, at loven træder i kraft den 1. januar 2005. Loven  

 finder på dette tidspunkt også anvendelse i forhold til »plejetestamenter«,  

 der  

 er skrevet før den 1. januar 2005.
