Nr LSF 129 Forslag til Lov om statstilskud til energibesparende foranstaltninger i  

 pensionisters boliger den 2. december 1992 Vedtaget ved tredjebehandling den 17. december 1992 Lov nr. 1050 af 23/12/1992 § 1. Der kan gives statstilskud til gennemførelse af energibesparende foranstaltninger i boliger, der bebos af pensionister, som modtager personligt tillæg til betaling af varmeudgifter (varmetillæg) efter § 17, stk. 2, i lov om social pension.
 Stk. 2. Tilskud ydes til boliger i bygninger, der er opført før  

 eller med byggetilladelse inden 1. februar 1979.
 Stk. 3. Tilskud ydes til boliger, der lovligt anvendes til  

 helårsbeboelse, og som er forsynet med eget køkken med afløb.
§ 2. Tilskud efter § 1 kan ydes til 1) ejere, 2) andelshavere i private andelsboligforeninger m.v. og 3) lejere af boliger i private udlejningsejendomme og boligtagere i  

 almennyttige boligselskaber samt andet byggeri opført med støtte efter lov om  

 boligbyggeri eller lov om boliger for ældre og personer med handicap.
 § 3. Tilskud ydes til udgifter til energibesparende  

 foranstaltninger, jf. § 8, stk. 1, og til energikonsulenthonorar.
 Stk. 2. Tilskud ydes med 50 pct. af de af kommunalbestyrelsen  

 godkendte udgifter inklusive merværdiafgift.
Stk. 3. Tilskud kan ydes flere gange til samme bolig.
De samlede  

 tilskud pr. bolig kan i alt højst udgøre 25.000 kr.
Tilskud på under 500 kr.  

 udbetales ikke.
 Stk. 4. Tilskud kan ikke ydes til arbejder, hvortil der ydes  

 støtte efter anden lovgivning.
 Stk. 5. Tilskud kan ikke ydes til særlig luksusprægede  

 installationer eller materialer.
 Stk. 6. Den del af udgifterne til en forbedring, som svarer til  

 tilskudsbeløbet, medregnes ikke ved beregningen af lejeforhøjelse og kan ikke  

 afskrives på vedligeholdelseskontoen.
 § 4. Tilskud kan kun ydes til arbejder, der udføres af  

 virksomheder, der er registreret efter merværdiafgiftsloven (momsloven), og  

 som driver bygge- og anlægsvirksomhed.
 Stk. 2. Tilskud kan ikke ydes til arbejder, der udføres af en  

 virksomhed eller virksomhedsindehaver i forbindelse med virksomhedens eller  

 virksomhedsindehaverens egen ejendom.
 § 5. Ansøgning om tilsagn om tilskud indsendes til  

 kommunalbestyrelsen i den kommune, hvor boligen er beliggende.
 Stk. 2. Kommunalbestyrelsen kan kun meddele tilsagn i det omfang,  

 det fornødne tilsagnsbeløb er reserveret gennem et administrativt styrings-  

 og udbetalingssystem.
 § 6. Ansøgning om udbetaling af tilskud indsendes til  

 kommunalbestyrelsen bilagt fornøden dokumentation for de med arbejdet  

 forbundne udgifter.
 Stk. 2. Det er en betingelse for udbetaling af tilskud, at  

 arbejdet ikke var påbegyndt, før der blev givet tilsagn om tilskud, og at  

 arbejdet er afsluttet inden en nærmere angiven frist.
§ 7. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis vilkårene for ydelse af tilsagn ikke længere er til stede.
Er tilskuddet  

 udbetalt, kan dette kræves tilbagebetalt.
 § 8. Energiministeren kan fastsætte nærmere regler om lovens  

 gennemførelse, herunder om afgrænsningen af de arbejder, hvortil der kan ydes  

 tilskud, fordelingen af det samlede tilskudsbeløb mellem forskellige  

 modtagerkategorier, regler for tilskuddets beregning og udbetaling samt  

 tidsfrister efter § 6, stk. 2.
 Stk. 2. Energiministeren kan fastsætte rammer for samt yde tilskud  

 til særlige kommunale aktiviteter til fremme af energibesparende  

 foranstaltninger i boliger beboet af pensionister, der modtager varmetillæg.
 § 9. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
 Stk. 2. Energiministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelsen ikke skal kunne indbringes for ministeren.
 § 10. Kommunalbestyrelsens afgørelser efter denne lov kan ikke  

 indbringes for anden administrativ myndighed.
 § 11. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 § 12. I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 501 af 24. juni 1992, foretages følgende ændringer:
 1. § 7 F, stk. 1, nr. 4 og 5, affattes således:
»4) tilskud efter § 64, stk. 3, i lov om social bistand, 5) tilskud efter lov om statstilskud til omstilling af ældre boliger til  

 kraftvarme.« 2. Efter § 7 F, stk. 1, nr. 5, indsættes som nyt nummer:
»6) tilskud efter lov om statstilskud til energibesparende  

 foranstaltninger i pensionisters boliger.« § 13. Tidspunktet for lovens ikrafttræden fastsættes af  

 energiministeren.
Loven træder dog senest i kraft den 1. april 1993.
 § 14. Loven gælder ikke for Færøerne og Grønland.
Oprindeligt fremsat forslag § 1. Der kan gives statstilskud til gennemførelse af  

 energibesparende foranstaltninger i boliger, der bebos af pensionister, som  

 modtager personligt tillæg til betaling af varmeudgifter (varmetillæg) efter  

 § 17, stk. 2, i lov om social pension.
 Stk. 2. Tilskud ydes til boliger i bygninger, der er opført før  

 eller med byggetilladelse inden 1. februar 1979.
 Stk. 3. Tilskud ydes til boliger, der lovligt anvendes til  

 helårsbeboelse, og som er forsynet med eget køkken med afløb.
§ 2. Tilskud efter § 1 kan ydes til 1) ejere 2) andelshavere i private andelsboligforeninger m.v., og 3) lejere af boliger i private udlejningsejendomme og boligtagere i  

 almennyttige boligselskaber samt andet byggeri opført med støtte efter lov om  

 boligbyggeri eller lov om boliger for ældre og personer med handicap.
 § 3. Tilskud ydes til udgifter til energibesparende  

 foranstaltninger, jf. § 8, stk. 1, og til energikonsulenthonorar.
 Stk. 2. Tilskud ydes med 50 pct. af de af kommunalbestyrelsen  

 godkendte udgifter inclusive merværdiafgift.
Stk. 3. Tilskud kan ydes flere gange til samme bolig.
De samlede  

 tilskud pr. bolig kan i alt højest udgøre 25.000 kr.
Tilskud på under 500 kr.  

 udbetales ikke.
 Stk. 4. Tilskud kan ikke ydes til arbejder, hvortil der ydes  

 støtte efter anden lovgivning.
 Stk. 5. Tilskud kan ikke ydes til særlige luksusprægede  

 installationer eller materialer.
 Stk. 6. Den del af udgifterne til en forbedring, som svarer til  

 tilskudsbeløbet, medregnes ikke ved beregningen af lejeforhøjelse og kan ikke  

 afskrives på vedligeholdelseskontoen.
 § 4. Tilskud kan kun ydes til arbejder, der udføres af  

 virksomheder, der er registreret efter merværdiafgiftsloven (momsloven), og  

 som driver bygge- og anlægsvirksomhed.
 Stk. 2. Tilskud kan ikke ydes til arbejder, der udføres af en  

 virksomhed eller virksomhedsindehaver i forbindelse med virksomhedens eller  

 virksomhedsindehaverens egen ejendom.
 § 5. Ansøgning om tilsagn om tilskud indsendes til  

 kommunalbestyrelsen i den kommune, hvor boligen er beliggende.
 Stk. 2. Kommunalbestyrelsen kan kun meddele tilsagn i det omfang,  

 det fornødne tilsagnsbeløb er reserveret gennem et administrativt styrings-  

 og udbetalingssystem.
 § 6. Ansøgning om udbetaling af tilskud indsendes til  

 kommunalbestyrelsen bilagt fornøden dokumentation for de med arbejdet  

 forbundne udgifter.
 Stk. 2. Det er en betingelse for udbetaling af tilskud, at  

 arbejdet ikke var påbegyndt, før der blev givet tilsagn om tilskud, og at  

 arbejdet er afsluttet inden en nærmere angiven frist.
§ 7. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis vilkårene for ydelse af tilsagn ikke længere er til stede.
Er tilskuddet  

 udbetalt, kan dette kræves tilbagebetalt.
 § 8. Energiministeren kan fastsætte nærmere regler om lovens  

 gennemførelse, herunder om afgrænsningen af de arbejder, hvortil der kan ydes  

 tilskud, fordelingen af det samlede tilskudsbeløb mellem forskellige  

 modtagerkategorier, regler for tilskuddets beregning og udbetaling samt  

 tidsfrister efter § 6, stk. 2.
 Stk. 2. Energiministeren kan fastsætte rammer for samt yde tilskud  

 til særlige kommunale aktiviteter til fremme af energibesparende  

 foranstaltninger i boliger beboet af pensionister, der modtager varmetillæg.
 § 9. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
 Stk. 2. Energiministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelsen ikke skal kunne indbringes for ministeren.
 § 10. Kommunalbestyrelsens afgørelser efter denne lov kan ikke  

 indbringes for anden administrativ myndighed.
 § 11. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 § 12. I lov om påligning af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 501 af 24. juni 1992, indsættes efter § 7 F, stk.  

 1, nr. 6, som nyt nummer:
»7) tilskud efter lov om statstilskud til energibesparende  

 foranstaltninger i pensionisters boliger.« § 13. Loven træder i kraft den 1. juli 1993.
 § 14. Loven gælder ikke for Færøerne og Grønland.
Bemærkninger til lovforslaget Almindelige bemærkninger I aftale om Finanslov 1993 og beskæftigelsesfremmende initiativer mv. er  

 der anført, at der oprettes en tilskudsordning til at gennemføre  

 energibesparelser overfor pensionister, der modtager varmetillæg.
Tilskudsordningen er bl.a. baseret på erfaringer fra energi- og  

 pensionistprojektet i Skørping Kommune i 1991, der klart viste, at  

 pensionister har større opvarmningsudgifter end landsgennemsnittet.
Projektet  

 viste endvidere, at der er en række barrierer for at gennemføre  

 energibesparende foranstaltninger hos pensionisterne, og at 60% af  

 pensionisterne slet ikke ønskede information om disse tiltag, idet  

 pensionister generelt ikke ønsker at gældsætte sig, og synes det er for  

 besværligt og uoverskueligt med håndværkerbesøg.
 Det har således været hensigtsmæssigt at udforme en tilskudsordning på en  

 måde, så kommunerne informerer pensionisterne om ordningen og dens økonomiske  

 konsekvenser for den enkelte pensionist.
Godt 40% af landets 700.000 pensionisthusstande modtager varmetillæg.  

 Målgruppen for tilskudsordningen vil være den ældre del af boligerne, der  

 bruger mere varme end landsgennemsnittet.
Modtagergruppen skønnes at fordele  

 sig nogenlunde ligeligt på ejerboliger og lejeboliger.
Energibesparende  

 foranstaltninger i denne boligmasse skønnes at være yderst rentable.
 I regeringens energihandlingsplan »Energi 2000« er angivet, at  

 regeringen vil arbejde på, at udgifter til energibesparende foranstaltninger  

 kan indgå ved beregning af varmetillæg til pensionister.
En omlægning, hvorefter en del af den årlige varmetillægsbevilling eller  

 andre midler benyttes til at gennemføre energibesparende foranstaltninger i  

 pensionisters boliger, vil ligge inden for energihandlingsplanens hensigter  

 og vil have adskillige positive effekter.
Energiforbruget vil falde, hvilket  

 har klare miljøfordele.
Beskæftigelsen vil stige i byggesektoren.  

 Pensionisternes boliger vil blive komfortmæssigt forbedrede, og derved  

 forbedres mulighederne for en forlænget forbliven i egen bolig.
Dertil  

 kommer, at pensionisternes egen andel af varmeudgiften reduceres.
 På denne baggrund fremsættes nærværende lovforslag til en tilskudsordning  

 for energibesparende foranstaltninger i pensionisters boliger.
Lovforslagets hovedpunkter Den foreslåede tilskudsordning omfatter tilskud til rentable  

 energibesparende foranstaltninger i varmetillægsmodtagende pensionisters  

 boliger.
Denne boligmasse er ikke konstant.
Således tilkommer der løbende nye  

 energimæssigt utidssvarende boliger, der bebos af pensionister, der modtager  

 varmetillæg, ligesom der vil være en stadig afgang af boliger inden for denne  

 kategori.
 Der ydes tilskud både til ejer- og lejeboliger.
Tilskuddet udgør 50% af udgifterne til energibesparende foranstaltninger i  

 pensionisternes boliger.
De resterende 50% skal tilskudsmodtageren selv  

 betale.
Den økonomiske effekt for den enkelte pensionist vil afhænge af,  

 hvordan boligens energimæssige situation ser ud før de energibesparende  

 foranstaltningerne gennemføres.
Generelt set vil tilskudsordningen ikke  

 medføre øgede udgifter for den enkelte pensionist, idet forrentning og  

 tilbagebetaling af pensionistens eventuelle lån til eget bidrag normalt  

 modsvares af den opnåede besparelse til varmeudgifter.
En række elementære energibesparende foranstaltninger kan umiddelbart  

 udføres i henhold til pensionistens egne oplysninger.
Det drejer sig  

 eksempelvis om hulmursisolering, isolering af etageadskillelse, etablering af  

 dobbeltglas i vinduer, rørisolering, styring af opvarmning med  

 termostatventiler mv.
 Andre energibesparende foranstaltninger griber mere komplekst ind i  

 pensionistboligers konstruktioner og gennemføres derfor bedst ved medvirken  

 af byggeteknisk sagkundskab, der kan tage hensyn til alle forhold i den  

 konkrete sag.
Anvendes beskikkede energikonsulenter til komplekse opgaver, medfører  

 dette en sikkerhed for den rette tekniske og økonomiske løsning.
Ikke  

 komplekse opgaver bør derimod kunne udføres uden energikonsulent.
Nærværende tilskudsordning vil derfor dels basere sig på en positivliste  

 over simple energibesparende foranstaltninger og dels på den eksisterende  

 varmesyns-/ energikonsulentordning for mere komplekse opgaver.
Eventuelle  

 udgifter til varmesynsrapport samt yderligere bistand fra energikonsulenter  

 til gennemførelse af energibesparende foranstaltninger kan indgå i  

 tilskudsgrundlaget.
Energibesparende foranstaltninger i etageejendomme og parcelhuse adskiller  

 sig fra hinanden både teknisk og administrativt.
Dette medfører typisk store  

 forskelle for tilskudsmulighederne for lejere og ejere.
For lejerne i en  

 etagelejlighed vil det oftest kun være arbejder i henhold til en speciel  

 positivliste, eksempelvis opsætning af indvendige forsatsruder eller  

 installation af termostater, der vil kunne foreslås gennemført.
Tilskudsordningen skal administreres i nært samarbejde med landets  

 kommuner.
Der tilstræbes en så enkel administration som muligt.
Kommunerne  

 har en egen interesse i at fremme energibesparende foranstaltninger, idet  

 kommunerne selv bærer 25% af udgifterne ved varmetillægsordningen.  

 Energiministeriet kan administrere ordningen på samme måde som  

 boligforbedringsordningen under Boligministeriet, d.v.s. at tilskudsrammerne  

 fordeles efter »først til mølle« princippet.
Der kan af tilskudspuljen ydes tilskud til en særlig kommunal indsats med  

 henblik på at fremme ordningen.
Dette kan for eksempel være opsøgning af  

 pensionister, kortlægning af boligens energimæssige tilstand, koordinering af  

 tilbud om gennemførelse af isoleringsarbejderne med bestemte lokale  

 håndværkere til en fast pris, hjælp til pensionisten med låneansøgning,  

 inddragelse af langtidsledige i forbindelse med oprydning efter  

 håndværkerbesøg m.v.
 Der vil endvidere være mulighed for at afsætte puljer til særlige formål.  

 Eksempelvis vil der kunne reserveres en særlig pulje til pensionister, der  

 søger varmetillæg ved indgangen til pensionisttilværelsen.
Økonomiske og administrative konsekvenser Lovforslaget etablerer med virkning fra 1. juli 1993 en tilskudsordning  

 med en beløbsramme, der fastsættes på de årlige finanslove.
I finansåret 1993  

 vil beløbsrammen udgøre 25 mio. kr., 50 mio. i 1994 og 70 mio. kr. i 1995 og  

 fremover.
En ikke udnyttet del af tilsagns- og/eller udbetalingsrammen kan overføres  

 til følgende år.
Annullerede tilsagn og tilskud, der tilbagebetales i henhold  

 til gældende bestemmelser, giver i følgende finansår adgang til afgivelse af  

 nye tilsagn om tilskud samt udbetaling heraf.
 Administrativt tilrettelægges ordningen således, at ansøgning om tilsagn  

 og udbetaling af tilskud til energibesparende foranstaltninger behandles af  

 kommunerne.
Det påregnes, at ordningens administration i Energistyrelsen vil  

 nødvendiggøre 2,5 årsværk i 1993 svarende til 1,1 mio. kr. og derefter 1,5  

 årsværk om året svarende til 0,6 mio. kr.
Af tilskudsmidlerne vil der til  

 udvikling, etablering og drift af et administrativt edb-system være behov for  

 at anvende 2 mio. kr. i 1993, samt 0,5 mio. kr. årligt fremover forudsat  

 delvis genanvendelse af eksisterende administrative systemer.
Desuden vil der  

 af tilskudsmidlerne være behov for at afholde informationsudgifter m.v.  

 Tilskud til særlige kommunale initiativer til fremme af energibesparende  

 foranstaltninger i varmetillægsmodtagende pensionisters boliger afholdes  

 inden for tilsagns- og tilskudsrammen.
 Lovforslagets administrative konsekvenser vil blive forhandlet med de  

 kommunale parter.
Bemærkninger til de enkelte bestemmelser Til § 1 Ifølge bestemmelsen omfatter tilskudsordningen gennemførelse af  

 energibesparende foranstaltninger i helårsboliger, der bebos af pensionister,  

 der modtager varmetillæg.
Tilskudsordningen omfatter dog kun boliger i bygninger, der er opført før  

 eller med byggetilladelse inden 1. februar 1979, hvor der skete en væsentlig  

 skærpelse af de energimæssige krav i bygningsreglementet.
Bygninger opført  

 efter denne dato opfylder stort set de nugældende energimæssige krav i  

 bygningsreglementerne, og det er derfor unødvendigt at yde tilskud til  

 energibesparende foranstaltninger i sådanne bygninger.
 At tilskudsberettigede boliger lovligt skal anvendes til helårsbolig,  

 indebærer, at sommer- og fritidshuse ikke er omfattet af tilskudsordningen,  

 medmindre beboeren har tilladelse til lovlig helårsbeboelse.
Til § 2 Tilskudsberettiget er enhver, der enten er ejer, andelshaver, lejer eller  

 boligtager af en bolig, der bebos af en pensionist, som modtager varmetillæg.  

 Den tilskudsberettigede kan derfor være pensionisten selv, men kan også f.  

 eks. være ejeren, som udlejer boligen til pensionisten.
 Nærmere regler om tilskudsberettigelse fastsættes i forbindelse med de  

 nærmere regler om tilskudsberettigede arbejder.
Bestemmelsen forudsætter, at beslutninger om gennemførelse af arbejder i  

 udlejningsboliger, der rækker ud over lejernes eller boligtagernes  

 dispositionsret over det lejede, sker med ejerens godkendelse.
I praksis  

 betyder det, at lejeren i alle tilfælde skal have ejerens godkendelse af  

 arbejdernes gennemførelse.
Til § 3 Der ydes både tilskud til udgifter ved gennemførelse af energibesparende  

 foranstaltninger og til eventuelle energikonsulenthonorarer.
Der vil blive fastsat nærmere regler om de tilskudsberettigede arbejder,  

 hvorefter tilskud kan basere sig på enten positivlister over simplere  

 energibesparende foranstaltninger eller for de mere komplekse sager på en  

 aktuel varmesynsrapport.
Der vil kunne fastsættes forskellige positivlister  

 afhængig af, om der er tale om boliger i en- eller flerfamiliehuse, og om  

 tilskuddet ydes til ejere eller lejere.
 Endvidere vil der kunne gives mulighed for, at der i forbindelse med et  

 samlet projekt om energibesparende foranstaltninger i et flerfamiliehus kan  

 ydes tilskud til den forholdsmæssige del af udgifterne, der vedrører boliger  

 beboet af pensionister, der modtager varmetillæg.
 Tilskud til energikonsulenthonorar vil eventuelt kunne gøres afhængig af,  

 at der gennemføres energibesparende foranstaltninger, medmindre den  

 udfærdigede varmesynsrapport viser, at der ikke kan gennemføres rentable  

 foranstaltninger på bygningen.
Der kan ydes tilskud til udgifter til teknisk rådgivning og bistand samt  

 administration i forbindelse med arbejdets gennemførelse, herunder  

 rådgiverhonorar, projekteringsudgifter m.v.
Der vil ikke kunne ydes tilskud  

 til finansieringsudgifter og særlig luksusprægede installationer eller  

 materialer.
 Endelig vil der ikke kunne modtages tilskud efter nærværende ordning, hvis  

 der samtidig opnås tilskud efter anden lovgivning.
Til § 4 For at sikre den størst mulige beskæftigelsesmæssige effekt foreslås, at  

 tilskud kun kan ydes til arbejder udført af momsregistrerede virksomheder.
Til § 5 Ordningen administreres af den enkelte kommune.
Ansøgning om tilskud  

 indsendes til kommunalbestyrelsen, som inden for de fastsatte beløbsrammer  

 meddeler tilsagn og udbetaler tilskud via et administrativt styrings- og  

 udbetalingssystem.
Der vil blive søgt etableret et enkelt og ubureaukratisk  

 system for behandlingen af tilskudssager.
Til § 6 Tilskuddet udbetales, når arbejdet er udført og betalt.
Der vil blive  

 fastsat nærmere regler, som skal sikre, at der tilvejebringes den fornødne  

 dokumentation for udgifterne til de tilskudsberettigede arbejder.
Der vil  

 endvidere blive fastsat en frist for indgivelse af udbetalingsansøgning, idet  

 der dog vil blive givet mulighed for, at kommunalbestyrelsen kan forlænge  

 fristen, hvis særlige forhold taler herfor.
Til § 7 Efter forslaget kan tilsagn bortfalde, hvis en ansøger på uberettiget  

 grundlag søger tilskuddet udbetalt.
Hvis tilskuddet allerede er udbetalt, kan  

 det kræves tilbagebetalt.
Kommunalbestyrelsens afgørelse herom vil, jfr.  

 bemærkningerne til § 10, ikke kunne indbringes for anden administrativ  

 myndighed.
Til § 8 Der vil ved lovens ikrafttræden blive udarbejdet de fornødne  

 administrative retningslinier for tilskudsordningen, herunder bl.a. nærmere  

 regler om, hvilke arbejder der er tilskudsberettigede.
 Med bestemmelsen åbnes der mulighed for, at der vil kunne foretages en  

 fordeling af tilskudsbeløbet mellem forskellige modtagerkategorier.
 Der kan i øvrigt henvises til de almindelige bemærkninger.
Til § 9 Regeludstedelsen ventes uddelegeret til Energistyrelsen.
 Bestemmelsen giver samtidig energiministeren adgang til at beslutte, at  

 afgørelser truffet i henhold til en delegering af ministerens beføjelser ikke  

 skal kunne indbringes for ministeren.
Til § 10 Bestemmelsen indebærer, at kommunalbestyrelsens afgørelser vedrørende  

 tilskud ikke kan indbringes for Energistyrelsen og energiministeren.
Til § 11 Bestemmelsen svarer til strafbestemmelser i anden tilskudslovgivning.
Til § 12 Det følger af bestemmelsen, at tilskud efter denne ordning ikke er  

 skattepligtig for modtageren.
Ifølge forslaget indsættes et nyt nr. 7 i ligningslovens § 7 F, stk. 1.  

 Den gældende bestemmelse i ligningsloven indeholder numrene 1-5. I  

 forbindelse med aftale om Finanslov 1993 skal Boligministeriet ligeledes  

 ændre § 7 F, stk. 1, i ligningsloven.
Det er mellem de pågældende  

 ressortministerier aftalt, at § 7 F, stk. 1, nr. 6, reserveres til  

 Boligministeriet.
Ændringsforslag Af energiministeren :
 Til § 12 2) § 12 affattes således:
 »§ 12. I lov om påligningen af indkomst- og formueskat til  

 staten (ligningsloven), jf. lovbekendtgørelse nr. 735 af 5. november 1991,  

 som senest ændret ved lov nr. 501 af 24. juni 1992, foretages følgende  

 ændringer:
 1. § 7 F, stk. 1, nr. 4 og 5 , affattes således:
»4) tilskud efter § 64, stk. 3, i lov om social bistand, 5) tilskud efter lov om statstilskud til omstilling af ældre boliger til  

 kraftvarme.« 2. Efter § 7 F, stk. 1, nr. 5, indsættes som nyt nummer:
»6) tilskud efter lov om statstilskud til energibesparende  

 foranstaltninger i pensionisters boliger.«» Bemærkninger Til nr. 2 Affattelsen af § 7 F, stk. 1, nr. 4 og 5, er en konsekvens af,  

 at bestemmelserne ved lov nr. 5 af 3. januar 1992 og lov nr. 498 af 24.  

 januar 1992 begge blev indsat med nr. 4. Ved den foreslåede ændring placeres  

 bestemmelserne efter deres virkningstidspunkt.
Ved lovforslagets fremsættelse var § 7 F, stk. 1, nr. 6, reserveret til  

 Boligministeriet.
Da Boligministeriet ikke skal benytte den reserverede  

 plads, indsættes tilskud efter lov om statstilskud til energibesparende  

 foranstaltninger i pensionisters boliger som nr. 6.
Efter 2. behandling den 15. december 1992 § 1. Der kan gives statstilskud til gennemførelse af energibesparende foranstaltninger i boliger, der bebos af pensionister, som modtager personligt tillæg til betaling af varmeudgifter (varmetillæg) efter § 17, stk. 2, i lov om social pension.
 Stk. 2. Tilskud ydes til boliger i bygninger, der er opført før  

 eller med byggetilladelse inden 1. februar 1979.
 Stk. 3. Tilskud ydes til boliger, der lovligt anvendes til  

 helårsbeboelse, og som er forsynet med eget køkken med afløb.
§ 2. Tilskud efter § 1 kan ydes til 1) ejere, 2) andelshavere i private andelsboligforeninger m.v. og 3) lejere af boliger i private udlejningsejendomme og boligtagere i  

 almennyttige boligselskaber samt andet byggeri opført med støtte efter lov om  

 boligbyggeri eller lov om boliger for ældre og personer med handicap.
 § 3. Tilskud ydes til udgifter til energibesparende  

 foranstaltninger, jf. § 8, stk. 1, og til energikonsulenthonorar.
 Stk. 2. Tilskud ydes med 50 pct. af de af kommunalbestyrelsen  

 godkendte udgifter inklusive merværdiafgift.
Stk. 3. Tilskud kan ydes flere gange til samme bolig.
De samlede  

 tilskud pr. bolig kan i alt højst udgøre 25.000 kr.
Tilskud på under 500 kr.  

 udbetales ikke.
 Stk. 4. Tilskud kan ikke ydes til arbejder, hvortil der ydes  

 støtte efter anden lovgivning.
 Stk. 5. Tilskud kan ikke ydes til særlig luksusprægede  

 installationer eller materialer.
 Stk. 6. Den del af udgifterne til en forbedring, som svarer til  

 tilskudsbeløbet, medregnes ikke ved beregningen af lejeforhøjelse og kan ikke  

 afskrives på vedligeholdelseskontoen.
 § 4. Tilskud kan kun ydes til arbejder, der udføres af  

 virksomheder, der er registreret efter merværdiafgiftsloven (momsloven), og  

 som driver bygge- og anlægsvirksomhed.
 Stk. 2. Tilskud kan ikke ydes til arbejder, der udføres af en  

 virksomhed eller virksomhedsindehaver i forbindelse med virksomhedens eller  

 virksomhedsindehaverens egen ejendom.
 § 5. Ansøgning om tilsagn om tilskud indsendes til  

 kommunalbestyrelsen i den kommune, hvor boligen er beliggende.
 Stk. 2. Kommunalbestyrelsen kan kun meddele tilsagn i det omfang,  

 det fornødne tilsagnsbeløb er reserveret gennem et administrativt styrings-  

 og udbetalingssystem.
 § 6. Ansøgning om udbetaling af tilskud indsendes til  

 kommunalbestyrelsen bilagt fornøden dokumentation for de med arbejdet  

 forbundne udgifter.
 Stk. 2. Det er en betingelse for udbetaling af tilskud, at  

 arbejdet ikke var påbegyndt, før der blev givet tilsagn om tilskud, og at  

 arbejdet er afsluttet inden en nærmere angiven frist.
§ 7. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis vilkårene for ydelse af tilsagn ikke længere er til stede.
Er tilskuddet  

 udbetalt, kan dette kræves tilbagebetalt.
 § 8. Energiministeren kan fastsætte nærmere regler om lovens  

 gennemførelse, herunder om afgrænsningen af de arbejder, hvortil der kan ydes  

 tilskud, fordelingen af det samlede tilskudsbeløb mellem forskellige  

 modtagerkategorier, regler for tilskuddets beregning og udbetaling samt  

 tidsfrister efter § 6, stk. 2.
 Stk. 2. Energiministeren kan fastsætte rammer for samt yde tilskud  

 til særlige kommunale aktiviteter til fremme af energibesparende  

 foranstaltninger i boliger beboet af pensionister, der modtager varmetillæg.
 § 9. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
 Stk. 2. Energiministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelsen ikke skal kunne indbringes for ministeren.
 § 10. Kommunalbestyrelsens afgørelser efter denne lov kan ikke  

 indbringes for anden administrativ myndighed.
 § 11. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 § 12. I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 501 af 24. juni 1992, foretages følgende ændringer:
 1. § 7 F, stk. 1, nr. 4 og 5, affattes således:
»4) tilskud efter § 64, stk. 3, i lov om social bistand, 5) tilskud efter lov om statstilskud til omstilling af ældre boliger til  

 kraftvarme.« 2. Efter § 7 F, stk. 1, nr. 5, indsættes som nyt nummer:
»6) tilskud efter lov om statstilskud til energibesparende  

 foranstaltninger i pensionisters boliger.« § 13. Tidspunktet for lovens ikrafttræden fastsættes af  

 energiministeren.
Loven træder dog senest i kraft den 1. april 1993.
 § 14. Loven gælder ikke for Færøerne og Grønland.
