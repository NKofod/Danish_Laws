Skriftlig fremsættelse (11. januar 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 et indkomstregister (Lovforslag nr.
L 119).
Forslag til lov om  

 ændring af forskellige love (Konsekvensændringer som følge af lov om et  

 indkomstregister) (Lovforslag nr.
L 120).
 Ved lovforslagene oprettes et indkomstregister med  

 oplysninger om borgernes indkomstforhold og arbejdsomfang.
Oplysninger om borgernes indkomst og arbejdsomfang indgår i  

 sagsbehandlingen af en række offentlige ordninger.
Imidlertid er det ofte  

 forbundet med besvær for myndighederne, borgerne og virksomhederne at få  

 tilvejebragt de fornødne oplysninger.
Gennem oprettelsen af et indkomstregister opnås der en langt  

 bedre systematisering af indsamlingen af oplysninger.
Virksomheder og  

 offentlige myndigheder og institutioner indberetter således månedligt  

 oplysninger til et fælles offentligt register.
De myndigheder, som bruger den  

 type oplysninger, som findes i indkomstregistret, kan herefter hente  

 oplysningerne  

 i dette register frem for selv at hente oplysningerne hos borgerne eller  

 virksomhederne.
 Ud over at fremme offentlige myndigheders genbrug af data,  

 vil indkomstregistret kunne muliggøre opbygning og udbygning af digitale  

 løsninger, som kan lette hverdagen for borgerne, virksomhederne og offentlige  

 myndigheder.
Desuden giver indkomstregistret basis for regelforenklinger,  

 således at digital forvaltning fremmes.
Herved kan opnås hurtigere, lettere  

 og  

 mere korrekt sagsbehandling.
På skatteområdet foreslås 5 konkrete forenklingsinitiativer.  

 En række oplysnings- og angivelsespligter kan således afløses at  

 indberetninger  

 til indkomstregistret.
Desuden giver indkomstregistret mulighed for at  

 gennemføre et elektronisk skattekort, hvor arbejdsgiverne direkte fra SKAT  

 modtager  

 skattekortet og senere opdateringer heraf.
Dette giver endvidere mulighed for  

 at afskaffe arbejdsgivernes særskilte pligter i forbindelse med  

 lønindeholdelse.
Lønindeholdelse vil således ske via skattekortet.
Endelig giver indkomstregistret det offentlige bedre  

 muligheder for at dels at udgå fejludbetalinger og dels for at opdage snyd og  

 socialt bedrageri.
Dette skyldes myndighedernes adgang til bedre og mere  

 aktuelle data.
 Overgangen til indberetning til indkomstregistret vil ske  

 gradvist, således at ikke alle virksomheder begynder indberetning samtidig.  

 Indkomstregistret forventes at være fuldt ud implementeret den 1. januar  

 2008.
Forslaget skønnes at indebære en engangsudgift for staten på  

 67,1 mio. kr., løbende årlige udgifter på 5,8 mio. kr. og løbende årlige  

 besparelser på 23 mio. kr.
For kommunerne skønner KL en udgift på 3,5-4 mio.  

 kr. til IT-udvikling, 6-11 mio. kr. til ændring af kommunale IT-systemer,  

 samt løbende driftsudgifter på 2-4 mio. kr.
Forslaget indebærer herudover  

 ikke  

 ubetydelige løbende besparelser for kommunerne, som det dog ikke er muligt at  

 skønne over.
Endelig giver forslaget mulighed for en nedgang i restancerne  

 til  

 det offentlige og bedre muligheder for at undgå fejludbetalinger af ydelser.
For borgerne indebærer forslaget lettelser i forbindelse med  

 deres kontakt med offentlige myndigheder i form af, at de ikke skal afgive  

 samme mængde oplysninger, og i form af bedre sagsbehandling.
Dog får  

 myndighederne  

 en mere samlet indsigt i borgernes forhold.
Borgerne skal endvidere ikke  

 længere aflevere skattekort til arbejdsgiverne, og arbejdsgiverne får ikke  

 gennem lønindeholdelse indsigt i den ansattes private økonomi.
For virksomhederne skønnes de administrative byrder til  

 indberetning af udgøre ca. 200 mio. kr. årligt.
De administrative lettelser,  

 som samtidig foreslås, skønnes at indebære lettelser på ca. 215 mio. kr.  

 årligt.
 Idet jeg henviser til lovforslagenes bemærkninger, skal jeg  

 anbefale lovforslagene til Folketingets velvillige behandling.
