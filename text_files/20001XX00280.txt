Skriftlig fremsættelse (31. januar  

 2001) Socialministeren (Henrik Dam Kristensen) :
 Herved tillader jeg mig for Folketinget at  

 fremsætte:
Forslag til lov om ændring af lov om sikring mod  

 følger af arbejdsskade og lov om erstatning til skadelidte  

 værnepligtige m.fl. (Forhøjelse af godtgørelsen for  

 varigt mén og indførelse af pligt til genvurdering ved  

 klagesagsbehandling) (Lovforslag nr.
L 150).
 Det foreslås at forhøje godtgørelsen  

 for varigt mén efter lov om sikring mod følger af arbejdsskade  

 fra 418.000 kr. til 573.500 kr. med virkning fra 1. juli 2002. Samtidig  

 foreslås det at indføre en pligt for Arbejdsskadestyrelsen til  

 at genvurdere indklagede afgørelser med virkning for afgørelser  

 truffet den 1. juli 2001 eller senere.
 Forslaget om forhøjelse af godtgørelse for  

 varigt mén er en følge af det lovforslag, justitsministeren  

 netop har fremsat om ændring af lov om erstatningsansvar, lov om  

 erstatning fra staten til ofre for forbrydelser og lov om afgift af  

 ansvarsforsikringer for motorkøretøjer mv. (L 143).  

 Justitsministerens lovforslag bygger på betænkning 1383/2000, der  

 blandt andet anbefaler at forhøje erstatnings- og  

 godtgørelsesniveauerne.
Det foreslås at forhøje godtgørelsen  

 for varigt mén efter lov om sikring mod følger af arbejdsskade  

 til samme niveau som efter erstatningsansvarsloven.
Derved undgås de  

 såkaldte differencesager om méngodtgørelse.
Det vil sige  

 sager, hvor skadelidte kan rejse krav efter både lov om sikring mod  

 følger af arbejdsskade og erstatningsansvarsloven.
Samtidig indføres samme nedsættelsesregler  

 på grund af alder som foreslås i erstatningsansvarsloven.
De to  

 bestemmelser om varigt mén bliver derved identiske.
 For at opnå samme beløb ved fremtidige  

 reguleringer tilpasses reglen om afrunding i lov om sikring mod følger  

 af arbejdsskade til erstatningsansvarsloven.
Forslaget om indførelse af pligt til genvurdering  

 ved klagesagsbehandling er begrundet i et ønske om hurtigt at kunne  

 rette faktuelle og retlige fejl i Arbejdsskadestyrelsens afgørelser.  

 Forslaget indebærer, at Arbejdsskadestyrelsen ved modtagelse af klage  

 over en afgørelse skal vurdere, om der er grundlag for at give  

 klageren helt eller delvist medhold i klagen.
Er dette tilfældet,  

 træffes ny afgørelse herom.
En eventuel klage over den nye  

 afgørelse kan indbringes for Den Sociale Ankestyrelse efter de  

 almindelige regler herom.
Hvis klageren ikke kan gives medhold, sendes sagen  

 videre til Den Sociale Ankestyrelse.
 En tilsvarende pligt til genvurdering af sagen, inden  

 sagen sendes til ankemyndigheden, findes allerede på andre  

 områder inden for den sociale lovgivning.
 Forslaget ændrer ikke på de  

 grundlæggende principper i lov om sikring mod følger af  

 arbejdsskade, herunder muligheden for at få efterprøvet  

 Arbejdsskadestyrelsens afgørelser i Den Sociale Ankestyrelse.
Det foreslås, at lovforslaget træder i kraft  

 den 1. juli 2002 for så vidt angår forhøjelse af  

 godtgørelse for varigt mén.
Det vil sige samtidig med  

 ikrafttræden af ændringerne af erstatningsansvarsloven.
Det  

 foreslås, at den regulering af godtgørelsesbeløbet for  

 varigt mén, der skal ske pr. 1. januar 2002, finder sted samtidig med  

 lovens ikrafttræden.
Indførelse af pligt til genvurdering  

 foreslås at træde i kraft den 1. juli 2001.
 Idet jeg i øvrigt henviser til bemærkningerne  

 til lovforslaget, skal jeg på regeringens vegne anbefale forslaget til  

 Tingets velvillige behandling.
