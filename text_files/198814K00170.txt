Nr BTL 170 Betænkning over Forslag til lov om ændring af lov om retsafgifter  

 (Nedbringelse af sagsantallet og forhøjelse af afgiftssatser)   

 Nr L 170 1988-89, 1. samling Afgivet af Retsudvalget Afgivet: 19890509 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
Bruhn, Per, advokat, Lyngby, Butikshandelens Fællesråd, Detailhandelens Kreditformidlingsråd og Håndværksrådet.
 Der er af justitsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse med de af justitsministeren stillede  

 ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med det af mindretallet og de  

 af justitsministeren under nr. 3-5 stillede ændringsforslag.
 Et andet mindretal (Fremskridtspartiets medlem af udvalget) vil ved  

 2. behandling redegøre for sin stilling til lovforslaget og de stillede  

 ændringsforslag.
Ændringsforslag Til § 1 Af justitsministeren, tiltrådt af et flertal (S, KF, V, RV,  

 CD og KRF):
 1) Nr. 1 affattes således:
 » 1. § 1 affattes således:
» § 1. For sager, som angår penge eller penges værdi, svares  

 500 kr.
Overstiger værdien 6.000 kr., svares yderligere 1 pct. af det  

 overskydende beløb.
 Stk. 2. Ved sagens berammelse til domsforhandling svares yderligere 1/5 af  

 den efter stk. 1 betalte afgift.
Stk. 3. Afgiftspligten efter stk. 2 bortfalder, hvis der senest 6 uger før  

 en berammet domsforhandling gives retten meddelelse om, at sagen er  

 bortfaldet.«» Af et mindretal (SF):
Underændringsforslag til ændringsforslag nr. 1 2) I den ved ændringsforslag nr. 1 foreslåede affattelse af § 1  

 indsættes i stk. 3 som 2. pkt.:
»Afgiftspligten efter stk. 2 bortfalder endvidere, hvis der senest 6  

 uger før en berammet domsforhandling gives retten meddelelse om, at  

 anmodningen om domsforhandling fastholdes, og domsforhandlingen  

 gennemføres.« Af justitsministeren, tiltrådt af et flertal (udvalget med  

 undtagelse af FP):
 3) Efter nr. 4 indsættes som nyt nummer:
» 01. I § 12, stk. 2, indsættes efter »§ 49«:  

 »og § 5 i lov om lejeregulering i erhvervslokaler m.v.«.' 4) Nr. 23 affattes således:
 » 23. § 48, stk. 1 og 2, ophæves, og i stedet  

 indsættes:
»For attester, afskrifter, udskrifter, fotokopier eller lignende, der  

 udfærdiges af retten eller af skibsregistret, svares 100 kr.
Samme afgift  

 svares for bekræftelse af genparter i henhold til retsplejelovens § 39.« Stk. 3 bliver herefter stk. 2.' 5) Efter nr. 29 indsættes som nyt nummer:
 » 02. I § 61, stk. 2, indsættes som nyt punktum efter  

 2. pkt.:
»Afgiftspligten efter § 1, stk. 2, påhviler den, der har anlagt  

 sagen, hvis retten træffer bestemmelse om berammelse af domsforhandling uden  

 begæring fra en af sagens parter.«» Bemærkninger Til nr. 1 Som det fremgår af lovforslagets bemærkninger, tilsigter den foreslåede  

 ændring af retsafgiftslovens § 1 dels, at man undgår, at småsager bliver  

 indbragt for domstolene, og dels, at man motiverer parterne til på så tidligt  

 et tidspunkt som muligt efter, at en sag er anlagt, at tage stilling til, om  

 der er mulighed for at forlige sagen.
En række erhvervsorganisationer har  

 anført, at den foreslåede forhøjelse af grundgebyret for behandling af  

 borgerlige sager er for stor og vil gøre det vanskeligt for erhvervsdrivende  

 at inddrive udestående fordringer.
Med henblik på at imødekomme denne kritik  

 uden at opgive den tilsigtede regulering af afgiftssatserne i  

 overensstemmelse med den stedfundne prisudvikling foreslås det, at  

 grundgebyret for behandling af borgerlige sager udgør 500 kr.  

 Berammelsesgebyret foreslås fastsat til 1/5 af den afgift, der skal betales  

 ved indlevering af stævning.
Endvidere foreslås det, at berammelsesgebyret  

 tilbagebetales, hvis retten inden 6 uger før domsforhandlingen modtager  

 besked om, at sagen er bortfaldet.
Til nr. 2 Ændringsforslaget indebærer, at domsforhandlinger, der gennemføres, ikke  

 belægges med afgift i henhold til det ved ændringsforslag nr. 1 foreslåede §  

 1, stk. 2.
Til nr. 3 Ved lov nr. 829 af 21. december 1988 er der fastsat særlige regler for  

 reguleringen af lejen i erhvervslokaler, der erstatter lejelovens  

 bestemmelser herom.
Retsafgiftsloven giver afgiftsfrihed for sager, der  

 anlægges i henhold til § 49 i lejeloven.
Efter at erhvervslejemål ikke  

 længere er omfattet af denne bestemmelse, vil der skulle betales retsafgift  

 efter de almindelige regler.
 Ændringsforslaget tager derfor sigte på at præcisere, at der også skal  

 være afgiftsfrihed for sager, der anlægges af en lejer efter lov om  

 lejeregulering i erhvervslokaler m.v. med påstand om, at lejen skal nedsættes  

 som følge af, at den er væsentligt højere end det lejedes værdi.
Til nr. 4 Med ændringsforslaget udgår bestemmelsen om, at justitsministeren kan  

 fastsætte et gebyr for telefoniske forespørgsler om indholdet i tingbøgerne.
Til nr. 5 Efter retsafgiftslovens § 61 påhviler afgiftspligten den, der fremsætter  

 begæringen om en retshandlings foretagelse.
Denne bestemmelse finder også  

 anvendelse på den foreslåede berammelsesafgift efter § 1, stk. 2. Imidlertid  

 kan det undertiden forekomme, at retten træffer bestemmelse om, at sagen skal  

 berammes til domsforhandling, uden at en af sagens parter har begæret dette.  

 I denne situation er der behov for at præcisere, at afgiftspligten påhviler  

 sagsøger, som er den, der typisk har interesse i, at sagen fremmes til dom.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
