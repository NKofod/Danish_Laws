Under arbejdets gang fandt man ud af, at en dæmning skulle være højere  

 end påregnet.
Højdeoplysningerne i udbudsmaterialet var dog ikke entydige.
K  

 med særlig sagkundskab skulle have fået uoverensstemmelserne afklaret og  

 kunne derfor ikke få den ekstra højde betalt som ekstraarbejde K E N D E L S E I Voldgiftssag nr.
C 3790 K mod A ved B Den 26. juni 1990 indgik A ved B - i det følgende betegnet GE - som  

 bygherre aftale med K som totalentreprenør om projektering, udførelse,  

 afprøvning og idriftsættelse af et vandkraftværk ved X-by i Grønland.
 Mellem parterne er der opstået uoverensstemmelse om, hvorvidt klageren har  

 krav på tillægsbetaling i forbindelse med opførelse af en dæmning, som er  

 omfattet af parternes aftale.
Da parterne ikke har kunnet opnå enighed om dette spørgsmål, har klageren  

 ved klageskrift af 18. marts 1992 indbragt sagen for en voldgiftsret nedsat i  

 henhold til »Regler om behandling af sager ved Voldgiftsretten for  

 Bygge- og Anlægsvirksomhed«.
Voldgiftsretten har bestået af ingeniør  

 Ejner Petersen, direktør Per Sødal, Arendal Vasdragsbrugs Ejerforening, og  

 højesteretsdommer Johannes Bangert med sidstnævnte som formand.
 Klageren har nedlagt påstand om, at indklagede tilpligtes at betale 2,8  

 mio. kr. med renter 6% over Danmarks Nationalbanks diskonto fra sagens anlæg  

 den 19. marts 1992.
 Indklagede har påstået frifindelse.
 Der har mellem parterne været enighed om beløbets størrelse.
I 1986 lod indklagede C, udarbejde en projektforslag vedrørende  

 vandkraftværket.
I projektet anføres under pkt. 3.3.1 bl.a.:
»Den ca. 30 km lange sø Y udnyttes som reservoir alene ved  

 nedtapning.
Højeste regulerede vandspejl, HRV, bliver uændret i kote +249.  

 Ved et dykket indtag kan søen tappes ned til laveste regulerede vandspejl,  

 LRV, i kote +233. Det effektive reservoirvolumen bliver hermed ca. 1000 mio  

 (m3).« I pkt. 3.4.3 anføres:
»Reservoiret opnås alene ved sænkning af Y's vandspejl.
Søens  

 nuværende vandspejl er beliggende i ca. kote +249 (august 81), og udløbet  

 formodes at blive tørlagt, når vandstanden sænkes til kote +248. Indtaget kan  

 tappe Y til kote +233, LRV, idet der regnes med en maksimal istykkelse på 3  

 m.
Det aktive reservoirvolumen bliver hermed ca. 1000 mio (m3).« I august 1989 udsendte C informationsmateriale om vandkraftanlægget.
I  

 dette anføres i områdebeskrivelsen blandt andet:
»Den 30 km lange Kangerluarsunnguup Tesersua udnyttes som reservoir.  

 Dette sker alene ved nedtapning fra tærskelkote i søens østlige del i 249 m.  

 Ved et dykket indtag kan søen tappes ned til laveste vandspejl i ca. kote 233  

 m for tærsklen midt i søen, hvilket giver et reservoirvolumen på ca. 1000  

 mio. (m3).« I et tillæg af 31. august 1989 til projektforslaget hedder det, at  

 tillægget skal læses dels som et supplement, dels som et ændringsforslag til  

 projektforslaget af juni 1986, og at tillægget sammen med projektforslaget og  

 »Supplerende tekniske specifikationer« indgår i udbudsmaterialet  

 for vandkraftanlægget på BOT-vilkår.
I tillægget anføres om reservoir: Y HRV  

 + 249 LRV + 233. Tillægget indeholder endvidere en revideret  

 tegningsfortegnelse, som henviser til tre tegninger, hvorpå HRV er angivet  

 til 249,0.
 I de supplerende tekniske sepcifikationer, som er dateret september 1989,  

 angives om reservoir, at højeste regulerede vandstand (HRV) skal sættes til  

 indsøens naturlige vandstand, som er ca. kote 249, og at laveste regulerede  

 vandstand skal sættes til kote 233.
 Spørgsmålet om dæmning er ikke berørt i disse materialer.
I anledning af indbudt licitation, hvori klageren deltog, blev der den 27.  

 november 1989 afholdt spørgemøde.
På dette spurgte en af deltagerne, om der  

 fandtes en profil.
 Dette førte til, at C den 1. december 1989 udsendte Hydrologisk  

 pejleprofil i udløb i Y og tilføjede dette i Særlige Betingelsers bilag 9,  

 Oversigt over forundersøgelsesrapporter, kortbilag m.v.
 I beskrivelsen i pejleprofilen anføres om mulig opdæmning:
»Ved udløbet af Kangerluarsunnguup Tesersua i øst er der en  

 fjeldtærskel.
Fjeldet er synligt i hele elvlejet.
Også på begge sider af  

 elvlejet er der fjeld synligt op til et niveau på ca. 30 m over nuværende  

 vandspejl.
På vestsiden er der længere oppe en moræneryg.
Opdæmning til ca.  

 10 m over vandspejlet skulle kunne foretages ved bygning af en forholdsvis  

 lille dæmning.
Over dette niveau bliver dæmningsprofilet udvidet.
Umiddelbart  

 nedstrøms for tærsklen er der på tværs af elvlejet en høj stejl skrænt, hvor  

 elven danner et stort vandfald.
Ved eventuel bygning af en dæmning, må  

 stabiliteten af dæmningen derfor vurderes nøje.« Klageren indgav tilbud den 18. december 1989. I dette tilbud var indeholdt  

 et alternativt forslag om at opføre en dæmning for at billiggøre  

 produktionen.
Dette forslag var ledsaget af en principskitse, hvori var  

 angivet tærskel ved en dæmning på 6,8 eller 10 m, hvorved koten førtes op til  

 henholdsvis 255, 257 eller 259. Ved skitsen af en pladedæmning er anført NV  

 249 m.
På et længdesnit af indtag, som klageren har udført, er angivet NV =  

 HRV 249.
 Andre bydende havde påvist fordelene ved at øge vandmængden i reservoiret  

 ved opdæmning.
 Efter forhandling mellem parterne blev der indgået kontrakt den 26. juni  

 1990. Ifølge kontrakten er denne gældende med en række bilag, herunder  

 Teknisk beskrivelse og Oversigt over forundersøgelsesrapport, kortbilag m.v.
 I § 4 om entrepriseaftalen anføres blandt andet:
» a.
Generelt Kontrakten er gældende med de i afsnit ORIENTERING, anførte bilag.
Alt i  

 sagen tidligere fremkommet materiale (udbudsgrundlag, tilbudsprojekt,  

 referater, korrespondance m.v.) er således ikke gældende som  

 kontraktsgrundlag, med mindre dette fremgår af eller indgår i kontrakten.
b.
Entreprisens omfang Entreprisen omfatter projektering, udførelse og ikraftsættelse af et  

 vandkraftværk med tilhørende transmissionslinie afsluttet med  

 tranformerstation 132/10 kV og fjernstyringscentral i X-by.
 Indbefattet i entreprisen er endvidere: .....
5. Supplerende forundersøgelser m.m. i forbindelse med projektets  

 gennemførelse.
De projektmæssige konsekvenser af de supplerende  

 forundersøgelser er indeholdt i entreprisen.« I kontraktens § 5 findes følgende bestemmelser:
 »Fejl og uoverensstemmelser skal, når de konstateres oplyses uden  

 ugrundet ophold og senest på førstkommende møde mellem B og entreprenøren.
Stk. 1 Fejl i grundlaget for aftalen berettiger ikke bygherren eller  

 entreprenøren at hæve entreprisekontrakten.
Er fejlen ikke af uvæsentlig  

 betydning, kan entreprenøren kræve betaling for merydelser og bygherren kræve  

 fradrag i entreprisesummen for besparelser, som fejlen måtte medføre.
Et  

 sådant krav skal dog fremsættes umiddelbart efter, at den part, der vil gøre  

 kravet gældende, har eller burde have konstateret fejlen.
 Stk. 2 Hvis grundlaget for aftalen ikke yder tilstrækkelig vejledning for  

 udførelse af enkelte dele af entreprisen, eller hvor der foreligger  

 uoverenstemmelser, skal entreprenøren indhente bygherrens afgørelse.
Al information, forundersøgelser m.v. som er tilvejebragt af B, er den  

 bedste som B har tilgængelig, men B har ikke ansvar for, at den er  

 fuldstændig.
Dog har B ansvar for de oplysninger, der fremgår af de  

 hydrologiske undersøgelser (jvf. bilag 7), det vil sige, B har ansvar for de  

 til rådighed værende vandmængder.
 Anvendelse af informationen er entreprenørens ansvar, og entreprenøren må  

 selv søge eventuelle supplerende informationer.
Særskilt bemærkes, at vurderinger og tolkninger i rapporter (bortset fra  

 hydrologi) ikke kan anvendes ukritisk, men at entreprenøren bærer det fulde  

 ansvar for fortolkningen og anvendelse af de foreliggende målte og  

 konstaterede forhold.« I § 6 findes blandt andet følgende bestemmelse:
»7. Ved Kommerciel Driftstart skal entreprenøren dokumentere, at de i  

 bilag 1, Teknisk Beskrivelse garanterede ydelser opfyldes.
Ved eventuelle  

 afvigelser i friktionstab i anlæggets vandveje eller i anlæggets totale  

 virkningsgrad mellem indløbet til turbinerne og 10 kV-klemmerne i  

 hovedtransformerstationen ved belastning, skal entreprisesummen reguleres,  

 ved at der gives et tillæg for højere ydelser eller et fradrag for ikke  

 opfyldte garantier.
 Ved fastsættelse af denne regulering skal:
 a. 1 m friktionstab svarer til kr. 6.000.000.
b. 1 procentenhed virkningsgrad svarer til kr. 15.000.000.« I bilag 1 til kontrakten er det om reservoiret bestemt:
 »Der etableres et reservoir med et effektivt volumen på ca. 1900 mio  

 (m3) ved at anlægge et dykket indtag og en ca. 13 m høj dæmning, som giver  

 HRV=kt. 261 og LRV=kt. 233. Materialer til dæmningen udtages under HRV.
 Flomløbet skal dimensioneres for oplandene I-VIII.
K vil utarbejde nødvendig kart over det aktuelle damområde, baseret på  

 aerofotos som allerede forefindes.
Det vil også blive udføret geotekniske  

 undersøgelser for at fastslå jordoverdekninger, forekomster af  

 byggematerialer for dæmningen, etc.
På dette grundlag vil vi så foretage en  

 økonomisk vurdering af alternativer med beton- eller stenfylningsdæmning.
Vor  

 landskabsarkitekt vil blive rådført før endeligt valg af det alternativ som  

 skal fremlægges for Myndighederne.
 Lækagevand gennem fangedæmningen skal pumpes tilbage i reservoiret.
 Når damtype er valgt, vil B formulere krav til tetthet iht. norsk praksis,  

 tilsvarende NGI's beskrivelser eller lignende.
Entreprenøren skal fremlegge planer og injeksjonsprogram for B til  

 godkennelse.« Den 14. juli 1990 blev fikspunkter ved Z-fjorden udpeget for klageren og  

 opmålt, hvorefter klageren foretog detailprojektering med henblik på valg af  

 dæmningstype.
 Den 2. januar 1991 skrev klageren således til indklagede:
»Etter å ha vurdert flere alternative damtyper, foreslår K at det  

 bygges en platedam i armert betong.
Flomløpet utformes som frit overløp over  

 hele damkrone.
Men før detaljprosjekteringen kan starte er det noen forhold  

 vedrørende dammens høydegrunnlag som må avklares.
 Kontrakten sier at det skal bygges en ca. 13 m høy dam som gir HRV = kt.  

 261.
»Damhøyde« er ifølge Forskrifter for Dammer »høyden fra  

 laveste punkt af damtetning til topp dam«.
For vår betongplatedam med  

 fritt overløp vil damhøyden således være høyden fra bunnen af tetningsgrøften  

 til toppen av overløpet.
HRV »Høyeste regulerte vannstand« er den høyeste vannstand et  

 magasin aktes fylt til utenom flomtiden.
I B's utbudsprosjekt var Y et ret  

 senkningsmagasin uten dam i utløpet, og HRV var satt lik kt. 249. Alle  

 produksjonsberegninger forutsatte at hele tilsiget til Y ble benyttet til  

 energiproduksjon.
For at dette skulle være mulig brude HRV ligge ca. 1 m  

 under terskelen i utløpet slik at en mindre tilløpsflom eller  

 bølgeoppstuvning bare hevet vannstanden i Y opp til terskelen.
Under kontraktsforhandlingene ble det avtalt at HRV skulle økes med 12 m  

 fra kt. 249 til kt 261 ved bygging av en dam i utløpet af Y.
Vi har forstått  

 kontrakten dithen at nivået på terskelen i utløpet af Y skal renes som kt  

 249, og at nivået på overløpet på dammen ut fra dette utgangspunkt skal  

 settes lik kt 261. Etter som damtåa ligger oppstrøms sadelprofilet og vi har  

 en ca. 1 m dyp tetningsgrøft langs damtåa blir største damhøyde da ca. 13,5  

 m.
Vi ber om en snarlig bekreftelse af vår forståelse av kontraktens  

 høydegrunnlag for dammen.' På denne og en anden skrivelse fra klageren svarede indklagede den 23.  

 januar, at man nu havde godkendt kote 261 som overfaldskote på dæmningen.
 Den 30. januar skrev klageren således til indklagede:
 »Kontrakten mellom B og K inneholder en dam som hever  

 utløpsterskelnivået (HRV) i Y med 12 m.
 Eksisterende fysisk terskel i utløpet af Y ligger på kote 247,9 regnet i  

 det nye høydesystemet som Ge har oppgitt for stasjonsområdet (FM 55985=Kote  

 96,120). Overløpskoten på dammen blir dermed kote 259,9 i det nye  

 høydesystemet.
Dersom B ønsker en overløpskote på kote 261 slik det fremgår av Deres  

 brev, så er økningen av damhøyden med 1,1 m et tilleggsarbeide som B må  

 bekoste.« Som svar herpå skrev indklagede den 1. februar 1991:
»Vi har modtaget Deres brev af 30. januar 1991, hvor De endnu engang  

 ved kotefastsættelsen tager udgangspunkt i en naturlig tærskelkote.
Dette  

 udgangspunkt er vi fortsat uenig i.
Med vort brev af 25. januar mente vi at imødekomme Deres forslag af 2.  

 januar.
Da De imidlertid ikke er indstillet på denne løsning, skal vi tillade  

 os at resumere vores opfattelse.
Baggrunden for, at der blev indarbejdet en dæmning i kontrakten var bl.a.,  

 at K's tilbud på dette område skulle gøres ligeværdigt med NCC's.
B's første  

 forslag var, at K reducerede sit tilbud med værdien af en 12 m opdæmning.  

 Dette var K imidlertid ikke indstillet på, men ville hellere bygge en  

 opdæmning, der svarede til den af K tilbudte.
B accepterede dette, og aftalen blev herefter måske lidt uheldigt  

 formuleret som en ca. 13 m høj dæmning, hvor udgangspunktet egentlig var en  

 12 m opdæmning af søens naturlige vandspejl.
På kontrakttidspunktet lå det  

 ikke klart, hvilken dæmningstype der skulle anvendes, og det var derfor  

 heller ikke muligt præcist at angive dæmningshøjden, der derfor blev sat til  

 ca. 13 m.
 Søens naturlige vandspejl er i projektforslaget (juni 86 side 23)  

 beskrevet målt til (august 81) + kote 249 og tærskelkoten ca. + kote 248. Når  

 projektforslaget samtidig opererer med HRV + kote 249 skyldes det, at der som  

 sædvane er, var planlagt en mindre betonreguleringstærskel i udløbet af Y.
Ved det nu gennemførte kontrolnivellement kan den målte (august 81) kote  

 på Y verficeres til + kote 249,10, hvilket er B's opfattelse af den  

 udgangskote, hvorfra opdæmningen på 12 m sker, og vi skal derfor gentage vort  

 krav om, at dæmningsoverkantkoten bliver minimum kote 261 +/- 10 cm.« Klageren skrev imidlertid den 15. februar 1991 følgende til indklagede:
 »Som det fremgår av vår kontraktstegning 4635150 C 302, Vandvej,  

 situasjonsplan og lengdesnitt (signert av JRA) har vi regnet HRV i Y til +261  

 og LRV til +233.
 Videre er de samme kotehøyder benyttet i Kontrakt Oppførelse i  

 Totalentreprise pkt. 1.4 side 4 i Hovedisposisjon.
Under et møde med Dem 09.03.90 opplyste vi om damprisen for damhøyder ved  

 oppgitte HRV.
Verken for Dem eller oss har det vært uenighet om at dammen  

 skal gi ny HRV på kote +261 forutsatt at gammel HRV uten dam var kote +249.  

 Fordi man ikke hadde bestemt damtype ble HRV benyttet som en referanse.
 En 12 m heving af HRV gir en ca. 12 m høy demning som beskrevet i vårt  

 brev av 02.01.91. Annet har aldri vært tilbudt av oss, overløpskoten på  

 dammen er med de nye høydereferansene satt til +259,90 som tilsvarer +261,0 i  

 det »gamle« system.
Dette må aksepteres av B umiddelbart ettersom enhver forsinkelse nå må  

 belastes B både tidsmessig og kostnadsmessig.' Da indklagede fastholdt kravet om en overfaldskote på 261 og truede med at  

 gøre ansvar gældende efter kontraktens § 6, pkt. 7, besluttede klageren at  

 føre dæmningen op til kote 261.
Klageren har oplyst, at dæmningens højde er opmålt til 15,6 m.
I henhold  

 til aftalen var man forpligtet til inden for entreprisesummen at opføre en 12  

 m høj dæmning, hvortil kommer 1/2 m profil og 1 m som tætningskanal ialt 13,5  

 m.
Yderligere har det været nødvendigt at bortsprænge 1 m dårligt fjeld,  

 hvilket man erkender selv at måtte bære risikoen for.
Tilbage bliver herefter  

 1,1 m, som må anses for ekstraarbejde, der kræves betalt.
Under den mundtlige forhandling har klagerens projektleder, D, forklaret,  

 at han ikke er i tvivl om, at HRV er den højeste vandstand, hvortil  

 reservoiret kan opfyldes.
HRV kan ikke overstige tærskelkoten.
Fjeldhøjden  

 kan først beregnet, når man har oplysning om HRV.
Fjeldhøjden har betydning  

 for omfanget af produktionen.
Han har beskæftiget sig med projektet siden 1986, da det foreløbige  

 projekt fra indklagede forelå.
Senere blev projektet udbudt med yderligere  

 oplysninger.
Bygherren havde ansvaret for de hydrologiske undersøgelser, og  

 han regnede med, at det udleverede kortmateriale kunne lægges til grund.
Han  

 har beset stedet, hvor man igennem vandfaldet kunne se fjeldet.
Efter at klageren havde afgivet tilbud, fik man besked på, at dette måtte  

 bringes i niveau med et svensk tilbud enten ved at reducere prisen eller at  

 medtage bygning af en dæmning.
Man valgte det sidste, og der fastsattes en  

 delvis betaling for dæmningen.
Klageren var gået ud fra en tærskelkote på  

 249, men ved en opmåling efter kontraktens indgåelse opmåltes koten til  

 247,9. Denne højdeforskel kræver man betaling for.
Klageren har til støtte for sin påstand nærmere anført, at man har krav på  

 betaling, fordi det blev nødvendigt at opføre dæmningen 1,1 m højere, end man  

 havde kunnet påregne for at opnå kote 261 for HRV.
Dette skyldes, at  

 indklagede i en række dokumenter, som indgik i projektmaterialet, har anført  

 HRV i søen Y som 249, hvilket er søens normale vandstand.
HRV kan imidlertid,  

 således som dette begreb normalt forstås, ikke sættes højere end  

 tærskelkoten.
I C's informationsmateriale, som ganske vist ikke er  

 kontraktsmateriale, anvendes korrekt tærskelkote, som ligeledes angivet til  

 249. Alle disse oplysninger har givet klageren det indtryk, at han kunne  

 regne med en tærskelkote på 249. Tærskelkoten har imidlertid ved senere  

 opmåling vist sig kun at være 247,9. Klageren reagerede, så snart man blev  

 opmærksom på denne fejl.
Indklagede har ikke taget afstand fra klagerens  

 beregning, men har søgt at bortforklare fejlen ved at henvise til, at der var  

 planlagt en mindre reguleringstærskel i søens udløb.
I kontraktens § 5 har  

 indklagede fraskrevet sig ansvar for al information m.v. bortset fra  

 oplysningerne i de hydrologiske undersøgelser, men denne ansvarsfraskrivelse  

 må fortolkes indskrænkende og kan ikke anvendes her.
Såfremt indklagede  

 frifindes, vil han opnå en ugrundet berigelse.
Havde man fulgt det  

 oprindelige projekt, ville koten ikke have været 249, men 247,9 med deraf  

 følgende mindre elproduktion.
Klagerens krav er ikke af uvæsentlig betydning  

 og skal ses i forhold til prisen for dæmningen, ikke for det samlede projekt.
Indklagede har til støtte for sin påstand anført, at der ikke er givet  

 fejlagtige oplysninger, som har kunnet vildlede klageren.
C's oplysning om en  

 tærskelkote på 249 er ganske vist forkert, men den er ikke givet med henblik  

 på dæmningen.
Indklagede har i projektforslaget oplyst, at søens vandspejl  

 var målt til ca. 249, og at udløbet formodedes at blive tørlagt ved kote 248.  

 Når HRV omtales, tænkes der altså på søens vandspejl.
HRV er ikke defineret i  

 kontrakten, som ellers indeholder omhyggelige definitioner.
Den af klageren  

 anførte forståelse af HRV kan ikke anvendes, og der kan faktisk ikke tales om  

 HRV, da søens vandstand oprindelig ikke var tænkt reguleret.
Klageren har  

 heller ikke misforstået de givne oplysninger, idet der i skitseprojekterne af  

 2. oktober 1989 til klageren alternative tilbud er angivet henholdsvis NV 249  

 og NV = HRV 249, ligesom dæmningen er vist som begyndende i kote 248. Da det  

 var besluttet, at der skulle anlægges en dæmning, kom kontrakten til at  

 omfatte anlæg af en ca. 13 m høj dæmning, som giver HRV = 261. Der er således  

 i kontraktsummen indeholdt betaling for en dæmning op til kote 261. Hvis der  

 findes at være givet fejlagtige oplysninger, har indklagede henvist til, at  

 kontrakten er indgået på turn key-basis, således at entreprenøren selv måtte  

 foranledige de fornødne oplysninger tilvejebragt, og eventuelle fejl må være  

 omfattet af ansvarsfraskrivelsen i kontrakten.
Endelig har indklagede henvist  

 til, at klagers krav kun udgør 0,2% af entreprisesummen og derfor kan anses  

 for uvæsentligt, således at klageren i medfør af kontraktens § 5, stk. 1 er  

 afskåret fra at rejse kravet.
 Voldgiftsretten skal udtale:
 Der må gives klageren medhold i, at HRV almindeligvis forstås som  

 tærskelkoten, og at en angivelse af HRV i Y til kote 249 derfor forsåvidt har  

 været forkert.
 Indklagede har en række steder såvel i udbudsmaterialet og  

 kontraktsmaterialet som i andre dokumenter angivet HRV til kote 249. Det er  

 derfor nærliggende, at klageren har benyttet kote 249 som udgangspunkt for  

 sit tilbud om bygning af dæmningen.
 Indklagedes oplysninger var imidlertid ikke entydige.
Det fremgår af pkt. 3.4.3 i projektforslaget, at det var søens vandspejl,  

 som lå i ca. kote 249, og at vandspejlet skulle sænkes til kote 248 for, at  

 udløbet blev tørt.
Det var derfor ikke i overensstemmelse med den almindelige  

 forståelse af begrebet HRV, når HRV i samme forslags pkt. 3.3.1 angives som  

 kote 249.
Noget lignende gælder Supplerende Tekniske Specifikationer, pkt. 3.2.2,  

 der var en del af kontraktmaterialet.
Heri er der stillet krav om, at HRV'  

 skal sættes til innsjøens naturlige vandstand, som er ca. kote 249'. Denne  

 sidste angivelse kan også tyde på, at indklagede har haft i tankerne, at der  

 skulle bygges en mindre betontærskel i udløbet af Y, hvilket kunne ske for en  

 mindre udgift.
 Dette er dog ikke anført i udbudsmaterialet eller kontraktsmaterialet og  

 var således ukendt for klageren, indtil det fremkom under korrespondancen om  

 den foreliggende tvist.
 Parterne har således haft forskellige udgangspunkter for forståelsen af  

 grundlaget for højden af den dæmning, som det efter licitationen blev aftalt  

 at bygge, hvilket har givet anledning til den foreliggende voldgiftssag.
 Voldgiftsretten finder, at klageren som totalentreprenør med stor erfaring  

 i bygning af vandkraftværker burde have været opmærksom på de foreliggende  

 uoverensstemmelser og have fået dem afklaret, inden kontrakten blev indgået.  

 Når klageren i kontrakten uden nærmere undersøgelser er indgået på inden for  

 kontraktssummen at opføre en ca. 13 m høj dæmning, som giver HRV = kote 261,  

 har indklagede krav på, at HRV bringes op til kote 261, uden at klageren kan  

 kræve ekstra betaling, fordi dæmningshøjde bliver større end anslået.
 Indklagedes frifindelsespåstand tages herefter til følge.
 Da det er forståeligt, at parterne med de foreliggende oplysninger har  

 haft forskellige opfattelser, finder voldgiftsretten, at hver part skal bære  

 sine omkostninger og betale halvdelen af voldgiftsrettens udgifter ved sagens  

 behandling.
 K E N D E L S E:
 Indklagede, A ved B frifindes.
 Hver part bærer sine omkostninger og betaler halvdelen af voldgiftsrettens  

 udgifter ved behandling af sagen.
København, den 15. oktober 1993 Ejner Petersen / Johannes Bangert / Per Sødal p.v.c.
