 1. Statsskattedirektoratet har i forbindelse med en  

 nærmere undersøgelse af stedfundne køb af obligationer konstateret, at der i  

 et vist omfang etableres arrangementer mellem en skatteyder og en långiver,  

 idet der indgås aftale om køb af værdipapirer - typisk statsobligationer -  

 for skatteyderens regning, men finansieret af långiver og således, at  

 værdipapirerne lægges til sikkerhed for lånet.
 2. Et typisk arrangement ser således ud:
Ifølge § 3 i lov nr. 36 af 12. februar 1979 om bemyndigelse til optagelse  

 af indenlandske statslån er kursgevinsten ved indfrielse af statsgældsbeviser  

 skattefri bortset fra de i ligningslovens § 4 omhandlede tilfælde.  

 Bestemmelsen omfatter også tilfælde, hvor købet finansieres f.eks. af  

 vekselerer eller bank, og hvor statsgældsbeviserne lægges til sikkerhed for  

 lånet, under forudsætning af at de enkelte beviser kan identificeres, og der  

 ikke er adgang for långiver til at disponere over statsgældsbeviserne.
Under  

 disse forudsætninger må det i eksemplet anførte arrangement anerkendes i  

 skattemæssig henseende.
 Derimod er følgende situation efter statsskattedirektoratets opfattelse  

 ikke omfattet af bestemmelsen i § 3:
Statsgældsbeviser anskaffes for lånte midler og stilles til sikkerhed for  

 lånet med adgang for långiver til at videresælge disse, eventuelt kombineret  

 med ret til at tilbagekøbe disse kort tid før indfrielsen.  

 Statsskattedirektoratet anser sådanne transaktioner for at være uden reelt  

 indhold i skattemæssig henseende.
Låntager kan derfor ikke fratrække de  

 beregnede renteudgifter og provision i forbindelse med lånearrangementet,  

 ligesom der heller ikke skal ske beskatning af renter vedrørende  

 statsgældsbeviserne.
