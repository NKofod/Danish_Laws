Typegodkendelse af klasse B-branddøre med ventilationslydsluse Efter gældende bestemmelser er det tilladt, at døre i gangskodder til  

 kamre eller lignende rum (ikke trapperum), forsynes med ventilationsåbninger  

 i den nederste del af døren.
 Direktoratet kan dog typegodkende døre med indbygget ventilationslydsluse  

 med åbning forneden på den ene side af døren og foroven på den anden side af  

 døren.
 Typegodkendelse kan udstedes under følgende forudsætninger:
 1. Den øverste åbning skal altid vende mod gangen og  

 skal være forsynet med en rist af ubrændbart materiale og med et automatisk  

 virkende brandspjæld, som aktiveres ved ca. 70 grader C.
 2. Den nederste åbning skal forsynes med en rist af  

 ubrændbart materiale.
 3. Dørkonstruktionen skal være brandprøvet efter  

 retningslinierne i IMCO Resolution A. 163 med tilfredsstillende resultat.
