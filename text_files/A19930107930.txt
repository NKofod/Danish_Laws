 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Finansministeren kan optage lån inden for et  

 samlet gældsmaksimum på 950 mia. kr.
 Stk. 2.  I gældsmaksimum efter stk. 1 indgår den til  

 enhver tid værende restgæld efter statslån optaget i henhold til gældende  

 love om bemyndigelse til optagelse af indenlandske statslån og statslån i  

 udlandet.
 Stk. 3.  I forbindelse med låntagningen og den løbende  

 gældsforvaltning kan finansministeren opkøbe egne værdipapirer og indgå  

 aftaler om bytte af rente- eller valutabetalingsstrømme (swapaftaler) og  

 andre finansielle transaktioner.
 § 2.  Finansministeren kan i det omfang, det anses for  

 hensigtsmæssigt, yde lån til statsinstitutioner og statslige selskaber m.v.,  

 for hvis låntagning der i henhold til gældende lovgivning ydes statsgaranti.
 Stk. 2.  De i stk. 1 nævnte udlån må ikke ydes på bedre  

 vilkår, end staten selv kan opnå som låntager.
 § 3.  Finansministeren kan fastsætte regler om salg,  

 indskrivning og indfrielse af statsobligationer samt om forlængelse af  

 præmieobligationer.
 § 4.  Loven træder i kraft dagen efter bekendtgørelsen  

 i Lovtidende.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
