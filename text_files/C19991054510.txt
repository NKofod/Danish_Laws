 Om asylansøgeres kørekort og  

 køretøjsregistreringer.
Kørekort Asylansøgere anses i  relation til  

 færdselslovgivningens bestemmelser om kørekort ikke for  

 bosat (domicilerede) i Danmark.
En asylansøgers udenlandske  

 kørekort kan derfor ikke ombyttes til et almindeligt dansk  

 kørekort.
Såfremt betingelserne efter  

 kørekortbekendtgørelsens § 52 er opfyldt, kan der under  

 behandlingen af asylsagen udstedes et turistkørekort, f.eks.  

 hvis kørekortet er udløbet.
Såfremt der meddeles den pågældende  

 opholdstilladelse, skal kørekortet ombyttes, hvis førerretten  

 ønskes opretholdt.
De almindelige regler om nordiske kørekort  

 og kørekort udstedt i andet EF-land kan indebære udskydelse af  

 fristen for ombytning.
Køretøjer I relation til bestemmelserne om registrering af  

 køretøjer anses en asylansøger heller ikke for  

 domicileret i Danmark.
Et køretøj skal dog registreres,  

 udføres eller de udenlandske nummerplader afleveres inden 14 dage,  

 hvis -	der gives opholdstilladelse, -	pågældende har opholdt sig her i  

 landet i et år, -	eller hvis pågældende i afbrudte  

 perioder inden for de sidste 24 måneder eller derunder har  

 været her i landet i tilsammen 365 dage.
 Der henvises herved til  

 registreringsbekendtgørelsens § 105.
Der er ikke noget i vejen for, at asylansøgere,  

 der ikke er domicilerede i Danmark (f.eks. fordi opholdet er kortere end  

 ét år), kan lade køretøjer  

registrere på almindelige danske nummerplader.
En  

 asylsøger kan således erhverve en dansk registreret bil og  

 få den ejerskiftet til sig.
 Asylansøgere bedes ved registreringsanmeldelsen af  

 køretøjer opfordret til af egen drift at give underretning om  

 personnummer, såfremt vedkommende får opholdstilladelse.
 Oplysninger om asylansøgeres aktuelle opholdssted  

 fås i almindelig kontortid ved henvendelse til Direktoratet for  

 Udlændinge.
