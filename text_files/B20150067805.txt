 Bekendtgørelse om ændring af bekendtgørelse om indkomstbeskatning af aktieselskaber m.v.
§ 1 I bekendtgørelse nr. 770 af 25. juni 2014 om indkomstbeskatning af aktieselskaber m.v. foretages følgende ændringer:
 1. Indledningen affattes således:
»I medfør af § 25, § 29 C, § 30, stk. 7, og § 40 i lov om indkomstbeskatning af aktieselskaber m.v., jf. lovbekendtgørelse nr. 149 af 9. januar 2015, og § 35, stk. 1 og 4, i skatteforvaltningsloven, jf. lovbekendtgørelse nr. 175 af 23. februar 2011, som ændret ved lov nr. 649 af 12. juni 2013, fastsættes:« 2. § 4, stk. 3, affattes således:
»Stk. 3. Pligten til at selvangive digitalt efter stk. 1 omfatter ikke indkomst efter kulbrinteskattelovens § 1, medmindre selskabet indgår i sambeskatning efter selskabsskatteloven med et selskab, som ikke er omfattet af kulbrinteskattelovens § 1.« 3. § 9 ophæves.
 4. § 11, stk. 3-5, ophæves, og i stedet indsættes:
 »Stk. 3. § 5 finder anvendelse fra den 30. juni 2015.
 Stk. 4. § 6 finder anvendelse fra den 30. september 2015.
 Stk. 5. § 7 har virkning fra den 1. oktober 2014.
Stk. 6. § 8 og § 10, stk. 3 og 4, finder anvendelse fra den 30. november 2015.« § 2 Stk. 1. Bekendtgørelsen træder i kraft den 1. juni 2015.
 Stk. 2. § 1, nr. 3, har virkning fra den 1. marts 2015.
