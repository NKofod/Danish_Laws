Betænkning afgivet af Erhvervsudvalget den 12. maj 2005 Betænkning over Forslag  

 til lov om ændring af lov om et skibsfinansieringsinstitut, lov om finansiel  

 virksomhed, lov om fusion, spaltning og tilførsel af aktiver m.v.  

 (fusionsskatteloven), lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven) og lov om  

 indkomstbeskatning af aktieselskaber m.v. (selskabsskatteloven) (Modernisering af Danmarks Skibskreditfond) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 5 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 1. april 2005. Lovforslaget blev efter 1. behandling henvist  

 til  

 behandling i Erhvervsudvalget.
 Lovforslaget skal ses i sammenhæng med lov nr. 203 af 22. marts  

 2005 om ændring af lov om midlertidig, kontraktbetinget driftsstøtte til  

 bygning af visse skibstyper.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 17. februar 2005 dette  

 udkast til udvalget, jf. alm. del  bilag 8. Den 18. marts 2005 sendte  

 økonomi-  

 og erhvervsministeren de indkomne høringssvar samt et notat herom til  

 udvalget.
Spørgsmål Udvalget har stillet 7 spørgsmål til økonomi- og erhvervsministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af EL) indstiller lovforslaget til  

  

 vedtagelse  

  

 med de af økonomi- og erhvervsministeren stillede  

 ændringsforslag.
 Et  

  

 mindretal  

  

 i  

 udvalget  

 (EL) vil redegøre for sin stilling  

 til lovforslaget ved 2. behandling.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (V, S, DF, KF, RV og SF):
Til § 1 1)  

  

 Efter nr. 2 indsættes som nyt  

 nummer:
 »01.  

  

 I  

  

 §  


  

 3 a  

  

 ophæves  

  

 stk. 2  

, og i stedet indsættes:
 »Stk. 2.  

  

 Konkursboet kan  

 ikke erlægge en ydelse til opfyldelse af krav fra indehavere af  

 kasseobligationer  

 på et tidligere tidspunkt, end instituttet var berettiget til at frigøre sig  

 ved erlæggelse af ydelsen.
 Stk. 3.  

  

 Konkursboet kan  

 ikke opsige låneaftaler sikret ved pant i skibe i videre omfang, end det  

 tilkom  

 instituttet.
 Stk. 4.  

  

 Konkursboet kan  

 ikke ændre bidrag og lignende.
 Stk. 5.  

  

 Modregning fra  

 en fordringshaver som omhandlet i konkurslovens § 42 kan ikke finde sted  

 til opfyldelse af en fordring, som tilkommer instituttet.
 Stk. 6.  

  

 Konkursmassen  

 anvendes til betaling af krav i overensstemmelse med reglerne i konkurslovens  

 kapitel 10. Krav fra indehavere af kasseobligationer og krav fra  

 fordringshavere i henhold til aftaler om finansielle instrumenter indgået af  

 instituttet til afdækning af rente- og valutaforskelle mellem udlån og  

 kasseobligationer samt krav på de fra konkursdekretets afsigelse påløbne  

 renter  

 på de nævnte fordringer betales dog i lige forhold efter de i konkurslovens  

 § 96 nævnte krav, men før de i konkurslovens § 97 nævnte  

 fordringer.
Stk. 7.  

  

 I tilfælde af  

 betalingsstandsning skal instituttet i videst muligt omfang fortsat opfylde  

 sine betalingsforpligtelser i henhold til krav fra indehavere af  

 kasseobligationer  

 og krav fra fordringshavere i henhold til aftaler om finansielle instrumenter  

 indgået af instituttet til afdækning af rente- og valutaforskelle mellem  

 udlån  

 og kasseobligationer ved forfaldstid, medmindre det beskikkede tilsyn  

 bestemmer  

 andet.
Med det beskikkede tilsyns samtykke kan instituttet optage lån til de  

 i  

 1. pkt. nævnte betalinger og stille sikkerhed for sådanne lån i aktiver  

 bortset  

 fra fordringer sikret ved pant i skibe.
Stk. 8.  

  

 I tilfælde af  

 konkurs skal kurator i videst muligt omfang fortsætte eller genoptage  

 honoreringen  

 af instituttets forpligtelser i form af renter og afdrag over for indehavere  

 af  

 kasseobligationer og krav fra fordringshavere i henhold til aftaler om  

 finansielle instrumenter indgået af instituttet til afdækning af rente- og  

 valutaforskelle mellem udlån og kasseobligationer.
I det omfang der ikke er  

 tilstrækkelige midler, betales renter, før udtrækninger eller anden betaling  

 af  

 afdrag foretages.
Kurator kan optage lån til betalinger til indehavere af  

 kasseobligationer og krav fra fordringshavere i henhold til aftaler om  

 finansielle instrumenter indgået af instituttet til afdækning af rente- og  

 valutaforskelle mellem udlån og kasseobligationer og stille sikkerhed for  

 sådanne lån i aktiver bortset fra fordringer sikret ved pant i skibe.«« [Ændring som følge af, at reglerne skal harmoniseres med  

 reglerne for realkreditinstitutter] 2)  

  

 I den under  

  

 nr. 7  

  

 foreslåede  

  

 § 7  

  

 affattes  

  

 stk. 1, 1. pkt.,  

  

 således:
»Det øverste ledelsesorgan i Danmarks Skibskreditfond kan  

 beslutte, at fonden opløses uden likvidation ved overdragelse af fondens  

 aktiver og forpligtelser som helhed til et af fonden ejet eller oprettet  

 aktieselskab, der skal opfylde bestemmelserne i denne lov og har tilladelse  

 fra  

 Finanstilsynet.« [Ændring som følge af, at den omdannede Danmarks  

 Skibskreditfond skal have tilladelse fra Finanstilsynet] 3)  

  

 I den under  

  

 nr. 7  

  

 foreslåede  

  

 § 10  

  

 affattes  

  

 stk.  

 1, 1. pkt.,  

  

 således:
»En eventuel senere overdragelse af aktieselskabets aktiver og  

 forpligtelser kan efter forelæggelse for økonomi- og erhvervsministeren ske  

 til  

 et eller flere aktieselskaber, der har tilladelse fra Finanstilsynet.« [Ændring som følge af, at den omdannede Danmarks  

 Skibskreditfond skal have tilladelse fra Finanstilsynet] Til § 2 4)  

  

 Før nr. 1 indsættes som nyt nummer:
»01.  

  

 I  

  

 § 1, stk. 2,  

  

 ændres »§ 361, stk. 1, nr.  

 9,« til: »§ 361, stk. 1, nr. 8«.« [Redaktionel ændring] 5)  

  

 Efter nr. 2 indsættes som nyt  

 nummer:
»02.  

  

 I  

  

 § 363, stk. 1,  

  

 ændres »§ 361, stk. 1, nr. 10«  

 til: »§ 361, stk. 1, nr. 9«.« [Redaktionel ændring] Bemærkninger Til nr. 1 De foreslåede bestemmelser i stk. 2-4 har ligesom den  

 tilsvarende bestemmelse i § 29 i lov om realkreditlån og  

 realkreditobligationer  

 m.v. til formål at sørge for, at konkursboet så vidt muligt fungerer som et  

 normalt skibsfinansieringsinstitut.
Bestemmelsen fastlægger begrænsninger i  

 konkursboets muligheder, således at låntagere og investorer i  

 kasseobligationer  

 m.v. henholdsvis kan indgå låneaftaler og købe kasseobligationer i tillid  

 til,  

 at aftalerne ikke opsiges førtidigt, ydelser erlægges førtidigt eller  

 bidragssatser ændres.
Stk. 5 indskrænker ligesom den tilsvarende bestemmelse i § 30 i  

 lov om realkreditlån og realkreditobligationer m.v. den udvidede  

 modregningsadgang i konkurslovens § 42, således at alene den almindeligt  

 gældende modregningsadgang består.
Baggrunden herfor er, at den udvidede  

 modregningsadgang  

 vil være i strid med principperne bag den fortrinsstilling i forhold til de  

 øvrige kreditorer, som er tillagt indehavere af kasseobligationer og de  

 såkaldte swapmodparter.
Swapmodparter er fordringshavere i henhold til  

 aftaler  

 om finansielle instrumenter indgået af instituttet til afdækning af rente- og  

 valutaforskelle mellem udlån og kasseobligationer.
 Stk. 6 viderefører uændret den gældende bestemmelse i §  

 3 a, stk. 2, i lov om et skibsfinansieringsinstitut.  

 Denne bestemmelse svarer til bestemmelsen i § 31 i lov om realkreditlån og  

 realkreditobligationer m.v.
De foreslåede bestemmelser i stk. 7 og 8 svarer til de gældende  

 bestemmelser om konkursbehandling af realkreditinstitutter i § 32, stk. 1 og  

 2,  

 i lov om realkreditlån og realkreditobligationer m.v.  

  

 Stk. 7  

  

 omhandler  

 betalingsstandsning, mens  

  

 stk. 8  

  

 vedrører konkurs.
Bestemmelserne har  

 til formål at sørge for, at instituttet henholdsvis boet i videst muligt  

 omfang  

 gennemfører betalinger til indehavere af kasseobligationer udstedt til  

 finansiering af udlån, som er sikret ved pant i skibe, og krav fra  

 swapmodparter.
Der åbnes mulighed for, at instituttet henholdsvis boet kan  

 optage lån og stille sikkerhed herfor, hvis det er påkrævet for at fremskaffe  

 den nødvendige likviditet til honoreringen af de nævnte krav.
Sikkerhed kan  

 dog  

 ikke stilles i fordringer sikret ved pant i skibe.
Til nr. 2 Bestemmelsen i § 7, stk. 1, åbner mulighed for, at det øverste  

 ledelsesorgan i Danmarks Skibskreditfond kan træffe beslutning om at omdanne  

 fonden til et aktieselskab.
Aktieselskabet vil være omfattet af lov om et  

 skibsfinansieringsinstitut og i øvrigt være reguleret af den lovgivning, der  

 finder anvendelse på aktieselskaber.
Aktieselskabet vil have til formål at  

 drive skibsfinansieringsvirksomhed efter lovforslagets § 1a og er under  

 tilsyn  

 af Finanstilsynet.
Det foreslås derfor, at lovens vedtagelse indebærer, at  

 instituttet opnår tilladelse fra Finanstilsynet.
Dette svarer til andre  

 omdannelser, hvor det også er forudsat, at aktiver og forpligtelser er  

 overdraget til et aktieselskab, der har tilladelse.
Det omdannede selskab  

 skal  

 således ikke foretage sig yderligere for at opnå en tilladelse.
Formålet med, at skibsfinansieringsinstituttet skal have en  

 tilladelse, er, at virksomheden derved sidestilles med virksomheder, som er  

 omfattet af lov om finansiel virksomhed.
Finansielle virksomheder kan i  

 særlige  

 tilfælde få inddraget tilladelsen af Finanstilsynet.
Det kan blandt andet  

 ske,  

 hvis den finansielle virksomhed groft eller gentagne gange overtræder lov om  

 finansiel virksomhed m.v. eller lovens solvenskrav ikke er opfyldt.  

 Finanstilsynet har endog pligt til at inddrage tilladelsen, hvis en  

 virksomhed  

 ikke har tilvejebragt den foreskrevne kapital inden den af tilsynet fastsatte  

 frist.
Hvis en virksomheds økonomiske stilling er forringet, således at  

 indskydernes, de forsikredes, obligationsejernes m.fl. eller øvrige  

 investorers  

 interesser er udsat for fare, eller der er betydelig risiko for, at  

 virksomhedens økonomiske stilling udvikler sig således, at virksomheden vil  

 miste sin tilladelse, kan Finanstilsynet give virksomheden en frist til at  

 foretage de nødvendige foranstaltninger.
Er de påbudte foranstaltninger ikke  

 foretaget inden for den fastsatte frist, kan Finanstilsynet inddrage  

 virksomhedens tilladelse.
Videre kan Finanstilsynet påbyde en finansiel  

 virksomhed at afsætte en direktør i en finansiel virksomhed inden for en af  

 tilsynet fastsat frist.
Har virksomheden ikke afsat direktøren inden for den  

 fastsatte frist, kan tilsynet inddrage virksomhedens tilladelse.
Ved inddragelse af en finansiel virksomheds tilladelse skal  

 almindelige principper om proportionalitet iagttages.
Det betyder, at en  

 mindre  

 indgribende foranstaltning skal vurderes at være utilstrækkelig.
Der er  

 mulighed for at få Finanstilsynets afgørelse prøvet ved Erhvervsankenævnet.  

 Erhvervsankenævnet har mulighed for at tillægge sagen opsættende virkning,  

 således at afgørelsen først får virkning, når nævnet har afsagt kendelse.
 Foruden de nævnte muligheder for, at Finanstilsynet i særlige  

 tilfælde kan inddrage tilladelsen, er der, jf. § 11 i denne lov, begrænsede  

 muligheder for, at skibsfinansieringsinstituttet selv kan beslutte at ophøre.  

 Det forudsætter, at det ikke er økonomisk forsvarligt at fortsætte driften,  

 og  

 at Finanstilsynet tiltræder, at det ikke er økonomisk forsvarligt at drive  

 skibsfinansieringsvirksomhed.
Til nr. 3 Senere overdragelse af aktieselskabets aktiver og forpligtelser  

 kan alene ske til et eller flere aktieselskaber, der ligeledes skal være  

 omfattet af lov om et skibsfinansieringsinstitut.
Der er derfor behov for, at  

 også de nye aktieselskaber skal have tilladelse til at drive  

 skibsfinansieringsvirksomhed, jf. lovforslagets § 1a.
Hvis de nye selskaber  

 er  

 danske, er det Finanstilsynet, der giver tilladelse.
Til nr. 4 og 5 Der er tale om en redaktionel ændring.
Kim Andersen (V)   

 Jacob Jensen (V)   

 Kurt Kirkegaard Jensen (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Lene Hansen (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 49 Bilagsnr.
Titel 1 Rammeaftale for modernisering af Danmarks Skibskreditfond 2 Udkast til tidsplan for udvalgets behandling af  

 lovforslaget 3 Høringssvar og høringsnotat, fra økonomi- og  

 erhvervsministeren 4 Ændringsforslag, fra økonomi- og erhvervsministeren 5 1. udkast til betænkning 6 2. udkast til betænkning 7 Ændringsforslag, fra økonomi- og erhvervsministeren 8 3. udkast til betænkning Oversigt over spørgsmål og svar vedrørende L 49 Spm.nr.
