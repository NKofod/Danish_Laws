(Til Amtmanden over Viborg Amt) Med Hensyn til tvende af Hr.
Kammerherren ved Eftersynet af N.
N.  

 Kjøbstads og N.
N.
Herreders Embedsprotokoller gjorte Udsættelser gaaende ud  

 paa, at alle Boer bør foretages til Skifteprotokollen, har De, da vedkommende  

 Retsbetjent herimod har henvist til, at ifølge fast Praxis i den nævnte  

 Jurisdiktion de Boer, hvori alene Arveanmeldelser afgives af myndige  

 Arvinger, ikke optages i Skifteprotokollen, men Tilførsel herom foregaar i  

 den til dette Øjemed autoriserede Dødsanmeldelsesprotokol, udbedt Dem  

 Justitsministeriets Resolution for, hvorvidt og i hvilke tilfælde det maatte  

 kunne passere, at et Bo ikke foretages til Skifteprotokollen, men at der  

 alene til Dødsanmeldelsesprotokollen sker en Tilførsel om, hvorledes der er  

 forholdt med Boet.
 Foranlediget heraf skal man tjenstligt melde, at Ministeriet med Dem er  

 enigt i, at det kun med Hensyn til Boer efter Personer, om hvilke det  

 allerede efter de ved Dødsanmeldelsen foreliggende Omstændigheder tør anses  

 givet, at de intet efterlade sig, kan anses tilstedeligt, at Boet ikke  

 foretages til Skifteprotokollen, men at der alene til den autoriserede  

 Dødsanmeldelsesprotokol sker tilførsel om det paagjældende Dødsfald og om  

 grunden til, at der i den Anledning Intet bliver at foretage af Skifteretten.
