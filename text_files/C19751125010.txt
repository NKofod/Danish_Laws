 Efter forhandling mellem direktoratet for kriminalforsorgen og  

 arbejdsdirektoratet fastsættes følgende med henblik på at fremme samarbejdet  

 mellem arbejdsformidlingskontorerne og kriminalforsorgen:
1. Det må anses for væsentligt, at der udbygges et  

 samarbejde mellem kriminalforsorgens institutioner og afdelinger samt det  

 arbejdsformidlingskontor, inden for hvis geografiske område  

 institutionen/afdelingen er beliggende.
Med henblik herpå arrangeres der  

 regelmæssige møder mellem de nævnte institutioner.
 Som et nødvendigt grundlag for et effektivt samarbejde mellem  

 arbejdsformidlingskontorerne og kriminalforsorgen er det hensigten ved  

 forhandling mellem arbejdsdirektoratet og direktoratet for kriminalforsorgen  

 at søge udformet retningslinjer for et uddannelsesmæssigt samarbejde,  

 sigtende på såvel kriminalforsorgens som arbejdsformidlingens  

 personalegrupper.
 2. Hvor det antages, at klienten/den indsatte har  

 behov for støtte med henblik på arbejdsformidling og/eller  

 erhvervsvejledning, rettes der i god tid forud for løsladelsestidspunktet  

 henvendelse til det lokale arbejdsformidlingskontor.
 3. Henvendelse om bistand formidles i øvrigt af  

 institutionens eller afdelingens forsorgsmedarbejder på de oven for under  

 punkt 1. nævnte regelmæssige møder, hvor der foruden forsorgsmedarbejderen  

 forudsættes i fornødent omfang at deltage en erhvervsvejleder og/eller en  

 arbejdskonsulent.
 Sagen drøftes med klienten/den indsatte af forsorgsmedarbejderen og/eller  

 en repræsentant for arbejdsformidlingen.
 5. Institutionen eller afdelingen kan med  

 klientens/den indsattes samtykke udlevere nødvendige oplysninger til  

 arbejdsformidlingskontorernes repræsentanter med henblik på disses videre  

 arbejde med sagen.
 6. Såfremt der er behov derfor, sørger det lokale  

 arbejdsformidlingskontor for sagens videre behandling ved et andet  

 arbejdsformidlingskontor.
 7. Det praktiske samarbejde gennemføres i øvrigt efter  

 aftale mellem arbejdsformidlingskontorerne og de enkelte institutioner og  

 afdelinger.
 Det forudsættes af praktiske grunde, at der ved hvert  

 arbejdsformidlingskontor udpeges en arbejdskonsulent og en erhvervsvejleder,  

 som særligt varetager opgaver inden for nærværende skrivelses rammer.  

 Tilsvarende vil der i de enkelte institutioner og afdelinger blive udpeget en  

 bestemt forsorgsmedarbejder til varetagelse af disse opgaver.
 Ligelydende cirkulærskrivelse er udsendt til samtlige  

 arbejdsformidlingskontorer.
H.H.
Brydensholt /A.
Haulrig Til kriminalforsorgens anstalter, afdelinger og pensioner.
