Bekendtgørelse  

 om anvendelse af Det Europæiske  

  

 Fællesskabs forordning om toldmyndighedernes indgriben  

  

 over for varer, der mistænkes for at krænke visse intellektuelle  

  

 ejendomsrettigheder, og om de foranstaltninger, som skal  

  

 træffes over for varer, der krænker sådanne rettigheder  

1) I medfør af § 6 i lov om anvendelse af Det Europæiske  

 Fællesskabs forordning om toldmyndighedernes indgriben over for varer, der  

 mistænkes for at krænke visse intellektuelle ejendomsrettigheder, og om de  

 foranstaltninger, som skal træffes over for varer, der krænker sådanne  

 rettigheder, jf. lovbekendtgørelse nr. 1047 af 20. oktober 2005, fastsættes  

 følgende:
 § 1.  

  

 Anmodninger om indgriben i  

 henhold til Rådets forordning (EF) nr. 1383/2003 skal indgives til told- og  

 skatteforvaltningen.
 § 2.  

  

 Varer, hvis frigivelse er  

 suspenderet af told- og skatteforvaltningen, opbevares af denne, for  

 rettighedsindehaverens regning.
 § 3.  

  

 Told- og skatteforvaltningen er  

 berettiget til uden erstatning at udtage prøver af varerne i det omfang, det  

 er  

 nødvendigt for at lette behandlingen af sagen.
Stk. 2.  

  

 Told- og skatteforvaltningen kan  

 efter anmodning udlevere vareprøver til rettighedsindehaveren.
Vareprøverne  

 må  

 dog alene anvendes i overensstemmelse med forordningens regler herom.
 Stk. 3.  

  

 Det påhviler varemodtageren,  

 eller den der handler på varemodtagerens vegne at udføre det for  

 undersøgelsen  

 af varerne nødvendige arbejde (  

 ud-  

 og indpakning).  

 Omkostningerne i forbindelse hermed afholdes af varemodtageren.
 § 4.  

  

 Varer, om hvilke det er  

 fastslået, at de krænker en intellektuel rettighed, der er omfattet af  

 definitionen  

 i forordningens artikel 2, stk. 1 afstås til statskassen til  

 destruktion.  

 Destruktionen foretages på de i forordningens artikel 17, stk. 1, litra  

 a  

 angivne betingelser.
 Stk. 2.  

  

 Der ydes ikke erstatning ved  

 destruering af varer i henhold til stk. 1.
 § 5.  

  

 Rettighedsindehaveren skal inden  

 10 arbejdsdage, regnet fra meddelelsen om suspensionen af frigivelsen eller  

 varerne er taget i bevaring, fremsende dokumentation til told- og  

 skatteforvaltningen for, at der er anlagt sag ved domstolene.
 § 6.  

  

 Bekendtgørelsen træder i kraft  

 den 1. februar 2006.
 Stk. 2.  

  

 Samtidig  

 ophæves bekendtgørelse nr. 621 af 22. juni 2004 om  

 anvendelse af Det Europæiske Fællesskabs forordning om toldmyndighedernes  

 indgriben over for varer, der mistænkes for at krænke visse intellektuelle  

 ejendomsrettigheder, og om de foranstaltninger, som skal træffes over for  

 varer, der krænker sådanne rettigheder.
Skatteministeriet, den 9. januar  

 2006 Kristian Jensen /Ulla Trolle 1)  

 Bekendtgørelsen indeholder bestemmelser, der supplerer visse bestemmelser i  

 Rådets forordning (EF) nr. 1383/2003 af 22. juli 2003.
