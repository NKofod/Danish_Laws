Skriftlig fremsættelse (31. marts 2004) Justministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af retsplejeloven og lov om retsafgifter (Forenklet inkassoproces).
(Lovforslag nr.
L 219).
Hovedformålet med lovforslaget er at lette inddrivelsen af  

 mindre ubestridte pengekrav.
Der foreslås en særlig, valgfri fremgangsmåde  

 for  

 retslig inddrivelse af ubestridte pengekrav på højst 50.000 kr. med henblik  

 på  

 en enklere, hurtigere og billigere inddrivelse.
 Lovforslaget bygger på den del af Retsplejerådets betænkning  

 nr. 1436/2004 om reform af den civile retspleje III (Adgang til domstolene),  

 der vedrører en forenklet inkassoproces, og svarer i det væsentlige til  

 Retsplejerådets lovudkast.
Lovforslaget fremsættes endvidere i overensstemmelse med  

 folketingsbeslutning nr.
B 66 om en forenklet inkassoproces fra  

 folketingsåret  

 2002-03.
Den foreslåede forenklede inkassoproces går ud på, at  

 udskillelsen af  

  

 inkassosagerne  

  

 (dvs.  

 sager om ubestridte pengekrav) fra den samlede mængde af sager og  

 tilvejebringelsen af grundlaget for tvangsfuldbyrdelse sker i én arbejdsgang,  

 der består i, at et krav om betaling  

  

 (betalingspåkrav)  

  

 forkyndes for skyldneren, hvorefter skyldneren har en frist til at gøre  

 indsigelse mod kravet.
Fremsætter skyldneren ikke rettidigt indsigelser mod  

 kravet, skal betalingspåkravet både kunne tjene som grundlag for  

 tvangsfuldbyrdelse og i øvrigt have samme bindende virkning som en dom.  

 Fremsætter skyldneren derimod rettidigt indsigelser mod kravet, vil der  

 skulle  

 gennemføres en almindelig retssag om kravet.
Endvidere foreslås det, at der skal være mulighed for at få  

 gennemført den samlede inddrivelse på grundlag af blot én anmodning, nemlig  

 betalingspåkravet.
Fordringshaveren skal således kunne vælge, at sagen  

 automatisk fortsætter med indkaldelse til møde i fogedretten med henblik på  

 foretagelse af udlæg, såfremt skyldneren ikke har indsigelser mod kravet.
Der foreslås en lavere retsafgift for fogedrettens  

 behandling af et betalingspåkrav end for en inkassoretssag.
Samtidig foreslås  

 en nedsættelse af afgiften for udlæg i tilfælde, hvor fordringshaveren  

 allerede  

 i betalingspåkravet har anmodet om foretagelse af udlæg, og hvor skyldneren  

 ikke har indsigelser mod kravet.
Den samlede afgiftslempelse for  

 tilvejebringelse  

 af tvangsfuldbyrdelsesgrundlag og gennemførelse af udlægsforretning efter den  

 foreslåede forenklede inkassoproces udgør mellem 100 og 1.220 kr. afhængig af  

 kravets størrelse.
 Efter de gældende regler skal fordringshaveren for at  

 inddrive sit krav følge en toleddet fremgangsmåde, idet kravet først skal  

 behandles af civilretten, og når der er afsagt dom i sagen, skal der indgives  

 anmodning til fogedretten om at foretage udlæg.
 Med lovforslaget indføres en særlig,  

  

 valgfri  

  

 fremgangsmåde for behandling af inkassosager.  

 Fordringshaveren vil efter forslaget fortsat frit kunne anvende det  

 eksisterende system.
 Den foreslåede valgfri fremgangsmåde  

 (betalingspåkravsordning) indebærer følgende:
 Fordringshaveren skal  

 indlevere et krav om betaling (betalingspåkrav) til fogedretten (i stedet for  

 en stævning til civilretten). Betalingspåkravet skal indeholde de samme  

 oplysninger som en stævning i en inkassosag (navnlig parternes navne og  

 adresser, kravet og begrundelsen herfor).
Fogedretten skal med  

 det samme foretage den kontrol af betalingspåkravet, som efter de gældende  

 regler foretages, når skyldneren ikke svarer på en stævning.
Hermed kan  

 skyldneren være sikker på, at når betalingspåkravet forkyndes, er kravet  

   

 efter de oplysninger, som fogedretten har modtaget  i orden.
Betalingspåkravet skal  

 (efter fogedrettens indledende kontrol) forkyndes for skyldneren på samme  

 måde  

 som en stævning.
Hvis skyldneren ikke kan acceptere kravet, skal skyldneren  

 inden 14 dage skriftligt gøre indsigelse over for fogedretten.
Indsigelsen  

 behøver ikke at være nærmere begrundet.
Hvis skyldneren  

  

 ikke  

  

 gør indsigelse inden 14 dage, giver  

 fogedretten betalingspåkravet påtegning herom.
Fogedretten underretter både  

 fordringshaveren og skyldneren herom.
Da den juridiske kontrol af kravet er  

 foretaget før forkyndelsen af betalingspåkravet, kan påtegningen gives som en  

 ren kontorekspedition.
Et betalingspåkrav med påtegning kan tjene som  

 grundlag  

 for tvangsfuldbyrdelse og har samme bindende virkning som en dom (dvs. det  

 afbryder bl.a. forældelse).
Hvis skyldneren gør  

 indsigelse inden 14 dage, kan sagen ikke fortsætte som inkassosag.
Tvisten må  

 i  

 så fald afgøres under en almindelig civil retssag.
Den foreslåede betalingspåkravsordning vil i sammenligning  

 med den gældende ordning være enklere, hurtigere og billigere at anvende.
Det  

 skyldes navnlig følgende elementer i den foreslåede ordning:
 Der er tale om en  

  

 særlig  

  

 proces, der er  

  

 målrettet  

  

 mod inkassosager (i modsætning  

 til stævninger, der anvendes både i inkassosager og i andre sager).
Fordringshaveren vil i  

 selve betalingspåkravet ved afkrydsning kunne anmode om foretagelse af udlæg,  

 hvis skyldneren  som ventet  ikke fremsætter indsigelser.
Den  

 samlede  

 inddrivelse kan dermed foretages på grundlag af  

  

 én anmodning mod i dag to  

  

 . Endvidere kan  

  

 udlæg foretages hurtigere,  

  

 fordi det led i processen, hvor en udeblivelsesdom  

 sendes til fordringshaveren, hvorefter denne skriver til fogedretten og  

 anmoder  

 om udlæg, i givet fald bortfalder.
 Retsafgiften lempes.
 Den foreslåede ordning er trods forenklingen udformet på den  

 måde, at skyldneren får  

  

 mindst to chancer  

  

 for at betale, før tvangsfuldbyrdelse kan iværksættes.
For det første kan betalingspåkrav først indleveres til  

 fogedretten, når der til skyldneren er sendt et brev, der tydeligt angiver  

 alle  

 oplysninger, som er nødvendige for skyldnerens bedømmelse af fordringen.
I  

 brevet skal endvidere angives en frist på mindst 10 dage, inden for hvilken  

 skyldneren kan indfri fordringen, uden at der påløber yderligere  

 omkostninger.  

 Betalingspåkrav kan dermed tidligst indleveres til fogedretten, når den frist  

 på mindst 10 dage, der er angivet i brevet, er udløbet, uden at skyldneren  

 har  

 betalt.
For det andet skal betalingspåkrav forkyndes for skyldneren  

 med en frist på 14 dage til at gøre indsigelse, hvis skyldneren ikke kan  

 anerkende kravet.
Hvis skyldneren betaler inden de 14 dage og giver  

 fogedretten  

 meddelelse om, at kravet er indfriet, vil der ikke kunne iværksættes  

 tvangsfuldbyrdelse, og skyldneren vil derfor ikke blive påført udgifter i den  

 anledning.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
