Nr LSF 222 Forslag til Lov om begrænsning af antallet af offentligt ansatte Fremsat af Behnke (FP) Aage Brusgaard (FP) Mogens Elvensø (FP) Kirsten  

 Jacobsen (FP) den 16. marts 1989 § 1. Fra udløbet af den måned, hvori nærværende forslag er vedtaget ved tredje behandling i Folketinget, må antallet af offentligt ansatte ikke mere stige.
 § 2. Regnet ud fra den i § 1 nævnte skæringsdag nedsættes antallet af  

 offentligt ansatte med mindst:
a. i alt 5.000 i den første måned b. i alt 11.000 inden udgangen af den 2. måned c. i alt 18.000 inden udgangen af den 3. måned d. i alt 26.000 inden udgangen af den 4. måned e. i alt 35.000 inden udgangen af den 5. måned f. i alt 45.000 inden udgangen af den 6. måned g. i alt 56.000 inden udgangen af den 7. måned h. i alt 68.000 inden udgangen af den 8. måned i. i alt 88.000 inden udgangen af den 9. måned j. i alt 115.000 inden udgangen af den 10. måned k. i alt 150.000 inden udgangen af den 11. måned l. i alt 200.000 inden udgangen af den 12. måned § 3. Folketingets formand meddeler ved hver mødedags påbegyndelse, hvordan  

 det går med den i § 2 nævnte afvikling.
 § 4. Hver gang en offentlig styrelse får oplyst, at en medarbejder ønsker  

 at fratræde, indberettes dette øjeblikkeligt til det udvalg, som er nævnt i §  

 5.
 § 5. Ingen ansættelse må ske i det offentliges tjeneste, heller ikke  

 genbesættelse af en allerede bestående stilling, før tilladelse hertil er  

 opnået fra et af Folketinget nedsat udvalg vedrørende beskæftigelsen i den  

 offentlige sektor.
 § 6. Til offentligt ansatte medregnes også personer ansat i selskaber og  

 lignende, der helt eller overvejende ejes af det offentlige, eller i  

 institutioner, hvor offentlige tilskud dækker over 50 pct. af lønudgifterne.
 § 7. Loven træder i kraft ved bekendtgørelsen i Lovtidende.
Bemærkninger til lovforslaget Folketinget har gennem de sidste 30 år ført en politik, som har medført,  

 at antallet af offentligt ansatte er steget langt ud over, hvad der er  

 sagligt behov for, og hvad den danske produktionsindustri er i stand til at  

 finansiere.
Denne fejlbeskæftigelse af befolkningen i den offentlige sektor skal  

 bringes til ophør.
Dyrt uddannet dygtigt personale skal overflyttes til  

 produktionserhvervene således, at de aktivt kan medvirke til  

 tilbagebetalingen af Danmarks alt for store gæld.
Det må være slut med, at bange politikere afviser al nytænkning, fordi den  

 ikke skulle være »realistisk«.
Det er i virkeligheden meget mere  

 urealistisk at fortsætte med, hvad finanslovspartierne og skiftende  

 forligspartier selvbestaltet har erklæret som det eneste realistiske: den  

 nuværende situation.
Skal Danmarks krise klares, er hovedmidlet at frigive arbejdskraft til  

 produktionssektoren.
Den kan imidlertid kun beskæftige i hundredtusindvis af  

 flere medarbejdere, hvis det offentlige holder op med at belaste den med så  

 store skatter, afgifter og statslån.
Det koster dyrt med de mange offentligt ansatte Skal skatterne, afgifterne og statslånene mindskes med tilstrækkelig mange  

 milliarder, må de offentlige udgifter nedsættes stærkt og hurtigt.
Skal det ske, må antallet af beskæftigede i den offentlige sektor  

 formindskes.
Danmarks Statistik oplyser således følgende udvikling i de  

 offentlige lønudgifter:
Det er endvidere således (jf.
Statistisk Tiårsoversigt 1988, side 111), at  

 skatter og afgifter i 1977 var på i alt 117,3 mia. kr., i 1980 170,4 mia. kr.  

 og i 1987 360,0 mia. kr.
 Det vil sige, at der i årene 1977 og 1980 blev brugt 41 pct. og i 1987 35  

 pct. af de offentlige skatteindtægter til lønninger.
Denne procent må nødvendigvis bringes ned, når der tages hensyn til, at  

 skatten er alt for høj, og til, at andre udgifter trænger sig på.
For  

 eksempel er det påkrævet at få forhøjet folkepensionen, afviklet  

 ventelisterne ved sygehusene, afdraget på statsgælden og mindsket  

 afgiftsindtægter gennem EF-harmoniseringer.
 Når lønudgiften målt i procent af skatter og afgifter er faldet fra 1980  

 til 1987, skyldes det ikke mindre offentlige lønudgifter, men at skatterne og  

 afgifterne er steget voldsomt.
 En sammenligning af de offentlige lønudgifter med bruttofaktorindkomsten  

 (BFI) målt i milliarder kr. afslører følgende:
Der er tale om en stagnation i det offentliges lønudgifter målt i forhold  

 til BFI.
Dette til trods for, at der under Schluter-regeringerne siden 1982  

 er sket en stigning i områder som indtægtsdækket virksomhed, private  

 entrepriser osv., alt sammen forhold, der trækker i retning af, at de  

 offentlige lønudgifter burde have været faldende.
Det er et gammelt problem Det er jo ikke nogen ny erkendelse, at løsningen af Danmarks problemer  

 kræver langt færre offentligt ansatte.
Det blev allerede udtrykt i  

 perspektivplan I fra 1971 og perspektivplan II fra 1973. Men intet har det  

 hjulpet.
Tværtimod har Parkinsons lov fungeret perfekt.
Enhver ny tilvækst i  

 den offentlige sektor udvikler sig med stor hast, idet hver enkelt ansat  

 ønsker flere medarbejdere, der til dels sikrer den enkeltes stilling og  

 karriere og også sikrer øgede bevillinger til den institution, som han eller  

 hun er ansat i.
Med det meget høje uddannelsesniveau som baggrund argumenterer hvert  

 eneste institut for deres nødvendige udvikling af hensyn til de ressourcer,  

 samfundet tildeler dem.
Samtidig argumenterer alle disse  

 »eksperter« for, at ingen bekymrer sig om produktionsprisen på  

 offentlige ydelser.
Der tales om behov uanset omkostninger.
Da de højere  

 uddannede ikke udfører hvad som helst, hvilket betegnes som ukvalificeret  

 arbejde, er der ansat personale på alle niveauer til at hjælpe de  

 »højtkvalificerede eliter«.
 Et urimeligt normeringssystem har sikret et stærkt stigende  

 personalebehov.
Samtidig med denne proces, der ofte bliver betegnet som en naturlig  

 »strukturændring« i samfundet, er de små private arbejdspladser  

 blevet aflivet.
Indtjeningen i de små virksomheder har ikke kunnet stå mål  

 med den løneksplosion, udvidelsen i den offentlige sektor har medført de  

 sidste 30 år, hovedsagelig fordi produktionsprisen er afgørende for  

 virksomhedernes eksistens, og denne produktionspris er presset kunstigt i  

 vejret på grund af høje skatter og afgifter, der automatisk har ført til krav  

 om højere lønninger, hvilket er et krav, som det private erhvervsliv ikke har  

 kunnet honorere.
 Når det er gået skævt for Danmark, skyldes det først og fremmest, at vi  

 har uddannet mange til et niveau, hvor de føler, at de automatisk skal have  

 fordele af en størrelse, som kun er opnåelige ved yderligere offentlig  

 ansættelse.
 Antallet af offentligt ansatte (afgrænset som i § 6) er vokset fra at være  

 421.000 i 1970 til 732.800 i 1979 og nu 843.100 i 1987.
 Derfor kan det ikke nytte længere med nogle uforpligtende  

 målsætningsudtalelser, om hvilke det så må konstateres, at de er slået fejl,  

 et års tid senere i en eller anden diger rapport fra Budgetdepartementet,  

 OECD, de økonomiske vismænd eller andre.
 Den borgerlige regerings »moderniseringsplan« og senest  

 »afbureaukratiseringsplan« er valgflæsk tilegnet borgerlige vælgere  

 og desværre kun realiseret i minimalt omfang.
Kun få bliver afskediget Nu må der gøres noget, hvor der er direkte hånd i hanke med, at  

 udviklingen kommer til at gå i den rigtige retning.
Ved det foreliggende  

 forslag gennemføres ordningen således, at direkte afskedigelser kun bliver  

 nødvendig i begrænset omfang.
Problemerne kan klares gennem den naturlige  

 afgang (som er oppe på 8 pct. ifølge telefoniske oplysninger fra  

 Finansministeriet, september 1988) og omrokeringer inden for den offentlige  

 sektor fra mindre nødvendige stillinger.
Selvfølgelig er det ikke ideelt med  

 en overflødig skatteinspektør som børnenes regnelærer eller en  

 kultursociologiprofessor som postbud.
Det er blot den mindst umenneskelige  

 måde at gennemføre den nødvendige omstilling på.
 Fremskridtsomstillingen er langt mindre brutal end den, 1950'ernes samfund  

 anvendte over for landmænd, der blev jaget ind til fabrikssamlebåndet, eller  

 1960'ernes over for den lille butikshandlende, der måtte gå fallit og kridte  

 sine butiksvinduer til.
Vi skal gavne erhvervslivet Når der på den forelåede lovs grund disponeres med fornuft, vil hver  

 nedlagt offentlig stilling lette erhvervslivets omkostninger i en sådan grad,  

 at der bliver mindst to arbejdspladser mere i den private sektor.
En  

 hovedårsag til den svage beskæftigelse er nemlig, at vi ikke er  

 priskonkurrencedygtige på grund af, at produktionen skal bære det  

 verdensrekordskattetryk, som er blevet nødvendiggjort af politikernes  

 udygtighed i de sidste 30 år.
 Derudover skal erindres om, at Fremskridtspartiet stedse har foreslået  

 afsat milliardbeløb til omskoling af dem, der hidtil har befattet sig med  

 administrativt offentligt arbejde, jf. senest Fremskridtspartiets  

 finanskatalog fra oktober 1988.
De tal, som omtales i § 2, er store.
Det skyldes, at udviklingen har fået  

 lov til at forløbe så umenneskeligt langt.
Havde folketingsflertallet  

 tidligere fulgt Fremskridtspartiet, kunne man have klaret sig med langt  

 mindre.
Foretages der ikke det nødvendige sporskifte, bliver den nødvendige  

 politik med årene endnu mere barsk.
 De offentligt ansattes livsvilkår undergraves og ødelægges af den politik,  

 der føres af de seneste mange regeringer og deres følgepartier, fordi den af  

 dem skabte og forøgede arbejdsløshed giver mindre dansk produktion og dermed  

 også ringere forhold for de offentligt ansatte.
 Ikke kun Fremskridtspartiet gør opmærksom på, at den offentlige sektor  

 skal reduceres i antal ansatte.
 I efteråret 1988 har Industriråd, Handelskammer samt andre  

 erhvervsorganisationer og erhvervsfolk klart tilkendegivet, at dansk  

 erhvervsliv kun har en fremtid, hvis det tunge offentlige åg, der gnaver i  

 dets skuldre, bliver lettet betydeligt.
Den reduktion af den offentlige sektors personaleforbrug, som dette  

 lovforslag indebærer, ligger på linje med, hvad erhvervsfolk har anbefalet  

 som midlet til at bringe dansk konkurrence på fode igen.
Når den foreslåede  

 ordning har virket et par måneder, agter Fremskridtspartiet at fremsætte  

 lovforslag om, hvordan den fortsatte nedbringelse af antallet af offentlige  

 stillinger skal foregå, når § 2-kvoten er opbrugt.
Folketinget bør i øvrigt hurtigst muligt vedtage det af Fremskridtspartiet  

 fremsatte lovforslag nr.
L 219 af 9. marts 1989 om samfundssolidaritet hos de  

 offentligt ansatte.
