Betænkning afgivet af Skatteudvalget den  

 3. maj 2002 Betænkning over Forslag til lov om ændring af  

 vurderingsloven (Indsættelse af revisionsbestemmelse og  

 forlængelse af vurderingsrådenes funktionsperiode) [af Jacob Buksti (S),  

 Morten Homann (SF), Anders Samuelsen (RV),  

 Pernille Rosenkrantz-Theil (EL) og Ole M.&nbsp  

 ;Nielsen (KRF)] 1. Udvalgsarbejdet Lovforslaget blev fremsat den 19. april 2002 og var til 1.  

 behandling den 23. april 2002. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 2 møder.
Sammenhæng med andre lovforslag Lovforslaget skal ses i sammenhæng med forslag til  

 lov om ændring af vurderingsloven, skattestyrelsesloven og andre  

 skattelove. (Forenkling og modernisering af vurderingsorganisationen og  

 vurderingsprocessen m.v.) (lovforslag nr.
L 180, fremsat af  

 skatteministeren).
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til vedtagelse.
 Socialdemokratiet, Socialistisk Folkeparti, Det Radikale  

 Venstre og Kristeligt Folkeparti bemærker følgende:
Lovforslag nr.
L 180 indeholder to adskilte  

 problemstillinger:
 Ad 1: Allerede under lovbehandlingen af L 180 har  

 ministeren i praksis valgt at afskaffe den eksisterende  

 vurderingsorganisation, idet han har valgt ikke at udnævne  

 vurderingsråd og skyldråd den 1. maj 2002. Da  

 udnævnelsesperioden for de hidtidige vurderingsråd og  

 skyldråd udløb den 30. april 2002, har der ikke siden den 1. maj  

 2002 været nogen vurderingsorganisation til at foretage de  

 løbende vurderingsopgaver, tage sig af borgerhenvendelser eller  

 behandle de klager fra tidligere vurderinger, som ikke er  

 færdigbehandlede.
Det er en både usædvanlig og meget kritisabel  

 fremgangsmåde i almindelighed, men i særdeleshed i en situation,  

 hvor der indtil den 15. maj 2002 vil blive udsendt omkring 2 millioner  

 vurderingsmeddelelser til borgere og virksomheder med de offentlige  

 vurderinger pr. 1. januar 2002. I de vurderingsmeddelelser, der udsendes, vil  

 oplysninger om klagebehandlingen være forkert og dermed vildledende for  

 borgerne.
Heraf fremgår det, at man skal indsende sin klage til de  

 vurderingsråd, som ikke længere eksisterer efter den 30. april  

 2002.
Sidste år indkom der over 31.000 klager over  

 vurderingerne.
Ingen kan med sikkerhed skønne over antallet af klager  

 i år, men der er ikke noget belæg for at forudsætte  

 væsentlig færre klager end sidste år, idet vurderingen for  

 2002 bliver den mest afgørende i mange år med lovforslag nr.
L  

 100, hvor der lægges loft over de kommende års  

 ejendomsværdiskat på baggrund af ejendomsvurderingen for 2001 +  

 højst 5 pct.
Der eksisterer ikke på nuværende tidspunkt  

 nogen organisation, som kan overtage det arbejde, som hidtil er udført  

 af vurderingsrådene og skyldrådene.
Det er medlemmer af  

 vurderingsråd og skyldråd, som har taget sig af besigtigelser og  

 forhandlinger med borgerne.
Det er således den mest borgervendte del af  

 vurderingsarbejdet, som ministeren allerede har afskaffet, uden at have noget  

 at sætte i stedet for og umiddelbart forinden der udsendes ca. 2  

 millioner vurderingsmeddelelser med forkerte oplysninger om klageadgang og  

 klagebehandling.
Først i løbet af det kommende år vil  

 ministeren opbygge en ny vurderingsorganisation, som ikke har nogen  

 erfaringer med besigtigelse og forhandling.
De nye vurderingsankenævn,  

 som oprettes amtsvis, vil tidligst blive oprettet pr. 1. juli 2002 og med  

 stor sikkerhed væsentlig senere, idet det virker urealistisk, at det  

 overhovedet vil være muligt at få indstillinger frem fra alle  

 amter til udnævnelse på denne side af sommerferien.
Sidste år afklarede vurderingsrådene over  

 26.000 af de indkomne klager til borgernes tilfredshed.
Kun godt 5.000 klager  

 gik således videre til egentlig klagebehandling i skyldrådene.  

 Med vedtagelsen af L 180 vil de kommunale vurderingssekretariater alene kunne  

 rette faktuelle fejl i forhold til de indkomne klager.
Det vil  

 uundgåeligt indebære, at den største del af klagerne over  

 2002-vurderingerne vil blive videresendt til de endnu ikke nedsatte  

 vurderingsankenævn.
 Det er baggrunden for, at S, SF, RV og KRF (sammen med EL)  

 har fremsat L 202, som behandles sammen med L 180, og som indebærer, at  

 de hidtidige vurderingsråd og skyldråd får forlænget  

 deres funktionsperiode indtil den 1. juli 2002. Da alle partier har  

 erklæret sig parate til at drøfte en modernisering af  

 vurderingsområdet, indeholder forslaget endvidere et forslag om, at  

 skatteministeren inden udgangen af 2002 skal fremkomme med et gennemarbejdet  

 forslag til en ny vurderingsorganisation, som vil kunne vedtages i god tid,  

 inden man afskaffer den eksisterende organisation.
 Under udvalgsbehandlingen har skatteministeren ikke udvist  

 nogen form for lydhørhed over for selv meget veldokumenterede  

 argumenter for de helt uoverskuelige problemer og den retsusikkerhed, som  

 regeringens lovforslag risikerer at medføre for tusindvis af borgere.  

 Ministeren har alene henholdt sig til, at regeringen har besluttet at spare  

 et beløb, og at man har flertal for lovforslaget sammen med Dansk  

 Folkeparti.
 Ad. 2: Også det materielle indhold i den fremtidige  

 lovgivning indeholder en lang række problemer, som risikerer at ramme  

 borgerne på en helt tilfældig måde.
Med den nye organisation afskaffes det lokale kendskab til  

 prisforhold, beliggenhed m.v., som er meget afgørende inden for  

 vurderingsområdet.
De meget store besparelser efterlader en  

 organisation, som ikke afsætter ressourcer til besigtigelser i  

 større omfang.
De hidtidige vurderingsråd har årligt  

 foretaget besigtigelser af over 100.000 ejendomme.
Lokalkendskab kombineret  

 med et stort antal besigtigelser er afgørende for vurderingernes  

 kvalitet.
Derfor risikerer ministerens lovforslag at få som konsekvens,  

 at vurderingernes kvalitet vil falde år for år, og dermed en  

 modsatrettet udvikling af den kvalitetsforbedring af vurderingerne, som vi  

 har oplevet, siden der blev indført årlige vurderinger.
Også afskaffelse af de årlige vurderinger er  

 et problem.
Fremover vil der blive foretaget automatiske amtsvise  

 reguleringer af vurderingerne, som borgerne ikke kan klage over, selv om de  

 giver et forkert resultat.
De amtsvise fremskrivninger udgør et særligt  

 problem, idet en gennemsnitlig prisudvikling i et helt amt kan dække  

 over store forskelle, med stigende priser i visse dele af amtet og faldende  

 priser i andre områder af amtet.
Det kan betyde, at borgerne bliver  

 pålagt såvel forkert grundskyld som forkert  

 ejendomsværdiskat, og at virksomhederne herudover pålægges  

 en forkert dækningsafgift, uden at de har mulighed for at gøre  

 indsigelse herimod og få det rettet.
Automatiske årsreguleringer er ikke et ukendt  

 fænomen.
Indtil den nye vurderingslov fra midt i 1990erne  

 opererede man også med årsreguleringer, som borgerne ikke kunne  

 klage over.
De mange problemer og uretfærdigheder, som det  

 medførte, var netop et hovedargument for ændringen af loven.  

 Hertil kommer, at man dengang ikke foretog fremskrivningerne på  

 amtsplan, men tog væsentlig større hensyn til forskellene i  

 prisudviklingen inden for de enkelte amter.
Alligevel affødte det  

 uacceptable problemer med forkerte vurderinger og forkerte  

 skatteopkrævninger hos borgerne.
Også den lovmæssige fastlæggelse af, at  

 man ikke ved fremtidige vurderinger skal tage hensyn til særlige »faciliteter« som f.eks. to  

 badeværelser, stråtag eller brændeovn m.v.,  

 indebærer, at vurderingerne bliver forkerte.
Da man giver udtryk for,  

 at gennemsnittet skal passe, betyder det, at de dyre huse bliver vurderet for  

 lavt og de billigere huse   uden disse faciliteter vil blive vurderet for  

 højt, for at gennemsnittet kan passe.
Vurderingsgrundlaget i detaljer  

 har aldrig tidligere været et lovgivningsspørgsmål.
Det  

 har været overladt til vurderingsmyndighederne at anvende de faktorer  

 og redskaber, som har ført til det mest rigtige vurderingsresultat.  

 Derfor forekommer det bemærkelsesværdigt, at man nu  

 indsætter lovmæssige bestemmelser, som direkte fratager  

 vurderingsmyndighederne denne mulighed, og som med sikkerhed vil føre  

 til et mere forkert resultat.
Også bestemmelsen om, at vurderingsmyndighederne  

 fremover alene er forpligtet til at foretage vurderinger for de ejendomme,  

 som kan pålægges grundskyld og ejendomsværdiskat, virker  

 urimelig og utrolig.
Under udvalgsbehandlingen har ministeren oplyst, at alle  

 amter udskriver dækningsafgift, og at et meget stort antal kommuner  

 også benytter deres lovhjemlede ret hertil.
Derfor må ministerens  

 forslag alene have det formål at kunne opkræve brugerbetaling af  

 kommuner og amter for en opgave, som hidtil har været udført  

 vederlagsfrit af staten.
Det er endvidere uacceptabelt, at ministeren under  

 udvalgsbehandlingen har nægtet at svare på, hvordan han vil  

 benytte bemyndigelsen på området.
Det har ikke været muligt  

 at få oplyst, hvilke ejendomme der rent faktisk ikke vil blive omfattet  

 af de offentlige vurderinger   uden brugerbetaling.
Det har heller ikke  

 været muligt at få oplyst brugerbetalingens størrelse.  

 Vedtages lovforslaget som foreslået, vil Folketinget og offentligheden  

 derfor intet vide om konsekvenserne på det her område.
Der kunne fremføres flere argumenter imod L 180,  

 som er resultatet af et politisk direktiv uden hensyn til konsekvenserne for  

 borgerne.
Omvendt kan man ikke betegne lovgivningen som »lovsjusk «, da der under en  

 grundig udvalgsbehandling er påpeget så mange klart uacceptable  

 virkninger, uden at det har gjort noget indtryk på ministeren og  

 flertallet Venstre, Det Konservative Folkeparti og Dansk Folkeparti.
Man er  

 tilsyneladende parat til med åbne øjne at vedtage en ny lov,  

 hvor der er dokumenteret så mange problemer og uacceptable virkninger,  

 at det i det mindste må betegnes som »bevidst lovsjusk« fra  

 flertallets side.
Ministerens argument om, at regeringens skattestop  

 gør de fremtidige vurderinger næsten uinteressante for borgerne,  

 holder heller ikke.
Ministeren har under udvalgsbehandlingen selv leveret  

 dokumentationen for, hvor mange steder den offentlige vurdering har betydning  

 for borgernes skattebetaling og offentlige ydelser.
En betydning, som  

 vurderingerne fortsat vil have uanset regeringens skattestop.
 På den baggrund vil Socialdemokratiet, Socialistisk  

 Folkeparti, Det Radikale Venstre og Kristeligt Folkeparti stemme imod L 180  

 og kraftigt opfordre til at vedtage L 202, så der bliver tid til og  

 mulighed for at gennemføre en holdbar lovgivning på  

 området.
 Et mindretal i udvalget (V, DF og KF) indstiller  

 lovforslaget til forkastelse ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid vil afspejle et  

 flertal/mindretal ved afstemningen i Folketingssalen.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 202 Bilagsnr.
Titel 1 Meddelelse om tidspunkt for betænkningsafgivelse og frist for  

 spørgsmål m.v.
