Ankestyrelsens principafgørelse P-11-94 om indekskontrakter - folkepension - indtægtsgrundlag - førstegangsberegning - omregning - personligt arbejde - pension Resume:
 Ankestyrelsen har behandlet 2 sager om beregning ved overgang til folkepension af henholdsvis grundbeløb og pensionstillæg.
 Folkepensionens grundbeløb kunne først udbetales fra den 1. i måneden efter arbejdsophør, idet pensionistens indtægt ved personligt arbejde - omregnet til helårsbasis - indtil dette tidspunkt oversteg bundfradraget for folkepension så betydeligt, at grundbeløbet blev bortreguleret.
 Overgangen fra førtidspension til folkepension måtte betragtes som enomregningssituation efter lovens § 39 og ikke som en førstegangs beregning af pension efter lovens § 30.
 Pensionstillægget skulle ligeledes beregnes med udgangspunkt i pensionistens aktuelle indkomst omregnet til helårsbasis.
 Kassation:
Principafgørelsen har ikke længere vejledningsværdi Kassationsdato:
30-05-2009 Love:
Lov om social pension - lovbekendtgørelse nr. 411 af 26. maj 1992 - § 39, stk. 2 Vejledninger:
Socialstyrelsens vejledning nr. 6 af 29. oktober 1990 om social pension - pkt. 143, pkt. 153 Sagsfremstilling 1:
Sag nr. 1 - j.nr. 20721-92 En kvinde, som netop var fyldt 67 år, ansøgte om folkepensionens grundbeløb.
Ansøgeren fortsatte samtidig med at arbejde i 4 måneder efter det fyldte 67. år.
De 4 måneders arbejdsindtægt var under bundfradraget for folkepensionister.
 Ankenævnet tiltrådte kommunens afgørelse, hvorefter ansøgeren først var berettiget til udbetaling af folkepension med virkning fra den 1. i måneden efter arbejdsophør.
Nævnet begrundede afgørelsen med, at ansøgeren såvel ved overgangen til folkepension som ved den årlige fastsættelse af pension pr. 1. januar havde en indtægt af en størrelse, som - omregnet til helårsbasis - medførte bortregulering af hele folkepensionen.
Ansøgeren anførte i klagen bl.a., at hun savnede oplysning om hjemlen til, at beregningen af indtægtsgrundlaget skulle ske ved opregning til helårsindkomst.
 Sagen blev behandlet i principielt møde til afklaring af beregnings metoden ved førstegangsberegning af indtægtsreguleret folkepension.
 Afgørelse:
 Ankestyrelsen fandt, at ansøgeren var berettiget til udbetaling af folkepension fra den 1. i måneden efter arbejdsophør, men ikke fra en tidligere dato.
 Ankestyrelsen begrundede afgørelsen med, at der ikke ved ansøgningenom folkepension var sket ændringer i ansøgerens indtægt ved person ligt arbejde, samt at indtægten for de pågældende måneder, opregnettil helårsbasis, oversteg bundfradraget for folkepension så be tydeligt, at grundbeløbet blev bortreguleret.
 Ankestyrelsen fandt således, at der ved skønnet over den forventede fremtidige indtægt, jf. lovens § 30, måtte tages udgangspunkt i den aktuelle indtægt ved personligt arbejde omregnet til helårsbasis.
 Ankestyrelsen lagde herved vægt på, at det i punkt 143 i Social styrelsens vejledning nr. 6 af 29. oktober 1990 er anført, at opgørelsen af den forventede fremtidige indtægt ved den første pensionsberegning foretages således, at de aktuelle indkomstforhold opregnes til helårsbasis, og at det i vejledningen anførte er i overensstemmelse med en langvarig praksis.
 Ankestyrelsen lagde desuden vægt på, at det af forarbejderne til pensionslovens § 30, som svarer til den tidligere bestemmelse i folkepensionslovens § 6, stk. 3, fremgår, at baggrunden for forslaget om, at den første pensionsberegning altid skal ske på grundlag af et samlet skøn over pensionistens fremtidige indtægt, har været, at der i forbindelse med overgang til pensioniststatus generelt vil kunne ske ændringer i pensionistens indtægtsforhold.
 Ankestyrelsen lagde endelig vægt på, at pensionen efter lovens § 39, stk. 2, kan omregnes i løbet af året, hvis indtægtsgrundlaget ændres mere end rent midlertidigt.
 Ankestyrelsen stadfæstede således nævnets afgørelse.
 Sagsfremstilling 2:
Sag nr. 2 - j.nr. 21608-92 En førtidspensionist overgik til folkepension pr. 1. august 1992 og begyndte samtidig at modtage udbetalinger fra indekskontrakter.
 Ankenævnet tiltrådte kommunens afgørelse, hvorefter pensionen skulle beregnes på grundlag af den fremtidige årlige indtægt, jf. lovens § 39 om omregning.
 Nævnet lagde ved afgørelsen til grund, at der ifølge pensionistens egne oplysninger skete en varig ændring af de økonomiske forhold ved overgangen til folkepension.
Pensionisten anførte i klagen bl.a., at det var urimeligt, at pensionstillægget blev beregnet, som om han i 1992 havde modtaget udbetalinger fra indekskontrakterne i samtlige årets måneder.
Sagen blev behandlet i principielt møde til afklaring af, om over gangen fra førtidspension til folkepension må betragtes som en omregningssituation eller som en førstegangsberegning.
 Afgørelse:
 Ankestyrelsen fandt, at overgangen fra førtidspension til folke pension må betragtes som en omregningssituation som nævnt i lovens § 39 og ikke som en førstegangsberegning af pension efter lovens § 30.
 Ankestyrelsen lagde herved vægt på, at overgangen fra førtidspension til folkepension efter lovens § 37 sker uden ansøgning, og at beregningen af folkepensionen kan foretages på grundlag af de allerede foreliggende indtægtsoplysninger.
 Ankestyrelsen fandt, at der i forbindelse med udbetalingerne fra indekskontrakterne, som påbegyndtes samtidig med overgangen til folkepension, var sket en sådan ændring af indtægtsgrundlaget, som giver grundlag for omberegning af pensionen.
 Ankestyrelsen fandt således, at pensionstillægget burde beregnes på grundlag af den forventede fremtidige indtægt.
 Ankestyrelsen fandt desuden, at der ved skønnet over pensionistens forventede fremtidige indtægt, jf. lovens § 39, stk. 2, måtte tages udgangspunkt i den aktuelle indkomst omregnet til helårsbasis.
 Ankestyrelsen lagde herved vægt på, at det i pkt. 153 i Social styrelsens vejledning nr. 6 af 29. oktober 1990 er anført, at opgørelsen af den forventede fremtidige indtægt ved omregning i løbet af året foretages således, at de aktuelle indkomstforhold opregnes til helårsbasis, og at det i vejledningen anførte er i overensstemmelse med en langvarig praksis.
 Ankestyrelsen stadfæstede således nævnets afgørelse.
