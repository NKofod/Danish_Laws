 Ligningsloven er senest udsendt som lovbekendtgørelse nr. 38 af 30. januar  

 1976. I lovbekendtgørelsen er medtaget de ændringer af ligningsloven, som er  

 gennemført ved lov nr. 310 af 26. juni 1975, lov nr. 646, 648, 649 og 650 af  

 19. december 1975.
 Ved cirkulære nr. 249 af 23. december 1975 er redegjort for de ændringer,  

 der er gennemført ved lov nr. 310 af 26. juni 1975. Dette cirkulære uddybes  

 nedenfor for så vidt angår lejeværdi af enfamilieshuse og ejerlejligheder for  

 skattepligtige, der er fyldt 67 år.
 Ved et særskilt cirkulære vil der blive redegjort for de ændringer, der er  

 gennemført ved lov nr. 649 af 19. december 1975 (Beskatning af lønindkomst  

 erhvervet i udlandet).
 I nærværende cirkulære redegøres for:
 Redegørelse for de enkelte bestemmelser.
 Ad 1) til § 8D.
Ved anvendelsen af den her omhandlede bestemmelse er det afgørende, om en  

 fordring eller gæld har tilknytning til erhvervsmæssig virksomhed.
Denne  

 betingelse anses imidlertid for opfyldt, når fordringen eller lånet er  

 etableret i overensstemmelse med valutabestemmelserne om kommercielle lån og  

 kreditter samt finanslån (almindelige finanslån, koncernlån og  

 refinansieringslån).
 Som fordringer og gæld, der ikke har tilknytning til erhvervsmæssig  

 virksomhed, kan nævnes krav på arv, arveforskud, gaver, legater,  

 understøttelser, præmier, gevinster og lignende, de i valutabestemmelserne  

 nævnte herboende udenlandske statsborgeres lån, familielån samt lån optaget i  

 forbindelse med erhvervelse eller opførelse af fast ejendom i udlandet til  

 ikke-erhvervsmæssig brug.
Valutakursgevinst og -tab på et lån, der er omfattet af  

 valutabestemmelserne om personlige ikke - erhvervsmæssige lån, skal ikke  

 medregnes ved opgørelsen af den skattepligtige indkomst.
Danmarks  

 Nationalbank varetager kontrollen med betalinger til og fra udlandet.  

 Kontrollen bygger navnlig på de betalingsanmeldelser m.v., der normalt skal  

 afgives til banken.
Hvor der sker handler mellem to valutaindlændinge i fremmed valuta - dette  

 er især tilfældet ved handel med importerede råstoffer - skal  

 valutakursgevinst og -tab medregnes ved opgørelsen af den skattepligtige  

 indkomst, selv om en effektiv betaling ifølge valutabestemmelserne skal ske i  

 danske kroner.
Efter nærmere bestemmelser, fastsat af Danmarks Nationalbank,  

 kan danske banker yde lån i fremmed valuta til valutaindlændinge til  

 finansiering af import- og eksportforretninger.
Valutakursgevinst og -tab på  

 sådanne lån skal medregnes ved opgørelsen af den skattepligtige indkomst.
Valutakursgevinst og -tab skal medregnes ved opgørelsen af den  

 skattepligtige indkomst i det indkomstår, hvori gevinsten eller tabet  

 konstateres.
Gevinst og tab opgøres år for år i takt med, at tilgodehavendet  

 eller lånet afdrages, indfries eller afhændes.
 Bestemmelserne i ligningslovens § 4 finder tillige anvendelse på de der  

 omhandlede bankers og forsikringsselskabers og andre virksomheders opgørelse  

 af fortjeneste og tab på mellemværender i fremmed valuta.
 Ligningsrådet kan meddele en tilladelse, der kun omfatter  

 valutakursgevinst og -tab.
Andre virksomheder end banker og forsikringsselskaber kan i forståelse med  

 ligningsmyndighederne ved indkomstopgørelsen have medregnet løbende  

 mellemværende i udenlandsk mønt til dagskursen på statustidspunktet.
I  

 sådanne tilfælde kan denne opgørelsesmåde fortsat anvendes.
 Loven har virkning for valutakursgevinst og -tab, der konstateres fra og  

 med den 1. januar 1976. Kursgevinst og -tab opgøres med udgangspunkt i  

 valutakursen, da lånet blev optaget eller ydet.
For andre lån og kreditter, der har tilknytning til erhvervsmæssig  

 virksomhed, end finanslån og lån optaget ved emission af obligationer i  

 udlandet, medregnes valutakursgevinst og -tab konstateret efter 31. december  

 1975, uanset, hvornår lånet er optaget eller ydet.
Gevinst og tab opgøres med  

 udgangspunkt i valutakursen på det tidspunkt, da lånet blev optaget eller  

 ydet, også selv om dette tidspunkt ligger før 1. januar 1976.
 For alle udenlandske lån og tilgodehavender gælder, at valutakursgevinst  

 og -tab konstateret før 1. januar 1976 kun skal medregnes ved opgørelsen af  

 den skattepligtige indkomst, hvis dette var tilfældet efter den lovgivning og  

 praksis, der gjaldt før vedtagelsen af lov nr. 648 af 19. december 1975.
 Om den tidligere gældende retstilstand kan bl.a. henvises til betænkning  

 nr. 753 og Højesterets dom af 28. november 1975 ("Esso-dommen.").
 Ad 2) til § 17A.
Ved lov nr. 107 af 9. april 1975 blev retten til ved opgørelsen af den  

 skattepligtige indkomst at fratrække renter af skatter samt toldog  

 forbrugsafgifter ophævet.
Bestemmelsen herom er der nærmere redegjort for i  

 skattedepartementets cirkulære nr. 249 af 23. december 1975.
 Ved lov nr. 646 af 19. december 1975 blev genindført fradragsret for  

 morarenter i visse tilfælde, hvor der er ydet henstand med betaling af  

 skattebeløb.
 De henstandsrenter, der herefter kan fratrækkes ved opgørelsen af den  

 skattepligtige indkomst, er renter, der påløber ved henstand efter § 6 i lov  

 om frigørelsesafgift m.v. af fast ejendom, § 11, stk. 3 og 4, i lov om afgift  

 af arv og gave, § 7B i lov om særlig indkomstskat m.v. og § 3, stk. 4, i lov  

 om opkrævning af indkomst- og formueskat for personer m.v. (kildeskat) samt  

 renter efter § 12, stk. 4, i lov om kapitaltilførselsafgift.
 I de tilfælde, hvor der først gives henstand efter, at skatten er  

 forfalden, og hvor der derfor muligvis allerede er påløbet morarenter, når  

 der bevilges henstand, er der fradragsret for alle påløbne morarenter, regnet  

 tilbage til forfaldstiden.
 Den generelle ophævelse af fradragsretten for renter af skatter samt told-  

 og forbrugsafgifter, der blev indført ved ligningslovens § 17A, har haft  

 virkning for renter, der er påløbet fra og med 1. januar 1976. Den nye  

 affattelse af § 17A har derfor ligeledes virkning for renter, der påløber fra  

 og med 1. januar 1976.
 Fradragsretten for renter vedrørende kildeskattelovens § 3, stk. 4, blev  

 ophævet allerede fra 1. januar 1975 ved den ved lov nr. 264 af 22. maj 1974  

 foretagne ændring af kildeskattelovens § 23, stk. 1, 2. pkt., hvilken ændring  

 i kraft af § 12, stk. 3, i loven om særlig indkomstskat m.v. umiddelbart fik  

 virkning også for den særlige indkomstskat.
 Ved § 2, stk. 2, i loven af 19. december 1975 er det imidlertid bestemt,  

 at renter vedrørende § 7B i loven om særlig indkomstskat og vedrørende  

 kildeskattelovens § 3, stk. 4, kan fradrages også, hvis de er påløbet før 1  

 januar 1976. Det vil sige, at fradragsretten for renter vedrørende de to  

 lovbestemmelser er bevaret også for renter i 1975.
 Ad 3) til § 32A.
 For personer og dødsboer udløber fristen for indgivelse af selvangivelse  

 den 15. februar, jfr. statsskattelovens § 22. Efter den tidligere affattelse  

 af § 32A kunne ligningsmyndighen dog efter ansøgning indrømme udsættelse med  

 indgivelsen.
Ved den nye affattelse af § 32A er der indført hjemmel for ligningsrådet  

 til at fastsætte generelle, ansøgningsfrie frister for indgivelse af  

 selvangivelsen for bogførings- eller regnskabspligtige personer og dødsboer,  

 hvis indkomstår udløber den 31. december eller senere.
For indkomståret 1975  

 fremgår de af ligningsrådet fastsatte frister af statsskattedirektoratets  

 cirkulære nr. 446 af 22. december 1975.
Bogførings- eller regnskabspligtige personer og dødsboer kan efter  

 ansøgning i hvert enkelt tilfælde indrømmes yderligere udsættelse hos den  

 lokale ligningsmyndighed.
Ved behandlingen af andragender om yderligere  

 henstand bør ligningsmyndigheden tage skyldigt hensyn til ligningsarbejdets  

 praktiske tilrettelæggelse.
Skatteydere, der ikke er bogførings- eller regnskabspligtige, kan efter  

 ansøgning i hvert enkelt tilfælde til den lokale ligningsmyndighed få  

 udsættelse med indgivelse af selvangivelse.
Ansøgning om udsættelse vil kun  

 kunne forventes imødekommet i særlige tilfælde, f.eks. ved skatteyderens  

 pludselige sygdom.
 Skattepligtige selskaber og foreninger m.v., for hvilke fristen for  

 indgivelse af selvangivelse er fastsat i selskabsskattelovens § 27, stk. 1,  

 er ikke omfattet af den nye bestemmelse.
 Ad 4) til § 15D.
 På given foranledning gør man opmærksom på, at de i cirkulære nr. 249 af  

 23. december 1975 om ændringer i ligningsloven m.v. omtalte regler om  

 beregning af lejeværdi for enfamilieshuse, hvor den skattepligtige er fyldt  

 67 år ved kalenderårets udløb, også omfatter ejerlejligheder tilhørende  

 sådanne skattepligtige.
 Skattedepartementet, den 11. maj 1976.
Hans P.
Gøtrik.
/ O.
Skau Wogensen.
