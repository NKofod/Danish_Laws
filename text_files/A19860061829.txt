 Herved bekendtgøres lov nr. 13 af 14. februar 1874 om  

 forbud mod visse tændstikker m.m. med de ændringer, der følger af lov nr. 213  

 af 4. juni 1965.
§ 1.  Efter den 1. januar 1875 forbydes det her i  

 landet at forfærdige tændstikker, i hvis tændsats der findes hvidt fosfor,  

 eller andre tændstikker end sådanne, der er bestemt til at afstryges på  

 særlige dertil indrettede strygeflader.
Det forbydes derhos fra samme tid her  

 til landet at indføre og efter den 1. juli 1875 her i landet at forhandle  

 tændstikker, hvis forfærdigelse i henhold til det ovenstående er forbudt.
 § 2.  I de tændstikfabrikker, i hvilke der bruges rødt  

 (amorft) fosfor og klorsurt kali, skal de rum, hvori bearbejdelsen af det  

 røde fosfor foregår, være vel afsondrede fra de lokaler, hvori der arbejdes  

 med klorsurt kali.
 § 3.  Overtrædelse af loven straffes med bøde.
 § 4.  Denne lov kan ved kongelig anordning udvides til  

 at gælde for Færøerne.
