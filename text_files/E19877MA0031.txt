idrætsforening Der har været rejst spørgsmål om momsfritagelse for køb af materialer til  

 en idrætsforenings klubhus, og om betaling af moms af erhvervsdrivendes  

 frivillige arbejde ved klubhusets opførelse.
Materialerne til klubhuset blev  

 leveret til nettopriser plus moms, og huset blev opført på frivillig basis af  

 bl a lokale erhvervsdrivende i deres fritid.
 Ministeren for skatter og afgifter meddelte, at der ikke var hjemmel i  

 momsloven til at godtgøre momsen af de materialer, der blev brugt ved  

 opførelsen af klubhuset.
 De erhvervsdrivende skulle ikke betale moms af deres hjælp til opførelsen  

 af klubhuset.
 I tilknytning hertil meddelte departementet, at i afgørelsen ligger, at en  

 person ikke skal hindres i en personlig, gratis og frivillig indsats på linie  

 med andre, blot fordi han er indehaver af en momsregistreret virksomhed.
Afgørelsen betyder ikke, at en person fra sin momsregistrerede virksomhed  

 uden momsberigtigelse kan benytte varer eller driftsmidler, fx en lastbil,  

 til formål uden for virksomheden.
Momsregistrerede personer kan derfor ikke  

 generelt bistå foreninger mv, uden at der skal betales moms, selv om der ikke  

 ydes betaling.
