 I tilslutning til finansministeriets cirkulære af 21. november 1979, j.nr.  

 6. kt. 1827/79, om samarbejde og samarbejdsudvalg i statens virksomheder og  

 institutioner er der mellem Den danske Dyrlægeforening, Foreningen af  

 Tilsynsfunktionærer ved Levnedsmiddelindustrien og veterinærdirektoratets  

 afdeling for kødkontrol truffet aftale om følgende specielle regler for  

 oprettelse og sammensætning af samarbejdsudvalg indenfor den statslige  

 kødkontrol.
 1. I forbindelse med afdelingen for kødkontrol  

 nedsættes et hovedsamarbejdsudvalg samt for hvert kødkontroldistrikt et  

 områdeudvalg.
 Hovedsamarbejdsudvalget udarbejder retningslinier for fordelingen af  

 arbejdsopgaverne mellem hovedsamarbejdsudvalget og områdeudvalgene.
 2. Samarbejdsudvalgenes sammensætning.
 Hovedsamarbejdsudvalget:
 Ledelsessiden består af lederen af veterinærdirektoratets afdeling for  

 kødkontrol, veterinærinspektørerne for kødkontroldistrikterne (2.-5.),  

 lederen af veterinærdirektoratets laboratorium samt lederen af  

 veterinærdirektoratets regnskabsafdeling.
 Medarbejdersiden består af 2 overdyrlæger og 3 fast dyrlæger, udpeget af  

 Den danske Dyrlægeforening, samt 2 tilsynsfunktionærer, udpeget af Foreningen  

 af Tilsynsfunktionærer ved Levnedsmiddelindustrien.
 Områdeudvalgene:
 Ledelsessiden består af lederen af det lokale kødkontroldistrikt samt 3  

 overdyrlæger udpeget af veterinærdirektoratet.
Medarbejdersiden består af 2 faste dyrlæger, udpeget af Den danske  

 Dyrlægeforening, samt 2 tilsynsfunktionærer, udpeget af Foreningen af  

 Tilsynsfunktionærer ved Levnedsmiddelindustrien.
Medarbejderrepræsentanterne  

 udpeges blandt de inden for distriktet udpegede/valgte  

 tillidsrepræsentanter/talsmænd.
 3. Aftalen, som afløser aftalen af 13. december 1979,  

 træder i kraft den 1. januar 1982.
 København, den 23. december 1981.
 Foreningen af Tilsynsfunktionærer ved  

 Levnedsmiddelindustrien.
Knud Erik Johansen Den danske Dyrlægeforening.
Sven Rasmussen Veterinærdirektoratet.
