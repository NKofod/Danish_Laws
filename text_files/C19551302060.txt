Betegnelsen destruktionsanstalt.
Fra flere anstalter er der klaget over  

 denne betegnelse, som man gerne vil bort fra.
Man ønsker i stedet  

 »Kødfoderfabrik« eller noget i samme retning.
Men dels er der mange  

 andre kødfoderfabrikker end de aut. anstalter, f.eks. alle foderstoffabrikker  

 og foderstofhandlere, og dels siger ordet »kødfoderfabrik« ikke,  

 hvad det egentlig drejer sig om.
Endelig behøver en destruktionsanstalt slet  

 ikke at lave kødbenmel, selvom alle anstalter vel hidtil har gjort det.
Hovedsagen ved en destruktionsanstalt er destruktionen, ganske vist ikke  

 en destruktion af kødet, men en destruktion - ødelæggelse - af de  

 smitstoffer, som kødet (d.v.s. kadavere, konfiskater eller kødaffald) er  

 befængt med.
Disse smitstoffer skal helst ødelægges, uden at kødet ødelægges  

 til brug som foderstof el.lign.
Og det er til denne destruktion af  

 smitstoffer , anstalterne er autoriseret.
Betegnelsen destruktionsanstalt  

 dækker altså udmærket disse virksomheders art.
 Kunne man finde en anden og bedre betegnelse, der dækker det samme som  

 »destruktionsanstalt«, ville man ikke have noget imod en ændring.  

 Man har ikke her kunnet finde en sådan betegnelse.
Indtil videre kan man kun foreslå, at man bibeholder betegnelsen  

 destruktionsanstalt for de autoriserede anstalter.
Disse kan jo blot - som  

 det også sker i praksis - kalde sig noget andet, jfr. »A/S Blåkilde  

 mølles fabrikker« og »Kødfoderfabrikken Sjælland, A.m.b.a.«.  

 Men man må jo finde sig i fra myndighedernes side at blive betegnet som  

 destruktionsanstalt, og man bør i øvrigt gøre sig klart, at dette ikke er  

 nogen deklasserende betegnelse, tværtimod.
 Forøvrigt ville hele dette forhold måske ændres totalt, hvis anstalterne i  

 stedet for at undgå denne betegnelse satte en ære i at bruge den.
Destruktionsanstalternes opgave: De produkter, der er tale om, må kun  

 afhændes direkte til en autoriseret destruktionsanstalt, og de skal her  

 destrueres på foreskreven måde.
Destruktionsanstalterne er et overmåde  

 vigtigt led i den offentlige hygiejne, idet de stort set skal modtage alt  

 muligt smittefarligt materiale og uskadeliggøre det, således at det ikke  

 giver anledning til smitte til mennesker eller dyr.
Dette er i høj grad en  

 samfundsmæssig og samfundsnyttig opgave.
 Men destruktionsanstalterne er tillige almindelige erhvervsvirksomheder.  

 De modtager ikke støtte fra det offentlige, og de må altså selv ved driften  

 sørge for den økonomiske side af sagen, herunder må de afholde udgifterne til  

 selve destruktionen og til de øvrige forholdsregler, der skal træffes for at  

 sikre mod smittemuligheder.
Når det foran er sagt, at anstalterne ikke modtager støtte fra det  

 offentlige, menes hermed, at de ikke modtager økonomisk hjælp.
Samfundet er  

 imidlertid i høj grad interesseret i, at anstalterne drives og kan drives på  

 sund måde, og med så god en økonomi, at de krav, der stilles, kan opfyldes,  

 og dette har da også resulteret i, at man ikke har givet autorisation til  

 hvem som helst, men tværtimod altid har søgt anstalternes antal passende  

 begrænset, således at der er en rimelig mulighed for fuldt ud at varetage den  

 samfundsmæssige opgave og at opfylde de krav, der følger heraf.
 Det er vist exceptionelt, at private erhvervsvirksomheder varetager en så  

 betydningsfuld og krævende samfundsmæssig opgave, som uskadeliggørelse af  

 store mængder smitstoffer og sikring mod smitte er, og den bliver ikke mindre  

 betydningsfuld og krævende derved, at de fremstillede produkter for en stor  

 del ender som foder og altså uhyre let vil forårsage smitte, hvis  

 destruktionen af en eller anden grund svigter.
 Destruktionsanstalternes indretning: Destruktionsanstalternes opgave er  

 som nævnt at modtage smittefarligt materiale og at uskadeliggøre dette  

 samtidig med, at råvaren omdannes til produkter, der kan udnyttes  

 industrielt, hvilket i praksis vil sige kødbenmel og teknisk fedt (samt  

 huder, halehår, horn o.l.).
 Endvidere er det anstalternes opgave at drage omsorg for, at de  

 uskadeliggjorte varer forbliver uskadelige, m.a.o. at de ikke igen forurenes  

 fra råvarerne, direkte eller ved mellemled, før de afhændes.
Dette har man været klar over i mange år, og en anstalt har derfor altid  

 skullet bestå af en uren afdeling, hvor de smittefarlige varer føres ind og -  

 så godt adskilt herfra som muligt - en ren  afdeling, hvor de steriliserede  

 varer opbevares og evt. behandles.
Men det har vist sig, at man alt for  

 hyppigt har fundet smittefarlige bakterier i den rene afdeling og i de  

 »uskadeliggjorte« produkter, og at den væsentligste smittefare ikke  

 har bestået i, at sterilisationen ikke er effektiv nok, men derimod i, at de  

 steriliserede varer efter sterilisationen igen er smittet fra den urene  

 afdeling (med vogne, redskaber, fodtøj m.m.). Adskillelsen mellem de 2  

 afdelinger har altså ikke været effektiv nok.
Endelig må man være klar over, at smelterummet frembyder en ikke tidligere  

 påagtet, men betydelig fare.
I smelterummet er der fugtighed, varme og  

 bakterienæringsstoffer.
Det vil sige, at der er stor mulighed for, at en så  

 ringe mængde smitstof, som ikke i sig selv ville betyde nogen større fare,  

 hvis den blev tilblandet det færdige (tørre) kødbenmel, i smelterummet vil  

 formere sig stærkt og mangedoble risikoen.
Og dette vil igen sige, at man  

 nødvendigvis må tilvejebringe en effektiv adskillelse mellem smelterummet og  

 de færdige produkter.
Den ideelle destruktionsanstalt er derfor en anstalt, der kun består af  

 den urene afdeling og smelterummet, og hvorfra de fremstillede færdigvarer  

 (kødbenkager og fedt) straks og uden at blive udsat for nogen som helst  

 forurening bringes bort til videre behandling på en anden virksomhed.
Man må  

 være klar over, at en destruktionsanstalt er et smittefarligt område, og at  

 anden virksomhed derfor ikke bør indrettes i mere eller mindre direkte  

 kontakt med en destruktionsanstalt.
Dette gælder i særlig grad en virksomhed,  

 der arbejder med foderstoffer (for slet ikke at tale om levnedsmidler). Når  

 en anstalt skal saneres, bør den indrettes efter dette princip.
En anstalt må i det hele taget kunne drives med så ringe smitterisiko som  

 muligt.
Den bør derfor hurtigt og let kunne renses og desinficeres effektivt.  

 Også derfor er den bedste anstalt den, som kun består af uren afdeling og  

 smelterum, og hvorfra kødbenkager og fedt straks fjernes.
En sådan anstalt  

 vil ofte være tømt for varer, således at rensning og desinfektion er let at  

 gennemføre.
Til de nuværende destruktionsanstalter er som regel knyttet et mølleri for  

 kødbenmel og evt. for fremstilling af foderblandinger.
En fuldstændig  

 fjernelse fra hinanden af destruktionsanstalt og mølleri (foderstoffabrik) er  

 som nævnt i høj grad ønskeligt, men vil utvivlsomt på nogle af vore anstalter  

 støde på temmelig store vanskeligheder.
Som en mindre effektiv, men måske  

 brugelig udvej kan man forsøge at etablere en effektiv afspærring af mølleri  

 (foderstoffabrik) fra destruktionsanstalten.
I fremtiden må så  

 prøveundersøgelser vise, om en sådan afspærring er tilstrækkeligt, hvilket  

 bl.a. vil afhænge af, om man under det daglige arbejde er i stand til stadig  

 at udvise den nødvendige omhu.
Selve anstalten bør være placeret i egnet terræn og skal være passende  

 afspærret og adskilt fra omverdenen til sikring mod bortslæbning af smitte  

 ved tilfældige personer eller dyr.
Ved indgangene til anstalten bør findes  

 tydeligt opslag »Adgang forbudt«.
 Den urene afdelings indretning og drift: Den urene afdeling  

 (»slagteloft«, aflæsningsplads, huderum m.m.) får tilført alle  

 råvarerne (kadavere, konfiskater, affald) og rummer altså en meget betydelig  

 smittefare.
 Alt, hvad der i praksis kan gøres, skal gøres, for at hindre  

 smittespredning.
Selve destruktionen af råvarer, gødning og spildevand skal ikke her  

 omtales nærmere.
Der er fastsat regler af 28/4 1954 om de mindstekrav, der  

 stilles m.h.t. destruktionen.
Hvis disse regler følges, er der sikkerhed for,  

 at varen bliver uskadeliggjort.
Der skal naturligvis udvises stor omhu også  

 med destruktionens gennemførelse.
Det er veterinærdirektoratets opfattelse,  

 at destruktionen af de sædvanlige råvarer i tørsmelter stort set har været  

 tilfredsstillende, men at samme sikkerhed ikke overalt har været til stede  

 ved behandling af tørre varer som kød- og benmel o.l. eller ved destruktionen  

 af gødning og spildevand.
Med fornøden omhu skulle en sikker sterilisation af  

 varerne dog være temmelig let at gennemføre.
Vanskeligheden ligger i at  

 hindre, at varerne, efter at sterilisationen har fundet sted, igen smittes  

 fra den urene afdeling.
Afspærring: Den urene afdeling skal så godt som i praksis muligt være  

 afspærret fra omverdenen og fra den rene afdeling.
Uden for arbejdstiden skal  

 porte og døre være lukket og låset, så uvedkommende personer eller dyr ikke  

 har adgang til den urene afdelings bygninger eller gårdsplads.  

 Ventilationsåbninger og åbne vinduer o.l. skal være forsynet med trådnet til  

 hindring af adgang for fugle.
Også i arbejdstiden skal hindres, at  

 uvedkommende personer og dyr får adgang.
Besøg - og specielt af større  

 forsamlinger - bør absolut undgås.
Forevises afdelingen endelig for  

 besøgende, må det pålægges dem kun at færdes, hvor der er tilsyneladende  

 rent, ikke at røre ved noget med hænder eller klæder og at desinficere  

 fodtøjet, når afdelingen forlades, ligesom de bagefter ikke må tillades  

 adgang i den rene afdeling (skal begge afdelinger beses, skal rækkefølgen  

 være: Først det reneste, derefter det mindre rene, sidst selve den urene  

 afdeling, hvorefter fodtøjet desinficeres).
 Der skal forefindes vadskeindretninger og indretninger til desinfektion af  

 overtrækstøj o.l. til brug for personer, som har lovligt ærinde i den urene  

 afdeling (f.eks. dyrlæger, som skal foretage obduktion).
Bygninger og gårdsplads i den urene afdeling skal være lette at rense og  

 desinficere.
Der må ikke ske trafik direkte fra lokalerne til  

 »frit« område.
Der bør være en gårdsplads, som skal være  

 cementeret, men (af hensyn til rensning og desinfektion) ikke af for stor  

 udstrækning.
Folkelokaler m.m.
Den personlige hygiejne er et meget væsentligt forhold  

 med henblik på at hindre smitte til mennesker og dyr.
Den personlige hygiejne  

 skal på anstalterne være af en sådan standard, at folkene, når de forlader  

 anstalten, ikke kan frembyde nogen gene eller fare, i hjemmet eller  

 andetsteds, og at de ikke er underkastet restriktioner af nogen art f.eks.  

 med henblik på i givet fald at skifte arbejdsplads.
Folkelokalerne skal - og i højere grad end på andre arbejdspladser - være  

 indbydende og lune.
Foruden spiselokale m.m. skal der være garderobe for  

 gangtøj og - adskilt herfra - garderobe for arbejdstøj og imellem disse  

 vaske- og baderum med varmt og koldt vand samt rengøringsmidler.
Når folkene  

 møder til arbejde, skal alt deres tøj (herunder undertøjet) anbringes i  

 gangtøjsgarderoben, hvorefter de i arbejdstøjsgarderoben ifører sig  

 arbejdstøjet.
Ved arbejdstids ophør efterlades al påklædning i  

 arbejdstøjsgarderoben, vadsk og badning sker i vadske-baderummet, og i  

 gangtøjsgarderoben ifører folkene sig det private tøj.
Alt arbejdstøj  

 (ydertøj, undertøj, sokker, lommetørklæder, fodtøj etc.) skal forblive på  

 anstalten og renses og evt. repareres ved dennes foranstaltning.
Der skal  

 altså på anstalten indrettes rum til tøjvask.
Det naturlige vil formentlig  

 være, at anstalten ejer og udleverer al arbejdspåklædning.
Tilhører  

 arbejdspåklædningen folkene, må intet deraf igen overgives til disse undtagen  

 i renvasket stand.
 Der skal være forbindsstoffer, desinfektionsmidler o.l. til rådighed for  

 folkene.
Transport af råvarer til anstalten bør ske i biler tilhørende anstalten  

 og stationeret på denne.
Bilerne skal være forskriftsmæssigt indrettet (som  

 til transport af kadavere), medmindre transporten sker i tætte  

 metalbeholdere.
Hver gang en vogn er aflæsset, skal dens lad indvendigt og udvendigt  

 renses og desinficeres omhyggeligt.
Det samme gælder hjulene.
Tønder skal  

 renses og desinficeres på separat plads og de rensede og desinficerede tønder  

 skal derefter opbevares således, at de ikke udsættes for igen at blive  

 forurenet, før de udleveres.
 De heromhandlede vogne må ikke bruges til transport af andre varer,  

 specielt færdigvarer.
 Garagen bør som nævnt ligge på anstalten, ikke i for nær kontakt med  

 råvarerne, men f.eks. med indkørsel fra den urene afdelings gårdsplads.
Chaufførerne , der afhenter råvarer, hører til personalet i den urene  

 afdeling.
Når de møder til arbejde, skal de skifte tøj, og efter arbejdet  

 skal de bade og skifte om til privattøj.
Chaufførerne kommer meget i  

 forbindelse med landejendomme, hvorfor en særlig forsigtighed er nødvendig.  

 Chaufførerne bør for hver landejendom, de har besøgt, vaske hænder og  

 desinficere fodtøj, og evt. overtrækstøj (gummi el.lign.), ligesom de så vidt  

 muligt ikke bør færdes i staldene.
Huderummet hører til den urene afdeling.
Den foreskrevne saltning af  

 huderne medfører en betydelig formindskelse, men ikke nogen sikker fjernelse  

 af den med huderne forbundne smittefare.
Huderne skal saltes under forhold,  

 der giver så lidt kontakt med andre råvarer (herunder friske huder) som  

 muligt, og de skal - når saltningen er tilendebragt - fjernes fra anstalten  

 uden at komme i kontakt med råvarer (herunder friske huder).
Hestehalehår, kohalehår, hestesko, tøjr, reb, sække o.l. samt  trækasser  

 o.l.
Desinfektion af disse ting kan foregå i den urene afdeling, men så  

 separat som muligt.
Også her gælder det at der skal være så lidt kontakt med  

 råvarer som muligt under opbevaringen på virksomheden og ved fjernelsen  

 derfra.
 Gødningen bør - på anstalten eller hos aftageren - opsamles i en mødding,  

 som bør henligge en passende tid, før den udbringes på markerne.  

 Destruktionsanstalternes mødding skal være lukket.
Spildevandet: Bør renses omhyggeligt i særligt rensningsanlæg, før det  

 ledes bort.
Spredning af spildevandet med regnkanon må ikke finde sted.  

 Spildevandet bør ikke benyttes til overrisling af arealer, medmindre disse er  

 afspærret; det således afspærrede areal må ikke afgræsses og der må ikke  

 fjernes nogen afgrøde derfra.
 Gener for omgivelserne (f.eks. som følge af lugt, gødning, spildevand  

 m.m.). Fra embedslæge, kommunalbestyrelse og sundhedskommission samt evt.  

 andre myndigheder kan der stilles krav til undgåelse af sådanne gener.
Den rene afdelings indretning og drift.
Den rene afdeling skal være  

 afspærret fra den urene afdeling og fra omverdenen.
Afdelingen bør have en  

 begrænset - ikke for stor - cementbelagt gårdsplads.
Den rene afdeling bør helst kun bestå af rummet, hvori  

 destruktionskedlerne er anbragt samt af folkelokaler (indrettet som foran  

 angivet) for de her beskæftigede folk.
Fedt og kødkager skal adskilles (i  

 fedtpresse eller centrifuge el.lign.); massen skal med rene skovle skovles  

 fra sikassen (uden at der trædes op i denne) og direkte over i presse  

 (centrifuge), og herfra skal kødkagen i så hel tilstand som muligt og uden at  

 komme i berøring med gulv o.a. fjernes fra anstalten.
Alt, hvad der måtte  

 falde på gulvet, skal påny lægges i kedlen og steriliseres igen.
Det skal  

 tilstræbes, at der i dette lokale holdes så rent som i en  

 levnedsmiddelvirksomhed.
 Gulv m.m. skal holdes omhyggeligt rent og bør jævnligt (d.v.s. flere gange  

 daglig) renses og derefter desinficeres med klorvand (1 snapseglas kloressens  

 til 1 spand vand).
Som tidligere nævnt skal selve destruktionsprocessen ikke omtales nærmere,  

 idet der henvises til de herom fastsatte regler.
Hvis disse nøje følges, er  

 der sikkerhed for, at varen bliver uskadeliggjort.
 Gødningen . Til destruktionen hører også kogningen af gødningen og  

 spildevand, der derefter ledes til møddingen, hvor vand og gødning adskilles.  

 Møddingen bør ikke være anbragt i den urene afdeling, men kan være anbragt  

 helt uden for de afspærrede områder.
---------------- Den urene og den rene afdeling bør altså være afspærret fra hinanden og  

 fra omverdenen.
Vogne, redskaber m.m., som bruges i den ene afdeling, må ikke  

 bruges i den anden afdeling, og til kontrol hermed bør man holde alle  

 redskaber m.m. i den urene afdeling malet med en farve (f.eks. hvidt) og i  

 den rene afdeling med en anden farve (f.eks. blåt), samt anskaffe arbejdstøj  

 og fodtøj m.m., der tydeligt afviger fra hinanden i de 2 afdelinger.
Virksomhedens leder og den tilsynsførende dyrlæge har adgang til begge  

 afdelinger, idet det er en forudsætning, at de på forbilledlig måde iagttager  

 de nødvendige forsigtighedsregler, hvortil bl.a. hører, at man går ind i den  

 rene afdeling først og i den urene afdeling sidst (aldrig omvendt), hvorefter  

 fornøden vask og desinfektion foretages.
Efter at man har været i den urene  

 afdeling, bør man ikke ved samme besøg gå ind i den rene afdeling.
Det giver  

 sig selv, at der skal bruges fodtøj, som kan tåle stadig desinfektion, og at  

 der normalt bruges særligt overtrækstøj i den urene afdeling.
Personalet i den ene afdeling må normalt ikke komme i den anden.
Skulle  

 noget sådant undtagelsesvis være ønskeligt eller nødvendigt, skal den  

 pågældende på normal vis skifte om til privat tøj (herunder - hvis han kommer  

 fra den urene afdeling - bade) og i den anden afdelings folkerum igen på  

 normal vis skifte om til denne afdelings arbejdstøj.
Opsynsmanden hører hjemme i den rene afdeling, hvor han bl.a. til  

 stadighed skal overvåge, at destruktionen foregår forskriftsmæssigt, og at  

 arbejdet i øvrigt foregår på tilfredsstillende måde med henblik på at undgå  

 forurening af de steriliserede produkter.
Opsynsmanden har dog tillige adgang  

 til den urene afdeling med henblik på at tilse, at også arbejdet her foregår  

 forekriftsmæssigt, men forinden han går derind, skal han iføre sig  

 overtrækstøj, der let kan vadskes og desinficeres (f.eks. gummikittel), og  

 fodtøj (træskostøvler eller gummistøvler), der let kan vadskes og  

 desinficeres.
Han må ikke foretage egentlig arbejde i den urene afdeling og  

 skal i så stor udstrækning som muligt undgå berøring af noget derinde.
Når  

 han forlader den urene afdeling skal overtrækstøj og fodtøj desinficeres og  

 skiftes, ligesom han skal vadske hænder.
Maskinfolkene og andre faste håndværkere skal så vidt muligt være  

 beskæftiget enten i den urene eller i den rene afdeling, men er det  

 nødvendigt, har de adgang til begge afdelinger og skal i så fald forholde sig  

 som angivet for opsynsmanden.
Såfremt deres arbejde i den urene afdeling  

 medfører, at de kommer i intimere berøring med smittefarlige ting, skal de  

 ved ankomst til og bortgang fra den urene afdeling forholde sig som denne  

 afdelings øvrige personale.
Håndværkerne udefra: De bør af anstalten forsynes med overtrækstøj og  

 fodtøj, som de ikke bringer med sig, når de forlader anstalten.
De bør så  

 vidt muligt være beskæftiget enten i den ene eller i den anden afdeling og  

 bør i så stort omfang som muligt undgå passage mellem afdelingerne.
I øvrigt  

 må de forholde sig som de faste håndværkere.
------------------- Mølleri, fedt m.m.
For at undgå smittefare er det som nævnt nødvendigt,  

 at den steriliserede vare snarest efter sterilisationen fjernes under  

 iagttagelse af størst mulig påpasselighed.
 Dette kan ske ved, at de fremstillede kødkager og fedtet snarest afhentes  

 af en helt anden og andetsteds beliggende virksomhed (mølleri). Eventuelt kan  

 anstalten og denne anden virksomhed (mølleriet) tilhøre samme ejer, men i så  

 fald bør det nøje iagttages bl.a., at personalet på mølleriet ikke  

 beskæftiges på anstalten (og omvendt), og ejeren (lederen) må selv iagttage  

 alle nødvendige forsigtighedsregler.
 Når de steriliserede produkter på denne måde fjernes næsten kontinuerligt,  

 opnår man tillige, at den rene afdeling ofte er tom for varer, og at den  

 derfor let lader sig rense og desinficere, hvad man bør gøre så ofte som  

 muligt, helst flere gange dagligt (til desinfektion kan bruges klorvand  

 fremstillet ved at sætte ca. et snapseglas kloressens til en spand vand).
For nogle virksomheder vil det formentlig være et ønske at søge at bevare  

 et eksisterende mølleri på anstalten eller i forbindelse dermed.
Også dette  

 kan måske lade sig gøre, men man må blot være klar over, at mølleriet må  

 adskilles særdeles effektivt fra den øvrige virksomhed, både hvad indhegning,  

 bygninger, vogne, redskaber m.m. og personale angår.
Ingen, der beskæftiges  

 på anstalten, bør have lov at komme i mølleriet (og omvendt). Dyrlægen og  

 opsynsmanden bør normalt ikke komme i mølleriet, og er det nødvendigt, må der  

 iagttages stor forsigtighed, og så vidt muligt bør man kun gå ind i  

 mølleriafdelingen, når man kommer til virksomheden og forinden man kommer på  

 den øvrige virksomhed.
Hvad der er sagt om dyrlægen og opsynsmanden gælder  

 også virksomhedens leder, håndværkere, evt. besøgende el.a.
 Afgørende for, om indretning på denne måde kan anses for  

 tilfredsstillende, vil løbende undersøgelser af de fremstillede produkter  

 m.m. være.
Det mest rationelle er, at foruden kødkagerne også fedtet bringes bort fra  

 kontakt med smelterummet.
Fedtet rummer ikke samme fare som kødkagerne, dels  

 fordi det ikke bruges til foder o.l., og dels fordi det senere underkastes  

 yderligere steriliserende behandling.
Hensigten med at fjerne fedtet er altså  

 nærmest at holde smelteriet tømt for varer, så rengøring og desinfektion her  

 let gennemføres, og at opnå, at de til mølleriet hørende folk,  

 befordringsmidler m.m. også kan bruges til fedtet.
Hvis en virksomhed endelig  

 vil beholde fedtet i kontakt med smelteriet, kan dette evt. lade sig gøre,  

 men der må da sættes mere ind på smelteriets rengøring og desinfektion,  

 fedttønderne bør desinficeres før de fjernes, og de bør ikke transporteres  

 bort af personale eller med befordringsmidler, der har noget med mølleriet at  

 gøre.
Mølleriet bør - for at undgå bakterievækst - holdes tørt.
Også af den  

 grund er forbindelse med smelteriet (hvorfra fugt kan tilføres med fodtøj,  

 vogne, redskaber, damp etc.) i høj grad uønskelig.
Og af samme grund bør man  

 undgå at slæbe fugt ind udefra (i regnvejr), ligesom man i så stor  

 udstrækning som muligt bør undgå vadsk af lokaler og inventar m.m.
I  

 mølleriet bør herske god orden.
Trafik bør i så stor udstrækning som muligt  

 foregå på bestemte steder, hvor fejning bør undgås (i stedet foreslås brug af  

 en støvsuger - og det opsugede bør underkastes ny destruktion).
Selv om vadsk og desinfektion af mølleriet ikke skulle være noget jævnligt  

 forekommende, kan man naturligvis komme ud derfor.
En særlig vanskelighed  

 frembyder her desinfektionen af selve mølleri - maskinerne, hvorfor angives  

 en metode, som er brugt af en af vore anstalter: Man brugte en rigelig  

 portion fint savsmuld tilsat formalin (30 g formalin pr. kg. savsmuld) og lod  

 maskinerne arbejde med dette, indtil savsmuldet begyndte at komme ud igen,  

 satte derefter maskineriet i stå og lod savsmuldet forblive deri natten over.  

 Siloerne desinficeres ligeledes med formalin: I den tomme silo anbringes en  

 spand med formalin, der opvarmes med elektrisk vandvarmer.
Den med  

 formalindampe fyldte silo står lukket i ca 1 døgn.
Dyrehold på eller i nærmere forbindelse med en destruktionsanstalt kan  

 ikke tillades.
I mølleri kan evt. holdes de nødvendige katte til bekæmpelse  

 af rotter.
 Fluer skal bekæmpes.
 For rottesikring og rottebekæmpelse på anstalterne gælder  

 indenrigsministeriets vejledning af 9/8 1949 vedrørende rottesikring og  

 rottebekæmpelse på slagterier, mejerier o.lign. virksomheder.
----------------- Laboratoriemæssig undersøgelse.
Det må påregnes, at der fremtidig i  

 større udstrækning end hidtil vil blive foretaget undersøgelse af prøver  

 indsamlet på anstalterne, og at disse undersøgelsers resultat vil få  

 betydning for, om en anstalts drift kan anses for tilfredsstillende eller ej.
