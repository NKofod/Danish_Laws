Meddelelser fra Søfartsstyrelsen A.  

 Arbejdsmiljø i skibe.
Kapitel XII B   Arbejdsmiljøråd, 1.  

 juli 2002 Afsnit B	Fiskeriets Arbejdsmiljøråd og  

 Arbejdsmiljøtjeneste Regel 1	Fiskeriets  

 Arbejdsmiljøråd 1	Søfartsstyrelsen opretter et Fiskeriets  

 Arbejdsmiljøråd.
 2	Fiskeriets Arbejdsmiljøråd er en privat  

 selvejende institution.
3	Fiskeriets Arbejdsmiljøråd har til  

 formål at .1	fremme fiskernes sikkerhed og sundhed både  

 fysisk og psykisk, .2	forebygge arbejdsmiljøskader, herunder  

 arbejdsulykker, erhvervssygdomme og nedslidning blandt ansatte på  

 danske fiskeskibe, og .3	skabe og udbygge grundlaget for, at fiskernes  

 sikkerhedsorganisation gennem et organiseret arbejdsmiljøarbejde  

 sættes i stand til at løse sikkerheds- og  

 sundhedsspørgsmål, således at der kan opretholdes et  

 sikkert og sundt arbejdsmiljø, der til enhver tid er i  

 overensstemmelse med den tekniske og sociale udvikling inden for fiskeriet og  

 i samfundet.
4	Fiskeriets Arbejdsmiljøråds opgaver er  

 at .1	kortlægge og vurdere erhvervets  

 arbejdsmiljøproblemer i samarbejde med rederne og  

 sikkerhedsorganisationen, .2	give oplysning og vejledning om de regler og  

 bestemmelser, der gælder inden for fiskeriområdet, .3	koordinere havnesikkerhedsudvalgenes arbejde, .4	fremsætte ønsker og forslag til  

 Skibstilsynsrådet og Søfartsstyrelsen om ændringer i  

 bestemmelserne om sikkerheds- og sundhedsforhold i fiskeskibe, .5	stille forslag og udtale sig om nye regler samt om  

 enkelte sager, som Skibstilsynsrådet eller Søfartsstyrelsen  

 forelægger det, og .6	samarbejde og deltage i gensidig udvikling af  

 informationer med andre berørte myndigheder og organer samt medvirke  

 til indsamling og revision af statistisk materiale om sikkerheds- og  

 sundhedsforholdene i fiskeskibe.
 5	Fiskeriets Arbejdsmiljøråd ledes af en  

 bestyrelse med indtil 8 medlemmer, der udgør en ligelig  

 repræsentation for henholdsvis partsfiskere og redere.
 6	Repræsentanter og stedfortrædere til  

 bestyrelsen udnævnes af Søfartsstyrelsen efter indstilling fra  

 de mest repræsentative fiskeriorganisationer efter en af  

 Skibstilsynsrådet udarbejdet særlig  

 udvælgelsesprocedure.
 7	De nærmere regler om Fiskeriets  

 Arbejdsmiljøråd og dets virksomhed fastsættes af  

 rådet i vedtægter, der godkendes af  

 Søfartsstyrelsen.
Regel 2	Fiskeriets  

 Arbejdsmiljøtjeneste 1	Fiskeriets Arbejdsmiljøråd etablerer en  

 Fiskeriets Arbejdsmiljøtjeneste.
 2	Fiskeriets Arbejdsmiljøtjeneste varetager  

 arbejdet med sikkerheds- og sundhedsforhold for personer, der i søen  

 arbejder om bord på fiskeskibe, og er sekretariat for Fiskeriets  

 Arbejdsmiljøråd og eventuelle af rådet nedsatte  

 udvalg.
 3	Alle, der i søen er beskæftiget med  

 fiskeri, herunder bierhvervsfiskere, er omfattet af Fiskeriets  

 Arbejdsmiljøtjeneste.
4	Fiskeriets Arbejdsmiljøtjeneste har til opgave  

 efter retningslinier fastsat af Fiskeriets Arbejdsmiljøråd  

 at .1	identificere og vurdere  

 arbejdsmiljømæssige problemer på fiskeskibe samt  

 bistå redere, de ansatte og fiskeriets sikkerhedsorganisation ved  

 løsning af arbejdsmiljømæssige  

 spørgsmål, .2	rådgive redere, de ansatte og fiskeriets  

 sikkerhedsorganisation om udførelse og vurdering af arbejdshygiejniske  

 målinger, .3	rådgive redere, de ansatte og fiskeriets  

 sikkerhedsorganisation ved indkøb af, kontrol med, samt brug af  

 personlige værnemidler, .4	forestå systematiske  

 helbredsundersøgelser af særligt udsatte grupper eller  

 enkeltpersoner, og .5	medvirke ved undervisning og rådgivning i  

 sikkerheds- og sundhedsmæssige og hygiejniske  

 spørgsmål.
 5	En fiskers deltagelse i helbredsundersøgelse,  

 som nævnt i stk. 4.4, forudsætter den pågældendes  

 samtykke.
 6	Fiskeriets Arbejdsmiljøtjeneste kan efter  

 retningslinier fastsat af Fiskeriets Arbejdsmiljøråd på  

 anmodning fra redere, værfter, producenter, leverandører eller  

 andre og mod betaling påtage sig at gennemføre opgaver om  

 arbejdsmiljø til søs.
 7	Fiskeriets Arbejdsmiljøtjeneste og fiskeriets  

 sikkerhedsorganisation samarbejder og informerer hinanden på alle  

 områder, der har betydning for sikkerheden og sundheden om bord.
 8	Medlemmer af Fiskeriets Arbejdsmiljøråd  

 samt Fiskeriets Arbejdsmiljøtjeneste kan deltage uden stemmeret i de  

 enkelte havnesikkerhedsudvalgs møder efter nærmere aftale.
 9	Rederen har pligt til at videregive de fra Fiskeriets  

 Arbejdsmiljøtjeneste modtagne materialer og oplysninger om  

 arbejdsmiljøforhold til det enkelte skibs ansatte samt til vedkommende  

 havnesikkerhedsudvalg i nødvendigt omfang.
 10	Fiskeriets Arbejdsmiljøtjeneste samarbejder  

 med og deltager i en gensidig udveksling af informationer med berørte  

 myndigheder, institutioner m.fl.
Regel 3	Tjenestens  

 personale 1	Fiskeriets Arbejdsmiljøråds bestyrelse  

 ansætter en direktør, som varetager den daglige ledelse af  

 virksomheden.
Fiskeriets Arbejdsmiljøråd ansætter i  

 overensstemmelse med stk. 2 og 3 personale til Fiskeriets  

 Arbejdsmiljøtjeneste i et sådant omfang og med en sådan  

 sammensætning, at tjenesten kan udføre de i regel 1, stk. 4, og  

 regel 2, stk. 4, nævnte opgaver.
 2	En del af personalet skal normalt være  

 tilknyttet Fiskeriets Arbejdsmiljøtjeneste i et fast  

 ansættelsesforhold, men en del af tjenestens opgaver kan også  

 udføres som konsulentarbejde af private virksomheder, offentlige  

 institutioner og styrelser, institutter m.v.
 3	Ved udførelse af større opgaver, der  

 kræver særlig opbygning af viden, f.eks. på det  

 arbejdsmedicinske område, kan disse på længerevarende  

 kontrakt placeres i eksterne samarbejdsinstitutioner, som f.eks.  

 Forskningsenheden for Maritim Medicin.
 4	Ansættelse og afskedigelse af personalet  

 foretages af direktøren for Fiskeriets Arbejdsmiljøtjeneste,  

 jf. stk. 1-3. Prioritering og uddelegering af opgaver foretages af tjenestens  

 direktør efter retningslinier udstukket af Fiskeriets  

 Arbejdsmiljøråd.
 5	Fiskeriets Arbejdsmiljøtjenestes personale har  

 i forbindelse med varetagelsen af deres hverv adgang til at gå om bord  

 i ethvert dansk fiskeskib, hvor der arbejder personer, der er omfattet af  

 bestemmelserne i dette afsnit.
 6	Fiskeriets Arbejdsmiljøtjenestes personale  

 skal i udførelsen af hvervet drage omsorg for, at skibet ikke  

 unødigt opholdes, eller arbejdet om bord unødigt  

 vanskeliggøres.
 7	Fiskeriets Arbejdsmiljøtjenestes personale  

 skal på forlangende forevise legitimation.
 8	Det påhviler skibets reder og fører  

 såvel som enhver, der handler på deres vegne, at yde  

 Arbejdsmiljøtjenestens personale al fornøden bistand ved  

 gennemførelsen af opgaverne og give enhver oplysning i forbindelse  

 hermed.
9	Fiskeriets Arbejdsmiljøtjenestes personale har  

 pligt til over for uvedkommende at hemmeligholde, hvad de gennem deres  

 arbejde bliver vidende om.
Tavshedspligten begrænses dog af en eventuel  

 oplysningspligt efter anden lovgivning.
 10	Fiskeriets Arbejdsmiljøtjenestes personale  

 må ikke over for reder og skibsfører oplyse, at en  

 undersøgelse eller lignende foretages som følge af en  

 henvendelse fra en eller flere ansatte.
 11	Såfremt Fiskeriets  

 Arbejdsmiljøtjenestes personale gennem deres arbejde får  

 kendskab til forhold om bord på et skib, der indebærer risiko for  

 de ansattes sikkerhed og sundhed, er de forpligtet til straks at underrette  

 reder, fører og det tilhørende havnesikkerhedsudvalg og de  

 berørte ansatte herom.
 12	Fiskeriets Arbejdsmiljøråds medlemmer  

 er tilsvarende omfattet af bestemmelserne i stk. 9-11 om  

 tavshedspligt.
Regel  

 4	Finansiering 1	Udgifterne ved oprettelse og drift af Fiskeriets  

 Arbejdsmiljøråd og Arbejdsmiljøtjeneste og den  

 nødvendige efteruddannelse af personalet i tjenesten afholdes af  

 personer, der driver erhvervsfiskeri og har ansatte, der i søen  

 arbejder om bord på fiskeskibe, samt alle fartøjsejere, som  

 beskæftiger sig som erhvervsfiskere eller bierhvervsfiskere  

 (rederne).
 2	Foranstaltninger, som Fiskeriets  

 Arbejdsmiljøråd og Arbejdsmiljøtjeneste  

 iværksætter, må ikke medføre udgifter for de ansatte  

 om bord.
 3	Den økonomiske ramme for Fiskeriets  

 Arbejdsmiljøråds og Arbejdsmiljøtjenestes funktioner og  

 drift skal være af samme størrelsesorden som tilsvarende  

 ordninger for de af lov om arbejdsmiljø omfattede erhverv.
 4	Fiskeriets Arbejdsmiljøråd  

 fastsætter den samlede økonomiske ramme samt udgifternes  

 fordeling på den enkelte reder.
5	Det påhviler den enkelte reder at være  

 tilmeldt Fiskeriets Arbejdsmiljøtjeneste og selv at indberette de for  

 fastsættelsen af bidraget nødvendige oplysninger.
Det  

 påhviler ligeledes rederen at indbetale de af Fiskeriets  

 Arbejdsmiljøråd fastsatte økonomiske bidrag til et af  

 Fiskeriets Arbejdsmiljøråd anvist sted her i landet.
 6	Ved manglende betaling af skyldige bidrag kan  

 Fiskeriets Arbejdsmiljøråd opkræve et rykkergebyr på  

 100 kr. og rente fra forfaldsdagen med den sats, der fremgår af lov om  

 renter ved forsinket betaling m.v. (renteloven).
 7	Søfartsstyrelsen kan udbetale  

 aktivitetstilskud til Fiskeriets Arbejdsmiljøråd efter  

 bestemmelserne i Beskæftigelsesministeriets til enhver tid  

 gældende bekendtgørelse om Arbejdsmiljørådets og  

 branchemiljørådenes arbejdsmiljøindsats.
 8	Konsulenter kan knyttes direkte til Fiskeriets  

 Arbejdsmiljøråd eller til en eller flere af de organisationer,  

 der er repræsenteret gennem rådet.
Regel  

 5	Søfartsstyrelsen 1	Søfartsstyrelsen påser, at Fiskeriets  

 Arbejdsmiljøråd overholder bestemmelserne i dette afsnit, og at  

 Arbejdsmiljøtjenesten har et personale, der er sammensat således  

 og har sådanne kvalifikationer, at den er i stand til at varetage de  

 opgaver, der påhviler den.
 2	Søfartsstyrelsen kan påbyde Fiskeriets  

 Arbejdsmiljøråd, at forhold, der strider mod bestemmelserne i  

 dette afsnit, skal bringes i orden straks eller inden en frist.
 3	Fiskeriets Arbejdsmiljøråd afgiver hvert  

 år til Skibstilsynsrådet og Søfartsstyrelsen en beretning  

 om rådets arbejde i det forløbne år.
 4	Søfartsstyrelsen kan pålægge  

 Fiskeriets Arbejdsmiljøråd at tilvejebringe statistiske  

 oplysninger om alle forhold vedrørende arbejdsmiljø på  

 fiskeskibe.
