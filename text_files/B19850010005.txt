 I henhold til §§ 1, 3, 4, 6 og 7 i lov om radiokommunikation, jfr.  

 lovbekendtgørelse nr. 210 af 6. april 1976, fastsættes nedenstående  

 bestemmelser for oprettelse og benyttelse af privatradioanlæg.
 For privatradioanlæg i motorkøretøjer, der omfattes af færdselsloven,  

 gælder endvidere de bestemmelser vedr. radioanlægs installation og  

 benyttelse, som justitsministeren måtte fastsætte.
 Definition m.m .
 § 1.  Ved et privatradioanlæg forstås et  

 radiokommunikationsanlæg, der er indrettet til sending og/eller modtagning på  

 en eller flere af de i § 21 nævnte frekvenser.
 Stk. 2.  Privatradioanlæg kan på de i denne  

 bekendtgørelse fastsatte vilkår oprettes og/eller benyttes af enhver, uden at  

 der til den enkelte ejer eller bruger skal udstedes en personlig tilladelse.
 § 2.  Formålet med privatradioanlæg er  

 tilvejebringelse af radiotelefonforbindelse til privat eller  

 forretningsmæssig brug ved hjælp af bærbare, mobile eller fast installerede  

 anlæg.
 Stk. 2.  Radioforbindelser af sikkerhedsmæssig eller  

 anden væsentlig betydning må almindeligvis henvises til andre kategorier af  

 radiotjenester, jfr. § 16, stk. 1.
 § 3.  Et privatradioanlæg anses for oprettet, såfremt  

 det er driftsklart for sending og/eller modtagning og er tilsluttet eller  

 forefindes med umiddelbar adgang til strømforsyning og antenne.
§ 4.  Et eksemplar af denne bekendtgørelse eller et  

 særtryk heraf skal medfølge ethvert privatradioanlæg, som sælges eller  

 overdrages til brug her i landet.
Bekendtgørelsen kan rekvireres gratis hos  

 Post- og Telegrafvæsenet (P&T), Radioteknisk Tjeneste (RTT), Islands  

 Brygge 83.C, 2300 København S. (Telefon (01) 54 47 96).
Krav til privatradioanlæg, herunder til  

 mærkning § 5.  Ethvert privatradioanlæg skal være skriftligt  

 godkendt af P&T enten i form af en typegodkendelse eller som godkendelse  

 af enkelteksemplarer.
 Stk. 2.  Anlæg, der forhandles som byggesæt, kan kun  

 godkendes efter afprøvning af hvert enkelt færdigbygget eksemplar.
 § 6.  Alle anlæg af godkendt type eller godkendt som  

 enkelteksemplarer skal opfylde de i denne bekendtgørelse anførte bestemmelser  

 og minimumsspecifikationer, og en typegodkendelse forudsætter, at samtlige  

 fremstillede anlæg af typen både med hensyn til funktion, strømskemaer,  

 komponenter og montering i enhver henseende svarer til det af P&T  

 afprøvede eksemplar af anlægstypen.
 § 7.  Anlæggene skal være mærket med følgende  

 oplysninger:
1. Fabrikat 2. Typebetegnelse 3. Fabrikations- eller løbenummer (apparat- eller  

 serienr.).
 4. P&T-tilladelsesnummer.
 Stk. 2.  P&T-tilladelsesnummeret skal anføres  

 således:
 Stk. 3.  For anlæg, som alene er godkendt med fast  

 monteret antenne uden mulighed for tilslutning af nogen anden antenne,  

 angiver xxxx et 4-cifret tal.
 Stk. 4.  For anlæg, som er godkendt til brug i  

 forbindelse med en udvendig antenne via et dertil indrettet tilslutningsstik,  

 angiver xxxx et 4-cifret tal efterfulgt af bogstavet A.
Stk. 5.  Mærkningen skal være mekanisk solid og holdbar  

 og kan f.eks. udføres ved gravering, prægning eller anvendelse af et eller  

 flere metalskilte.
De nævnte oplysninger skal være således placeret på  

 anlægget, at de er let synlige i forbindelse med kontrol.
 Stk. 6.  Mærkningen skal godkendes af P&T, forinden  

 anlæggene bringes på det danske marked.
§ 8.  Kun den, der har foranlediget en anlægstype  

 godkendt som privatradioanlæg, har ret til at benytte det for den omhandlede  

 type af P&T meddelte tilladelsesnr.
Den pågældende er ansvarlig for, at  

 alle af ham leverede anlæg er mærket som ovenfor nævnt, og at de i enhver  

 henseende svarer til det af P&T afprøvede eksemplar, som danner grundlag  

 for typegodkendelsen.
 Stk. 2.  Beskrivelser og diagrammer, der medfølger  

 privatradioanlæg, skal være i nøje overensstemmelse med den godkendte type.
 Stk. 3.  Den, som foretager indgreb i et  

 privatradioanlæg, f.eks. med henblik på reparation, er ansvarlig for, at  

 anlægget fortsat opfylder typegodkendelseskravene.
Privatradioanlæggenes benyttelse § 9.  Det er forbudt at oprette og/eller benytte  

 privatradioanlæg, der ikke er godkendt som anført i kapitel 2.
 § 10.  Privatradioanlæg må ikke tilsluttes det  

 koblede, offentlige telekommunikationsnet.
 Stk. 2.  Privatradioanlæg må ikke benyttes til  

 befordring af meddelelser mod betaling fra trediemand.
 Stk. 3.  Privatradioanlæg må ikke oprettes og ikke  

 benyttes i luftfartøjer.
 Stk. 4.  Om bord på danske skibe må privatradioanlæg kun  

 oprettes og kun benyttes efter førerens tilladelse.
 Stk. 5.  Sending og modtagning skal ske på samme  

 frekvens (kanal).
 § 11.  Anvendelsen af privatradioanlæg kan når som  

 helst begrænses eller forbydes af P&T ved meddelelse til enkelte brugere  

 eller ved ændring af denne bekendtgørelse.
§ 12.  Privatradioanlæg må ikke oprettes og benyttes  

 af børn under 12 år.
Børn, som er fyldt 12 år, må indtil de er fyldt 15 år,  

 kun oprette og benytte privatradioanlæg under tilsyn af en for oprettelsen og  

 benyttelsen fuldt ansvarlig person, som er fyldt 15 år.
 § 13.  Korrespondance, der afvikles ved benyttelse af  

 privatradioanlæg, skal begrænses til korte meddelelser.
 Stk. 2.  Kaldesignaler, der af P&T er tildelt andre  

 radiostationer, herunder licenserede amatør-radiostationer, eller som har  

 lighed med eller kan forveksles med disse, må ikke benyttes.
 Stk. 3.  Blindsending, udsendelse af musik,  

 underholdnings-, oplysnings-, reklame- og propagandastof o.lign. samt  

 udsendelse af falske eller vildledende nødsignaler eller nødopkald er  

 forbudt.
 Stk. 4.  Vedrørende bankospil ved brug af  

 privatradioanlæg henvises til justistsministeriets regler herom.
 § 14.  I øvrigt skal P&Ts anvisninger med hensyn  

 til forhold, der er reguleret i denne bekendtgørelse, efterkommes.
Hemmeligholdelse § 15.  Såfremt der med et privatradioanlæg modtages  

 anden korrespondance end den, der udveksles mellem privatradioanlæg, må den  

 ikke gengives, meddeles til trediemand eller benyttes til noget som helst  

 formål; dens eksistens må end ikke røbes.
Forstyrrelser § 16.  De frekvenser, der er anvist for  

 privatradioanlæg, benyttes af et stort antal privatradiobrugere og til andre  

 formål, og signaler på disse frekvenser udbredes under visse forhold over  

 meget store afstande.
Desuden er der i dette frekvensområde fri udstråling  

 fra industrielle og medicinske højfrekvensapparater.
P&T kan af disse  

 grunde ikke sikre, at korrespondance mellem privatradioanlæg kan afvikles  

 uden forstyrrelser.
Stk. 2.  Enhver forsætlig forstyrrelse eller blokering  

 af en frekvens (kanal) er forbudt.
Der skal vises hensyn over for eventuelle  

 andre brugere af kanalen.
 § 17.  Ved oprettelse og benyttelse af  

 privatradioanlæg skal det i muligt omfang sikres, at andre radiotjenester,  

 herunder radiofoni og fjernsyn, ikke forstyrres.
 Stk. 2.  Ejeren og/eller brugeren af et privatradioanlæg  

 er forpligtet til uopholdeligt at afhjælpe enhver fejl eller mangel ved  

 anlægget, som kan medføre forstyrrelse af andre radiotjenester, eller som i  

 det hele medfører, at anlægget ikke længere opfylder de betingelser, der er  

 fastsat af P&T.
Stk. 3.  Ejeren og/eller brugeren er endvidere  

 forpligtet til at træffe de efter P&Ts skøn nødvendige foranstaltninger  

 til uopholdeligt at forhindre, at de benyttede privatradioanlæg forstyrrer  

 andre radiotjenester, herunder modtagning af radiofoni og fjernsyn.
Udgifter  

 hertil afholdes, medmindre der af P&T træffes anden bestemmelse, af  

 ejeren og/eller brugeren af det forstyrrende privatradioanlæg.
 Stk. 4.  Bestemmelserne i stk. 1, 2 og 3 kan efter  

 P&Ts skøn også gøres gældende i tilfælde af forstyrrelser i andre  

 elektriske anlæg, som f.eks. telefoner, båndoptagere, grammofoner,  

 stereoanlæg og højttaleranlæg.
Kontrol § 18.  P&T kan når som helst foretage kontrol af  

 privatradioanlæg.
De til foretagelse af kontrolsyn bemyndigede personer skal  

 til enhver tid mod forevisning af særlig legitimation have uhindret adgang  

 til at undersøge og afprøve anlæggene på de steder, hvor anlæggene er  

 installeret, og/eller hvorfra de normalt benyttes.
 Stk. 2.  De oplysninger, der forlanges af P&Ts  

 kontrollanter om anlæggenes indretning og benyttelse, skal uopholdeligt  

 gives, og de af kontrollanterne givne påbud med hensyn til forhold, der er  

 reguleret i denne bekendtgørelse, skal efterkommes.
Stk. 3.  Der skal på tilsvarende måde gives Politiet,  

 Statens Bilinspektion, Toldvæsenet og andre kompetente myndigheder adgang til  

 at kontrollere privatradioanlæg og evt. særlig tilladelse.
Konstaterede  

 overtrædelser kan af disse myndigheder indberettes til P&T til videre  

 foranstaltning.
 § 19.  Ejeren og/eller brugeren af et privatradioanlæg  

 er forpligtet til ufortøvet at give P&T alle oplysninger, som måtte blive  

 forlangt af hensyn til kontrollen med privatradioanlæg.
 § 20.  En privatradiobruger, som under anlæggets  

 benyttelse modtager opkald fra P&Ts kontroltjeneste, skal besvare  

 opkaldet og uopholdeligt give de af hensyn til kontrollen forlangte  

 oplysninger.
Tilladte frekvenser (kanaler) § 21.  Følgende frekvenser (kanaler) må benyttes i  

 forbindelse med privatradioanlæg:
 Stk. 2.  Der må ikke i privatradioanlæg findes sende-  

 eller modtagemuligheder for andre frekvenser (kanaler) end de i stk. 1  

 nævnte.
Antenner § 22.  Kun de anlæg, for hvilke  

 P&T-tilladelsesnummeret slutter med bogstavet A, må tilsluttes nogen  

 anden antenne end den fast på anlægget monterede.
 Stk. 2.  Med undtagelse af vandret polariserede  

 retningsantenner er alle typer antenner tilladt.
Afprøvning og godkendelse § 23.  Når et privatradioanlæg ønskes afprøvet med  

 henblik på godkendelse, rettes af en dansk rekvirent skriftlig henvendelse  

 herom til:
Post- og Telegrafvæsenet Radioteknisk Tjeneste (RTT) Islands Brygge 83 C 2300 København S.
Anmodning om afprøvning skal være ledsaget af de for afprøvningen  

 nødvendige tegninger og beskrivelser af anlægget.
Anmodningsskema kan  

 rekvireres på ovennævnte adresse.
 Stk. 2.  Anlæg, som ønskes afprøvet, indsendes til den i  

 stk. 1 nævnte adresse.
 Stk. 3.  Al transport af privatradioanlæg til og fra RTT  

 i forbindelse med afprøvning påhviler rekvirenten.
 § 24.  Godkendelse kan efter P&Ts afgørelse i  

 hvert enkelt tilfælde gives enten som en typegodkendelse eller som  

 godkendelse af enkelteksemplar, jfr. § 5, stk. 1.
 Stk. 2.  Alle anlæg af godkendt type hhv. godkendt som  

 enkelteksemplar skal opfylde bestemmelserne i kapitel 10. En typegodkendelse  

 forudsætter, at samtlige fremstillede anlæg af typen både med hensyn til  

 funktion, strømskemaer, komponenter og montering i enhver henseende svarer  

 til det afprøvede eksemplar, jfr. § 6.
Stk. 3.  Anlæg, der i radiomæssig og anden væsentlig  

 henseende ikke er identiske, må ikke have samme typebetegnelse.
Foretages der  

 ændringer, må der gives ny typebetegnelse, hvilket normalt vil medføre krav  

 om ny afprøvning.
P&T forbeholder sig ret til ved skøn at afgøre, om  

 anlæg er identiske i henhold til ovenstående, og om ny afprøvning er  

 nødvendig.
Stk. 4.  Det er en forudsætning for opretholdelse af en  

 typegodkendelse, at P&T med henblik på kontrolmålinger på et hvilket som  

 helst tidspunkt uhindret kan udvælge eksemplarer af vedkommende anlægstype  

 fra lager hos fabrikant eller importør, eventuelt forhandler.
Såfremt det  

 herved eller på anden måde konstateres, at anlæggene ikke opfylder de  

 gældende bestemmelser, eller såfremt godkendelsens vilkår i øvrigt  

 tilsidesættes, kan godkendelsen annulleres både for allerede ibrugtagne anlæg  

 og for ikke ibrugtagne anlæg af vedkommende type.
Stk. 5.  Godkendelsen omfatter kun forhold, der angår de  

 af P&T fastsatte bestemmelser.
Den tager principielt ikke sigte på  

 anlæggenes praktiske anvendelighed og omfatter ikke eventuelt relevante  

 bestemmelser i lovgivningen vedrørende stærkstrømsanlæg eller andre  

 sikkerhedsmæssige forhold.
Tekniske specifikationer § 25.  Det tilladte frekvensområde for  

 privatradioanlæg er 26,960 - 27,410 MHz.
Bærebølgefrekvenser og  

 kanalnummering er anført i kapitel 7.
 Stk. 2.  Kanalafstanden er 10 kHz.
 Stk. 3.  De benyttede sendere skal være krystalstyrede.  

 Sendefrekvensen må ikke afvige mere end plus/minus 0,6 kHz fra den nominelle  

 kanalfrekvens.
Stk. 4.  Sendefrekvensen skal frembringes ved hjælp af  

 et enkelt krystal.
I anlæg med PLL- eller syntesesystemer er dette krystal  

 samtidig referencekrystal.
 Stk. 5.  Privatradioanlægs frekvensområde (kanalantal)  

 må ikke kunne udvides ved et simpelt indgreb af brugeren, f.eks. må den  

 fysiske og elektriske opbygning af kanalvælgerkredsløbet kun tillade sending  

 og/eller modtagning på de tilladte frekvenser (kanaler).
Stk. 6.  Såfremt anlæggets frekvens styres af et  

 syntese- og/eller PLL-kredsløb, må tilfældige styrekoder til disse kredsløb  

 kun resultere i frekvensindstilling på tilladte kanaler.
Endvidere må  

 senderen ikke kunne tastes, medens der skiftes frekvens.
 Stk. 7.  Anlægget må kun være indrettet for sendetype  

 F3E (frekvensmoduleret telefoni) eller G3E (fasemoduleret telefoni).  

 Kortvarige udsendelser af tonesignaler for selektivt opkald m.v. er dog  

 tilladt.
Stk. 8.  Den afgivne effekt hhv. den effektivt  

 udstrålede effekt fra anlæg med fast indbygget antenne må ikke overstige 4  

 watt.
Udstyret skal være konstrueret således, at en forøgelse af  

 sendeeffekten ikke kan opnås ved simple indgreb fra brugerside.
 Stk. 9.  Den udstrålede effekt i nabokanaler må ikke  

 overstige 20 mikrowatt.
 Stk. 10.  Den uønskede udstråling fra senderen, når  

 denne er i drift, må ikke overstige 4 nanowatt i frekvensbåndene:
Stk. 11.  I alle øvrige frekvensområder under 1.000 MHz  

 må den uønskede udstråling ikke overstige 0,25 mikrowatt.
På frekvenser over  

 1.000 MHz må den uønskede udstråling ikke overstige 1 mikrowatt.
 Stk. 12.  Med senderen i »stand by« må den  

 uønskede udstråling ikke overstige 2 nanowatt på frekvenser under 1.000 MHz  

 og 20 nanowatt på frekvenser over 1.000 MHz.
 § 26.  Uønsket udstråling fra modtageren må ikke  

 overstige 2 nanowatt på frekvenser under 1.000 MHz og 20 nanowatt på  

 frekvenser over 1.000 MHz.
Stk. 2.  Modtagerens følsomhed skal være bedre end eller  

 lig med 6 dB(microV)EMK.
Udstyr, som ikke er forsynet med mulighed for  

 tilslutning af udvendig antenne, er undtaget fra dette krav.
Stk. 3.  Modtagerens nabokanalselektivitet skal være  

 mindst 60 dB(microV)EMK.
Udstyr, som ikke er forsynet med mulighed for  

 tilslutning af udvendig antenne, er undtaget fra dette krav.
Stk. 4.  Modtagerens selektivitet overfor uønskede  

 signaler skal være mindst 60 dB(microV)EMK.
Udstyr, som ikke er forsynet med  

 mulighed for tilslutning af udvendig antenne, er undtaget fra dette krav.
Stk. 5.  Modtagerens intermodulationsselektivitet skal  

 være mindst 60 dB(microV)EMK.
Udstyr, som ikke er forsynet med mulighed for  

 udvendig antenne, er undtaget fra dette krav.
 § 27.  Nærmere oplysninger om de ved afprøvningen  

 anvendte målemetoder kan rekvireres hos P&T.
Privatradioanlæg, der medbringes fra  

 udlandet til Danmark og fra § 28.  Privatradioanlæg, som ikke er typegodkendt og  

 mærket i henhold til kapitel 2 i denne bekendtgørelse, kan indføres til  

 midlertidig brug her i landet, såfremt de er omfattet af eller Stk. 2.  I henhold til aftaler, som kan indgås mellem  

 P&T og fremmede landes teleadministrationer, kan privatradioanlæg, der er  

 godkendt i vedkommende land, benyttes under midlertidigt ophold i Danmark.  

 Ordningen omfatter kun anlæg, som er mærket:
 CEPT/PR-27/ efterfulgt af vedkommende lands kendingsbogstav(er) og evt. et  

 godkendelsesnummer.
 For anlæggenes benyttelse her i landet gælder bestemmelserne i denne  

 bekendtgørelses kapitel 2-8.
Stk. 3.  Privatradioanlæg, der er godkendt og mærket i  

 henhold til kapitel 2 i denne bekendtgørelse, kan efter de i stk. 2 nævnte  

 aftaler tilsvarende benyttes under midlertidigt ophold i vedkommende land  

 uden særlig tilladelse.
Erklæring om aftalerne kan fås hos P&T.
Stk. 4.  Privatradioanlæg, der medtages til udlandet, er  

 i øvrigt underkastet vedkommende lands bestemmelser.
For anlæg, der ikke er  

 omfattet af ordningen i stk. 2, må der søges indhentet særlig tilladelse hos  

 landets teleadministration.
Gebyrer § 29.  For afprøvning hos RTT med henblik på  

 godkendelse af privatradioanlæg som type eller som enkelteksemplar, jfr. §  

 24, betales et gebyr pr. prøve, uanset afprøvningens resultat.
For  

 godkendelse uden egentlig afprøvning betales et særligt gebyr.
Til gebyrerne,  

 der fastsættes af P&T, lægges merværdiafgift.
Overgangsbestemmelser § 30.  Privatradioanlæg, som er godkendt efter de  

 tidligere gældende tekniske bestemmelser for privatradioanlæg, kan fortsat  

 forhandles og benyttes efter reglerne i denne bekendtgørelse.
Anlæggene skal  

 overholde de tekniske bestemmelser, der er knyttet til typegodkendelsen.  

 Oplysning herom fås hos P&T.
 Stk. 2.  P&T-tilladelsesnummeret for  

 privatradioanlæg, der er godkendt efter de tidligere gældende tekniske  

 bestemmelser, skal være anført således:
For anlæg, som alene er godkendt med fast monteret antenne uden mulighed  

 for tilslutning af nogen anden antenne, angiver XXXX et 4-cifret tal.
For  

 anlæg, som er godkendt til brug i forbindelse med en udvendig antenne via et  

 dertil indrettet tilslutningsstik, angiver XXXX et 4-cifret tal efterfulgt af  

 bogstavet A.
 Stk. 3.  Privatradioanlæg, der er godkendt efter de  

 tidligere gældende tekniske bestemmelser, må kun være indrettet for kanalerne  

 1-22, jfr. § 21, stk. 1, samt kanal 11A (27.095 kHz). Kanal 11A må kun  

 benyttes til maritime formål og fortrinsvis som opkaldskanal.
Stk. 4.  Foretages der ændringer af privatradioanlæg,  

 som er godkendt efter de tidligere gældende tekniske bestemmelser, kræver  

 dette ny afprøvning med henblik på godkendelse efter bestemmelserne i denne  

 bekendtgørelse.
Den, som foretager indgreb i et privatradioanlæg, f.eks. med  

 henblik på reparation, er ansvarlig for, at anlægget fortsat opfylder de  

 krav, der er knyttet til typegodkendelsen.
Forskellige bestemmelser § 31.  P&T er bemyndiget til, når ganske særlige  

 forhold gør sig gældende, at dispensere fra bestemmelserne i denne  

 bekendtgørelse.
 § 32.  Klage over afgørelser, som er truffet af  

 P&Ts radioteknisk tjeneste eller af teleregionerne indsendes til  

 ministeriet for offentlige arbejder, generaldirektoratet for P&T.
Overtrædelser § 33.  Overtrædelse af følgende bestemmelser straffes  

 med bøde:
§ 4  og 6, § 7,  stk. 1 og 5-6, § 8-10, § 12 § 13,  stk. 1-3, § 15 § 16,  stk. 2, § 17,  stk. 1-2, § 18-22, § 24,  stk. 2-4, § 28,  stk. 1-2, § 30,  stk. 1 og 3-4.
 På samme måde straffes den, der undlader at efterkomme P&Ts  

 anvisninger i henhold til § 11, § 14 eller § 17, stk. 3-4.
 Stk. 2.  Den, som har foretaget installation af  

 privatradioanlæg, apparater eller dele dertil, der ikke opfylder de  

 bestemmelser, der er fastsat i radiokommunikationsloven eller i medfør heraf,  

 herunder bestemmelserne i denne bekendtgørelse, eller som bringer allerede  

 eksisterende anlæg i strid med bestemmelserne, kan idømmes bøde.
 Stk. 3.  Den, der i øvrigt medvirker til overtrædelse,  

 kan idømmes bøde.
 Stk. 4.  Er en overtrædelse begået af et aktieselskab,  

 anpartsselskab, andelsselskab, en selvejende institution eller lignende, kan  

 der pålægges selskabet som sådant eller institutionen som sådan bødeansvar.
 Stk. 5.  Ulovligt oprettede eller benyttede  

 privatradioanlæg kan plomberes af P&T ved dertil bemyndigede personer.
Ikrafttræden § 34.  Bekendtgørelsen træder i kraft den 1. april  

 1985.
 Stk. 2.  Bekendtgørelse nr. 213 af 30. maj 1975 om  

 privatradioanlæg ophæves.
Ministeriet for offentlige arbejder, den  

 21. marts 1985 ARNE MELCHIOR /P.
V.
Larsen (* 1) Anvendes fortrinsvis som opkaldskanal.
 (* 2) Må kun anvendes til maritime formål og fortrinsvis som opkaldskanal.
 * 3) Må kun anvendes til maritime formål.
