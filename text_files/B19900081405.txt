(Optagelsesbekendtgørelsen) I henhold til §§ 1 og 2 i lov nr. 319 af 16. maj 1990 om adgangsregulering ved videregående uddannelser fastsættes:
Område § 1.  Bekendtgørelsen vedrører optagelse til  

 uddannelser på følgende videregående uddannelsesinstitutioner:
 Stk. 2.  Bekendtgørelsen finder dog ikke anvendelse,  

 hvor optagelse er reguleret ved andre regler.
 Stk. 3.  Betingelser for adgang til de uddannelser, hvis  

 optagelse er omfattet af denne bekendtgørelse (adgangsgrundlaget), fastsættes  

 i særskilt bekendtgørelse.
Optagelsestal og optagelsesområder § 2.  Undervisnings- og Forskningsministeriet  

 fastsætter hvert år antallet af optagelsespladser og optagelsesområder ved  

 institutionerne, hvor regulering af tilgangen til uddannelsen er nødvendig.  

 Fastsættelsen sker efter høring af institutionerne og de respektive  

 uddannelsesråd.
 Stk. 2.  Ministeriet kan bestemme, at reguleringen af  

 uddannelseskapaciteten først finder sted ved prøver efter optagelsen.
 Stk. 3.  Et optagelsesområde kan omfatte een eller flere  

 bacheloruddannelser, eller een eller flere kandidatuddannelser, eller een  

 eller flere uddannelser, der ikke er tilrettelagt som bachelor- eller  

 kandidatuddannelse.
 Stk. 4.  Indskrivning ved overbygningsuddannelser efter  

 afsluttet bacheloruddannelse er ikke omfattet af denne bekendtgørelse.
§ 3.  Ministeriet kan fastsætte et ekstra antal  

 optagelsespladser.
Disse pladser fordeles af institutionerne som tilsagn om  

 optagelse senest i det følgende år til ansøgere, der ikke bliver optaget i  

 det år, hvori de har søgt.
Tilsagn om senere optagelse bortfalder, hvis det  

 ikke benyttes ved den optagelse, det er givet for.
Optagelse under adgangsbegrænsning § 4.  Optagelsespladserne opdeles normalt i to kvoter.  

 Ministeriet fastsætter kvoternes størrelse efter indstilling fra  

 institutionerne.
 Stk. 2.  Overskydende optagelsespladser i en kvote kan  

 overføres fra een kvote til en anden.
§ 5.  Optagelsespladserne i kvote I tildeles  

 efter faldende optagelseskvotient ansøgere med dansk gymnasial adgangsgivende  

 eksamen.
Hvis det ikke er muligt at optage alle med samme optagelseskvotient,  

 udvælger institutionerne efter objektive kriterier, hvem der skal optages.  

 Dette gælder dog ikke tilfælde, hvor der er garanteret optagelse eller givet  

 tilsagn om senere optagelse med en bestemt kvotient.
 Stk. 2.  Uanset reglen i stk. 1. kan der fastsættes  

 særlige regler om, at optagelse ved en uddannelse eller et optagelsesområde  

 gennem kvote I er betinget af en bestemt optagelseskvotient som minimum.
Stk. 3.  Optagelseskvotienten er gennemsnittet af alle  

 karaktererne ved den adgangsgivende eksamen.
Hvis der kræves bestemte  

 niveauer i bestemte fag, skal karakteren fra det krævede niveau indregnes i  

 optagelseskvotienten.
For at eksamensgennemsnittet skal kunne anvendes som  

 optagelseskvotient, må der normalt ikke være overført mere end 3 fag fra  

 anden uddannelse uden karakterer på eksamensbeviset.
Gennemsnittet beregnes  

 med l decimal.
Stk. 4.  Hvis ansøgeren har bestået flere gymnasiale  

 adgangsgivende eksaminer, kan kun den først beståede eksamen benyttes som  

 grundlag for optagelse.
Ansøgere, der senest den 31. december 1990 har  

 bestået flere adgangsgivende eksaminer, kan dog vælge, hvilken af disse  

 eksaminer de ønsker at søge optagelse på grundlag af.
Ansøgere, der senest  

 den 31. december 1990 var under uddannelse til en ny adgangsgivende eksamen,  

 kan, når den nye eksamen er bestået, også vælge at søge optagelse på grundlag  

 af denne eksamen.
 Stk. 5.  Institutionerne kan i særlige tilfælde,  

 herunder sygdom, handicap m.v., fravige reglerne i denne paragraf.
 § 6.  Ansøgere med udenlandske eksaminer, der i  

 henhold til konvention, traktat eller lignende giver adgang til videregående  

 uddannelse, optages gennem kvote II.
Stk. 2.  Ministeriet kan i forbindelse med de årlige  

 optagelsestal bestemme, at optagelse af udenlandske statsborgere kan  

 begrænses til en bestemt procentsats af det samlede optagelsestal.
Denne  

 begrænsning gælder ikke for statsborgere fra et af de øvrige medlemslande af  

 De europæiske Fællesskaber eller ansøgere, som er omfattet af §§ 7 og 8 i  

 udlændingeloven (flygtninge).
Stk. 3.  Bedømmelse og vejledende omregning af  

 udenlandske eksaminer foretages af et fællesnævn.
Nævnet kan i øvrigt tage  

 alle spørgsmål om udenlandske ansøgere og eksaminer op.
Nævnet består af  

 repræsentanter for de institutioner, der er nævnt i § 1. Andre institutioner  

 kan også tilslutte sig nævnet.
 § 7.  Optagelsespladserne i kvote II tildeles  

 de ansøgere, der opfylder adgangsbetingelserne eller har fået dispensation  

 fra dem, og som institutionerne efter en individuel vurdering finder egnet  

 til optagelse.
Stk. 2.  Institutionerne offentliggør, hvilke relevante  

 kvalifikationskriterier der vil blive lagt vægt på ved optagelsen.
Væsentlige  

 ændringer i kvalifikationskriterierne kan kun foretages med 2 års varsel.  

 Institutionerne samordner i videst muligt omfang fælles retningslinier for  

 udvælgelsen ved ensartede uddannelser.
Institutionerne kan anvende  

 studieegnethedsprøver, interviews m.v.
Institutionerne må som  

 udvælgelseskriterium ikke anvende alder eller lodtrækning, ligesom en  

 optagelseskvotient normalt ikke kan være eneafgørende.
§ 8.  Ansøgere, der i forvejen har afsluttet en  

 videregående uddannelse, kan kun optages, hvis der er ledige pladser.
Det  

 samme gælder for ansøgere, der to gange tidligere har været optaget på en  

 videregående uddannelse uden at have erhvervet afsluttende eksamen.
 Stk. 2.  Institutionen kan i særlige tilfælde dispensere  

 herfra.
Fremgangsmåden ved ansøgning og optagelse § 9.  Der kan foretages en koordinering af  

 tilmeldings- og optagelsesproceduren ved de videregående  

 uddannelsesinstitutioner og andre uddannelsesinstitutioner.
Ministeriet kan  

 tillade, at der optages studerende både sommer og vinter, og at de optagne  

 fordeles på flere studiestarttidspunkter.
Ansøgningsfrister og svarfrister § 10.  Inden den 15. marts kl. 12.00 skal de  

 ansøgere, der ønsker at søge om optagelse gennem kvote II, jf. § 7, indsende  

 ansøgning med redegørelse og dokumentation m.v. til de(n) institution(er)  

 eller optagelsesområde(r), hvor optagelse ønskes.
Om dokumentation og  

 prioriteringsskema henvises til § 11, stk. 2, og § 12.
§ 11.  Inden den 1. juli kl. 12.00 skal de  

 ansøgere, der kun søger om optagelse gennem kvote I, indgive ansøgning til  

 de(n) institution(er), hvor optagelse ønskes.
Ansøgere, der søger optagelse  

 ved flere uddannelsesinstitutioner under den koordinerede tilmelding, skal  

 indsende et ansøgningsskema med dokumentation for adgangsgrundlaget til hver  

 af de pågældende uddannelsesinstitutioner.
Stk. 2.  Al dokumentation indsendes i bekræftet kopi.  

 Hvis optagelse søges flere steder, skal dokumentationen sendes til alle  

 institutionerne.
Original dokumentation kan kræves forevist.
§ 12.  Sammen med ansøgningsskema indsendes et  

 særskilt prioriteringsskema til den højest prioriterede  

 uddannelsesinstitution.
Prioriteringsskemaet skal indholde samme oplysninger  

 om prioritering af de ønskede optagelsesområder som ansøgningsskemaet.
 § 13.  Institutionerne kan i særlige tilfælde  

 dispensere fra §§ 10-12.
 § 14.  Inden udgangen af juni måned giver  

 institutionen meddelelse til de ansøgere, som institutionerne med sikkerhed  

 kan optage gennem kvote II, om at de er optaget.
 Stk. 2.  Ansøgninger fra ansøgere med en gymnasial  

 adgangsgivende eksamen, som ikke er optaget på deres 1. prioritet i kvote II,  

 vil blive behandlet som ansøgninger til pladserne i kvote I.
 Stk. 3.  Senest den 28. juli giver  

 institutionerne meddelelse om optagelse til de ansøgere i kvote II, der endnu  

 ikke har fået meddelelse herom, og til ansøgerne i kvote I.
 Stk. 4.  Ansøgere, der ikke kan optages ved nogen af de  

 søgte optagelsesområder, får meddelelse fra Sekretariatet for den  

 koordinerede tilmelding (Tilmeldingssekretariatet).
Sygeeksamen og andre eksaminer, der ikke er afsluttet ved  

 ansøgningstidspunktet § 15.  Ansøgere, der skal til sygeeksamen, eller  

 ansøgere, der afslutter eksamen i eksamensterminen ved optagelsen, men som  

 ikke ved ansøgningsfristens udløb har modtaget deres endelige eksamensbevis  

 eller afsluttet den endelige eksamen, skal indsende ansøgnings- og  

 prioriteringsskemaer inden for fristerne i §§ 10 og 11, om muligt med en  

 foreløbigt beregnet eksamenskvotient.
Sådanne ansøgere får ikke svar inden  

 for fristerne i § 14, men skal snarest efter sygeeksamen m.v. indsende  

 eksamensbeviset til den eller de søgte institutioner.
Ansøgerne optages  

 derefter på det højest prioriterede optagelsesområde, hvor ansøgere med  

 tilsvarende optagelseskvotient har kunnet optages.
Optagelse på ledige pladser § l6.  Optagelsespladser, der er ledige pr. 28. juli,  

 kan søges af alle, der opfylder adgangsbetingelserne m.v., hvis  

 institutionerne skønner, at ansøgerne kan følge undervisningsplanen inden for  

 normale tidsrammer.
 Stk. 2.  Ansøgere optages i den rækkefølge, hvori  

 ansøgningerne modtages, eller efter institutionens nærmere bestemmelse.
 Stk. 3.  Institutionerne er dog berettiget til at lukke  

 for yderligere optagelse efter 15. august, hvis optagelse er uforenelig med  

 den planlagte undervisning m.v.
Dispensation og klager § 17.  Undervisnings- og Forskningsministeriet kan  

 fravige bekendtgørelsens regler, hvis en uddannelse eller en institutions  

 særlige forhold tilsiger det.
§ 18.  Undervisnings- og Forskningsministeriet kan  

 dispensere fra bekendtgørelsens regler, når det findes begrundet i  

 usædvanlige forhold.
Ministeriet kan inden for nærmere angivne rammer tillade  

 institutionerne at foretage sådanne dispensationer.
§ 19.  Klager over institutionens afgørelse indsendes  

 til institutionen.
Institutionen kan fastsætte en frist for indgivelse af  

 klager.
 § 20.  Institutionens afgørelse efter denne  

 bekendtgørelse kan ikke indbringes for Undervisnings- og  

 Forskningsministeriet.
 Ikrafttræden m.v.
 § 21.  Bekendtgørelsen træder i kraft den l. januar  

 1991.
 § 22.  Følgende bestemmelser ophæves:
