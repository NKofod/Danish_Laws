 Præmieforhøjelse i henhold til LFV § 210 h, stk. 1.
 Efter almindelige formueretlige grundsætninger er forsikringsselskaber  

 afskåret fra uden særlig hjemmel i forsikringsaftalerne at foretage en  

 præmieforhøjelse i løbet af en forsikringsperiode.
 § 4  i de af Sikringsstyrelsen godkendte  

 mønsterbestemmelser for forsikringsbetingelser i henhold til arbejdsskade  

 forsikringsloven og de af Forsikringstilsynet i henhold hertil nu godkendte  

 forsikringsbetingelser for arbejdsskadeforsikringsvirksomhed hjemler alene en  

 ret til, på grund af ændret risikovurdering, med 8 ugers varsel at foretage  

 en forhøjelse af præmien fra næste forsikringsårs begyndelse.
LFV § 210 h, stk. 1 giver selskaberne en adgang til »ved ændring af ydelser efter arbejdsskadeforsikringsloven samt de  

 hertil hørende afsatte reserver, uanset indgåede forsikringsaftaler, uden  

 varsel at regulere de fastsatte præmier.
Tilsvarende gælder, hvis der sker en  

 ændring i antallet og omfanget af anerkendte erhvervssygdomme.« Bestemmelsens fortolkning har været behandlet af Forsikringsrådet.
 Bestemmelsen kan herefter af selskaberne administreres således:
 Et selskab kan foretage regulering af præmien som følge af forhøjelse af  

 ydelserne efter arbejdsskadeforsikringsloven og som følge af  

 udgiftsforhøjelser, der ikke har kunnet forudsiges enten på grund af deres  

 sammenhæng med løntalsreguleringen af forsikringsydelserne efter  

 arbejdsskadeforsikringslovens § 38 og/eller på grund af ændringer i antallet  

 og omfanget af erhvervssygdomme - alt i det omfang, der ikke i hidtidigt  

 fastsatte præmier og afsatte reserver er taget fornøden højde for de nævnte  

 ændringer.
 Præmieregulering i den resterende del af 1987 kan uanset indgåede  

 forsikringsaftaler foretages uden varsel for den resterende del af det  

 løbende forsikringsår med virkning for tiden tilbage til begyndelsen af det  

 løbende forsikringsår.
 Eks. 1: Forsikringsåret løber 1. januar 1987 til 31. december 1987.
 Eks. 2: Forsikringsåret løber fra 1. april 1987 til 1. april 1988.
 Ad eks.1. Den 1. oktober 1987 vil selskabet kunne opkræve en nødvendig og  

 i henhold til LFV § 210 h, stk. 1 berettiget forhøjelse af præmien for hele  

 forsikringsåret på det resterende kvartal af forsikringsåret.
Ad eks. 2. Den 1. oktober 1987 vil selskabet kunne fordele en nødvendig  

 og i henhold til LFV § 210 h, stk. 1 berettiget forhøjelse for hele  

 forsikringsåret på de resterende 2 kvartaler af forsikringsåret.
D.v.s. at  

 3/4 af forhøjelsen indtægtsføres i 1987, og 1/4 af forhøjelsen overføres til  

 præmiereserven.
 For fremtidige forsikringsår bør den udtrykkelige hjemmel i LFV § 210 h,  

 stk. 1 til regulering af præmien tilføjes i selskabernes  

 forsikringsbetingelser for arbejdsskadeforsikringsvirksomhed og snarest  

 indsendes til godkendelse i Forsikringstilsynet.
