Klage  

 over manglende konstatering af kræftsvulst i venstre bryst Nævnet fandt ikke anledning til kritik af overlægen og  

 lagde herved vægt på, at overlægen ved føleundersøgelsen fandt et ujævnt  

 område  

 med let øget vævstæthed i venstre bryst, men ingen egentlige knuder.  

 Endvidere  

 sås på mammografien (sammenholdt med en mammografi to år tidligere) en lidt  

 tættere forandring af vævet i brysterne.
Der blev endvidere foretaget en  

 ultralydsscanning af begge bryster, som viste enkelte spredte slagskygger,  

 formentlig på grund af forkalkninger, samt endelig en 10 mm velafgrænset  

 godartet udseende knude i højre bryst.
Patientklagenævnet fandt, at der på  

 denne baggrund ikke var grundlag for at kritisere, at overlægen ikke fandt  

 anledning til at foretage en biopsi.
Patientklagenævnet kunne oplyse, at en slagskygge er en  

 karakteristisk sort stribe som optræder, hvor ultralyden rammer en kraftigt  

 reflekterende struktur, f.eks. en forkalkning.
De fleste strukturer kan under  

 passende omstændigheder afgive slagskygger, mens en ondartet knude ofte  

 forårsager kraftig slagskyggedannelse.
