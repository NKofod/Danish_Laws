 I medfør af § 18, stk. 3, § 27 og § 28, stk. 5, i lov om kvalitetskontrol  

 med fisk og fiskevarer, jf. lovbekendtgørelse nr. 649 af 4. august 1993,  

 fastsættes:
Område § 1.  Bekendtgørelsen omfatter enhver udførsel,  

 herunder genudførsel, af fisk og fiskevarer med undtagelse af transitering,  

 når denne finder sted på gennemgående fragtdokumenter eller foretages for  

 regning af en statsborger eller et selskab med hjemsted i en stat, der er  

 medlem af Den Europæiske Union (EU).
Definitioner § 2.  Ved oprindelsesland forstås det land, hvori  

 varerne er fuldt ud fremstillet, eller, hvis to eller flere har deltaget i  

 fremstillingen, det land, hvor den sidste væsentlige og økonomisk berettigede  

 forarbejdning eller bearbejdning har fundet sted, jf.
EU's bestemmelser om  

 fælles definition af begrebet »varers oprindelse«.
Ompakning,  

 sortering eller blanding betragtes ikke som forarbejdning, medmindre varerne  

 efter behandlingen ikke længere kan henføres til noget andet oprindelsesland  

 end det, hvori denne behandling har fundet sted.
Er der af EU udstedt særlige  

 regler til fastlæggelse af varers oprindelse, angives oprindelseslandet i  

 overensstemmelse hermed.
Stk. 2.  En vares salgsland er det land, i hvilket  

 køberen har sin forretning.
Er varen solgt gennem agent eller anden  

 mellemmand, som ikke køber for egen regning, er salgslandet det land, hvori  

 den, for hvis regning varen købes, har sin forretning.
 Stk. 3.  Som bestemmelsesland anses det på  

 udførselstidspunktet sidst kendte land, til hvilket varerne skal afsendes.
 Kontrolattest m.v.
 § 3.  Efter anmodning fra eksportøren kan der for et  

 parti fisk og fiskevarer, der skal udføres, mod betaling af et gebyr, der  

 fastsættes af landbrugs- og fiskeriministeren, udstedes kontrolattest eller  

 lignende attestation, hvis de for udstedelse af disse attester angivne  

 betingelser er opfyldt.
 Stk. 2.  Landbrugs- og fiskeriministeren fastsætter  

 nærmere bestemmelser om benyttelse, form og indhold af kontrolattester m.v.
 Stk. 3.  Anmodning om udstedelse af kontrolattest m.v.  

 rettes til Fiskerikontrollen.
Afregninger for direkte landinger i udlandet § 4.  Ved udførsel af fisk, der er fanget fra danske  

 fiskerfartøjer og af disse landes direkte fra søen i udlandet eller omlades  

 til udenlandske fartøjer, skal der umiddelbart efter hver ilandbringelse  

 eller omladning af fisk indsendes afregning til Landbrugs- og  

 Fiskeriministeriet eller i mangel heraf anden dokumentation for salget af den  

 ilandbragte fangst med angivelse af vægt og værdi for de enkelte fiskearter  

 eller de tilvirkede produkter heraf samt af landingsplads og -dato.
 § 5.  Landbrugs- og fiskeriministeren kan i øvrigt  

 kræve sådanne oplysninger, som findes fornødne i forbindelse med  

 administrationen af bekendtgørelsen.
Ansvar § 6.  Ansvaret for, at en vareudførsel foregår i  

 overensstemmelse med bekendtgørelsen samt regler udstedt i medfør heraf,  

 påhviler såvel den person eller virksomhed, for hvis regning udførslen finder  

 sted, som den, der forestår udførslen.
Straffebestemmelser § 7.  Overtrædelse af § 4 og undladelse af at give  

 oplysninger efter § 5 straffes med bøde.
 Stk. 2.  Undladelse af at give oplysninger efter § 5 kan  

 endvidere medføre, at forsendelserne tilbageholdes af Fiskerikontrollen for  

 afsenderens regning og risiko.
 Ikrafttræden m.v.
 § 8.  Bekendtgørelsen træder i kraft den 3. februar  

 1996.
 Stk. 2.  Bekendtgørelse nr. 328 af 21. juni 1988 om  

 udførsel af fisk og fiskevarer ophæves.
 § 9.  Bekendtgørelsen finder ikke anvendelse på  

 udførsel af fisk og fiskevarer direkte fra Grønland.
Veterinærdirektoratet, den 24. januar  

 1996 P.V.V.
