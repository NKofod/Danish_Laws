Betænkning afgivet af Forsvarsudvalget den 30. maj 2007 Betænkning over Forslag til folketingsbeslutning om styrkelse  

 af det danske bidrag til den internationale sikkerhedsstyrke ISAF i  

 Afghanistan [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 10. maj 2007 og var til 1.  

 behandling den 15. maj 2007. Beslutningsforslaget blev efter 1. behandling  

 henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 24 spørgsmål til udenrigsministeren og  

 forsvarsministeren til skriftlig besvarelse, som disse har besvaret.
2. Indstillinger og politiske bemærkninger Et  

  

 flertal  

  

 i  

 udvalget (V, S, DF, KF og RV) indstiller beslutningsforslaget til  

  

 vedtagelse  

 uændret.
Socialdemokraterne og  

 Det Radikale Venstre  

 støtter  

 forslaget om styrkelse af det danske bidrag til Afghanistan.
Afghanistan er  

 en  

 svær, men rigtig mission, der hviler på et klart folkeretligt grundlag.
Af de næsten 40 nationer, som deltager i den internationale  

 indsats, vil Danmark blive en af de relativt største bidragydere, når der  

 efter  

 vedtagelse af dette beslutningsforslag vil være udsendt op imod 640 personer.  

 NATOs tilstedeværelse er nødvendig i længere tid, men målet er at ruste  

 afghanerne  

 til selv at varetage sikkerhedsopgaverne.
For at sikre den folkelige  

 opbakning  

 til NATO-styrkernes tilstedeværelse er det vigtigt, at den militære indsats  

 anvendes med stor omtanke.
Den danske militære indsats vil fremover blive koncentreret i  

 Helmand-provinsen  

 i det sydlige Afghanistan.
Helmand-provinsen er, som det fremgår af  

 trusselsvurderingen,  

 et højrisikoområde.
Derfor støtter Socialdemokraterne og Det Radikale Venstre  

 også forslaget om, at op til 40 mand fra specialstyrkerne kan aktiveres ved  

 konkrete trusler mod dansk militær og personel.
 Efter talebanstyrets fald er der faktisk opnået gode resultater.  

 Der er afholdt flere parlaments- og provinsvalg med stor valgdeltagelse,  

 økonomien er i fremgang, skolebyggeri og skolegang er øget væsentligt, næsten  

 5  

 millioner flygtninge er vendt hjem osv.
 Genopbygningen må i første omgang ofte udføres med bistand fra  

 militæret, men det er vigtigt så hurtigt som muligt at få ngoer ind at  

 deltage  

 i genopbygningen.
 Socialdemokraterne og  

 Det Radikale Venstre  

 anser  

 Afghanistan Compact, der er den overordnede ramme for samarbejdet mellem  

 Afghanistan og det internationale samfund, som et vigtigt led i  

 genopbygningsindsatsen.  

 Fra dansk side er der bl.a. fokus på den offentlige sektor,  

 menneskerettigheder  

 og demokratisering, forbedring af levevilkår for landbefolkningen samt  

 minerydning.
 Socialdemokraterne og  

 Det Radikale Venstre  

 noterer  

 med tilfredshed, at der skal opstilles målsætninger for den danske  

 genopbygningsindsats.
Opium udgør et stort og alvorligt problem, både hvad angår  

 sikkerhed og økonomi.
Efter Socialdemokraternes og Det Radikale Venstres  

 opfattelse er det ikke en opgave for vore udsendte soldater at deltage i  

 afbrænding af opiummarker eller på anden vis intervenere.
Det er den  

 afghanske  

 centralregerings antinarkotikapolitik, støttet af det internationale samfund,  

 der skal fremmes, herunder alternative indkomstmuligheder for landmændene.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 forkastelse.
 SF kan ikke tilslutte sig B 161 af følgende årsager:
   

 	  

 Sammenblandingen i  

 afghanernes øjne af ISAF-operationen med den ameri-kanske Operation Enduring  

 Freedom og den deraf følgende delegitimering af genopbygningsindsatsen.
   

 	  

 De vanskeligheder,  

 ngoerne har ved at operere i Helmand på grund af sikkerhedssituationen.
   

 	  

 Regeringens retoriske  

 anerkendelse af vigtigheden af genopbygningsarbejdet afspejles ikke i de  

 faktiske prioriteringer i indsatsen.
   

 	  

 Den officielle  

 opiumbekæmpelsespolitik har indtil videre vist sig at være en fiasko.
 I stedet efterlyser SF en indsats præget af:
  

 	  

 en markant større  

 civil indsats,   

 	  

 en anden opiumpolitik,  

 f.eks. pilotprojekter med opkøb af opium (a  

 la  

 EU  

 s landbrugspolitik),   

 	  

 fuldstændig afkobling  

 fra Enduring Freedom, hvilket forudsætter, at amerikanske soldater sendes  

 hjem,   

 	  

 mere konsekvent  

 counter-insurgency-strategi, herunder strenge normer for, hvad soldaterne må  

 og  

 ikke må i forholdet til civilbefolkningen, og strenge straffe, hvis de normer  

 overtrædes.
Enhedslisten mener, at udviklingen i Afghanistan går i den  

 forkerte retning.
Taleban bliver styrket dag for dag, og utilfredsheden med  

 regeringen i Kabul og de udenlandske tropper vokser. Årsagen er den  

 fejlagtige  

 strategi, hvor målet er en militær sejr.
Dette mål dikterer alle andre tiltag  

 og gennemsyrer retningen for alle andre initiativer.
Men der findes ingen militær »løsning« i Afghanistan.
Ingen  

 militær sejr kan opnås.
Så længe dette ikke indses, så længe vil situationen  

 ikke forbedres, men tværtimod fortsætte i den forkerte retning som nu.
Partierne bag udsendelsen af danske soldater til Afghanistan kan  

 eller vil ikke indse dette.
På den måde minder hele diskussionen om  

 Afghanistan  

 om den måde, som Irak blev diskuteret på for et par år siden, da det endnu  

 var  

 muligt til en vis grad at skjule fiaskoen i Irak for offentligheden.
 Men det er desværre et meget dystert billede, der tegner sig i  

 Afghanistan:
Den seneste måling foretaget af World Public Opinion fra  

 december 2006 viser, at opbakningen bag de udenlandske styrker er faldende.
I  

 december 2005 mente 83 pct. af befolkningen, at udviklingen gik i den rigtige  

 retning, i november 2006 var andelen så faldet til 62 pct.
Stadig over  

 halvdelen,  

 men der er tale om en klar tendens til større utilfredshed.
I 2005 betragtede  

 46 pct.
ISAF som meget effektiv, i 2006 var det faldet til 32 pct.
I 2005  

 betragtede 7 pct.
ISAF som ineffektiv, og det tal var så steget til 22 pct.  

 året efter.
Disse tal ligger i forlængelse af de tal, som Folketinget har  

 fået i forbindelse med de tre spørgsmål, der er stillet i forbindelse med  

 Enhedslistens beslutningsforslag nr.
B 61 om tilbagetrækning af danske  

 militære  

 styrker fra Afghanistan og mere bistand til genopbygning i Afghanistan.
Her  

 er  

 der to ting, der er meget tydelige.
Den ene er, at Taleban er meget upopulær,  

 og den anden er, at utilfredsheden er stigende med hensyn til, hvordan både  

 regeringen og de udenlandske styrker tackler situationen i Afghanistan.
Den internationale koalitions optræden i Afghanistan er et  

 klassisk eksempel på en fejlslagen strategi.
Man erobrer et område, men man  

 har  

 ikke en strategi for, hvordan man skal gennemføre en civil genopbygning.
Krigen i Afghanistan er grundlæggende fejlslagen.
Den er et  

 eksempel på, at man lægger sig op ad USAs måde at »klare« den  

 internationale  

 kamp mod terrorisme på.
Men denne strategi fører tydeligvis kun i én retning,  

 nemlig i retning af øget opbakning til Taleban og øget utilfredshed.
Hvis  

 ikke  

 den strategi ændres fuldstændigt til at have centralt fokus på civil  

 genopbygning og dialog, som ikke går ud på bare at bombe og skyde mennesker,  

 vil også krigen i Afghanistan være lige så tabt, som den allerede er i Irak.
Da der ikke er nogen udsigt til en ny strategi, er de danske  

 troppers tilstedeværelse lige så kontraproduktiv som de andre udenlandske  

 troppers tilstedeværelse.
Danske soldaters liv ofres dermed i en håbløs sag.
 Et  

  

 andet mindretal  

  

 i  

 udvalget (  

 Naser  

 Khader  

 (UFG))  

 vil redegøre for sin stilling til beslutningsforslaget ved 2. (sidste)  

 behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Gitte Lillelund Bech (V)   

 Jens Hald Madsen (V)  

  

  nfmd.  

  

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Naser Khader (UFG)   

 Poul Andersen (S)   

 Bjarne Laustsen (S)   

 John Dyrby Paulsen (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 161 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Situations- og trusselsvurdering for Afghanistan, fra  

 forsvarsministeren 3 Tidsplan for udvalgets behandling af beslutningsforslaget 4 1. udkast til betænkning 5 2. udkast til betænkning Oversigt over spørgsmål og svar vedrørende B 161 Spm.nr.
