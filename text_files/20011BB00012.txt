Fremsat den 3. oktober 2001 af  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF), Svend Aage Fauerholdt (DF) og  

 Aase D.
Madsen (DF) Forslag til folketingsbeslutning om ændring af  

 pesticidafgiften Folketinget pålægger regeringen at  

 fremsætte lovforslag om ændring af afgiften på pesticider,  

 således at afgiften fremover rammer bekæmpelsesmidlerne med den  

 største miljøbelastning.
Bemærkninger til  

 forslaget Beslutningsforslaget er med få  

 ændringer i bemærkningerne en genfremsættelse.
Se senest  

 beslutningsforslag nr.
B 87 fra folketingsåret 2000-01,  

 Folketingstidende 2000-01, forhandlingerne s. 4816 og 6988, tillæg A s.  

 3574 og 3575 og tillæg B s. 860.
I dag er pesticidafgiften en værdiafgift.
Det vil  

 sige, at jo dyrere det enkelte pesticid er, desto mere betaler man i afgift.  

 Afgiftens størrelse siger med andre ord intet om, hvor meget  

 pesticidet belaster miljøet.
Dette er uheldigt.
Først og  

 fremmest fordi afgiften er indført for at gavne miljøet.
I  

 praksis kan det modsatte blive tilfældet.
Det viser følgende  

 eksempel:
Midlet »Perimor« bekæmper lus i korn og er så  

 spidsfindigt udviklet, at det undgår mariehønsene, der jo bl.a.  

 lever af lus.
Da det samtidig er et dyrt bekæmpelsesmiddel,  

 pålægges det en høj afgift, hvorimod de syntetiske  

 pyretroider, der slår både lus og mariehøns ihjel og  

 dermed har en uønsket effekt, er billigere og derfor  

 pålægges en væsentlig lavere afgift.
 Den nuværende afgift betyder således, at  

 brugerne på grund af afgiften animeres til at bruge de mere  

 bredspektrede midler frem for det selektive og mere skånsomme middel.  

 Afgiften er således mere til skade end til gavn for miljøet, og  

 derfor bør afgiften ændres, så den rammer midlerne med den  

 største miljøbelastning.
Dansk Planteværn, som organiserer danske  

 importører og producenter af bekæmpelsesmidler, påpeger,  

 at afgiften på moderne sprøjtemidler, der er udviklet til at  

 være mere skånsomme over for miljøet, generelt er meget  

 højere end afgiften på gamle, mere utilsvarende midler.
Det  

 betyder, at den afgift, vi har i dag, intet siger om, hvor meget de  

 forskellige midler belaster miljøet.
Det er meget uheldigt, fordi  

 pesticidafgifterne netop er indført for at gavne miljøet.
Direktøren i Dansk Planteværn, Per  

 Kristensen, siger til Berlingske Tidende den 10. september 2001, at de nye  

 midler alt andet lige er både dyrere og mere miljøvenlige. »De  

 virker mere selektivt og har derfor en højere miljøprofil.
Men  

 de er ofte dyre, fordi de har været dyre at udvikle og patentere«,  

 siger Per Kristensen.
Skriftlig  

 fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 pesticidafgiften.
(Beslutningsforslag nr.
B 12).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
