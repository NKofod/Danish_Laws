Fremsat den 1. juni 2007 af Niels Sindal (S) og Poul Erik Christensen (RV) Forslag til folketingsbeslutning om  

 sikring af udbetaling af erstatning til kritisk syge Folketinget pålægger regeringen at forbedre proceduren omkring  

 forsikringsselskabernes udbetaling af erstatning til kritisk syge, herunder  

 specifikt at ophæve den gældende forældelsesfrist for disse sager.
Beslutningsforslaget er en tostrenget løsning på det presserende  

 problem, at mange danskere ikke får udbetalt den forsikring, de er berettiget  

 til i forbindelse med kritisk sygdom.
De to områder, hvor der skal gribes  

 ind,  

 er:
  

 	  

 Tilsynet med, at  

 forsikringsselskaberne overholder de gældende regler, skal skærpes.
Branchen  

 kan selv tage initiativ til at forbedre procedurerne til udbetaling af  

 erstatninger,  

 men staten skal kontrollere, at hensigterne omsættes til handling i de  

 konkrete  

 sager.
  

 	  

 Den gældende  

 forældelsesfrist skal ophæves.
Efter de nuværende regler udløber fristen for  

 anmodning  

 om erstatning 2 år efter udgangen af det kalenderår, hvor diagnosen blev  

 stillet.
Bemærkninger til forslaget Den 26. april 2007 havde DRs magasin Penge sat fokus på de  

 mange danskere, som har retten til at få udbetalt et skattefrit beløb, hvis  

 de  

 skulle blive ramt af kritisk sygdom, men som ikke får pengene.
Ifølge  

 DRs  

 oplysninger har op mod 1,5 million danskere ret til det skattefrie  

 engangsbeløb  

 fra deres forsikrings- eller pensionsselskab, hvis de skulle blive ramt af  

 sygdomme som kræft, hjerte-kar-sygdomme eller andre livstruende sygdomme.
Desværre viser tal fra Kræftens Bekæmpelse, at ca. 9 pct. af de  

 kvinder og 8 pct. af de mænd, der har ret til en sådan erstatning, ikke får  

 den  

 udbetalt.
Erstatningsmæssigt unddrages borgerne for beløb mellem 50.000 kr.  

 og  

 helt op til 500.000 kr.
Der er derfor tale om meget betydelige beløb, som  

 bliver i forsikringsselskaberne kasse frem for at tilfalde de kritisk syge.
Hovedproblemet er, at mange forsikringstagere ikke er klar  

 over, at de har ret til erstatning ved kritisk sygdom.
Ofte er forsikringen  

 nemlig tegnet gennem en såkaldt gruppelivsforsikring, hvis  

 forsikringsbetingelser  

 og erstatningsmuligheder kan være vanskeligere at overskue og sætte sig ind i  

 for den enkelte, der samtidig skal håndtere sin sygdomssituation.
Der mangler  

 ganske enkelt en langt mere klar og offensiv informationsindsats om  

 forsikringsvilkårene fra forsikringsselskaberne til borgerne.  

 Pensionsselskabet  

 PensionDanmark kan i den forbindelse berette om stigninger i anmeldelser af  

 kritisk sygdom, hver gang de sender en årsopgørelse ud til dets 500.000  

 medlemmer  en tydelig indikation af, at oplysning gavner.
Forslagsstillerne ønsker derfor at pålægge regeringen at føre  

 skærpet tilsyn med, om forsikringsselskaberne lever op til deres ansvar og  

 udbetaler de erstatninger, folk har krav på.
Det kan eventuelt gøres ved at  

 lave en fast model for, hvordan informationsudvekslingen skal ske i disse  

 sager, således at det sikres, at den enkelte bliver gjort bekendt med de  

 rettigheder, han eller hun måtte have.
Det skal selvfølgelig gøres på en sådan måde, at personfølsomme  

 oplysninger ikke udleveres fra det offentlige til forsikringsselskaberne uden  

 den enkeltes samtykke.
En model for, hvordan dette kan sikres, kan findes i  

 Region Midtjylland, hvor det offentlige agerer mellemmand mellem  

 forsikringsselskab, patient og dennes praktiserende læge for at fastslå, om  

 den  

 enkelte har ret til en forsikring, og sørge for, at den bliver udbetalt.
Forældelsesfristen I et indslag i DR Nyhederne den 27. april 2007 fulgte DR op på  

 historien fra magasinet Penge, hvor de kunne berette om den ovennævnte  

 tidsfrist og om de mange mennesker, der blev fanget i en helt urimelig  

 situation, hvor tidsfristen er overskredet, når sygdommen sætter ind, og de  

 ikke længere kan opretholde et almindeligt job.
Problemet ved  

 forældelsesfristen er ikke bare, at den sygdomsramte ikke kender sine  

 forsikringsrettigheder,  

 men også at kritisk sygdom er en svært definerbar størrelse.
I mange tilfælde  

 kan sygdomme diagnosticeres længe inden, at den enkelte føler sig egentlig  

 syg.  

 Det medfører, at sygdomsramte kan fortsætte deres almindelige arbejde og  

 dagligdag  

 i nogle tilfælde i adskillige år.
I en sådan situation er det åbenbart, at  

 den  

 sygdomsramte ikke ligefrem tænker på erstatning for kritisk sygdom.
Når og  

 hvis  

 sygdommen så forværres i alvorlig grad, kan forældelsesfristen allerede være  

 overskredet og erstatningen efter de gældende regler mistet.
Forslagsstillerne ønsker derfor en ophævelse af den gældende  

 forældelsesfrist.
Samtidig pålægges regeringen at undersøge, hvorvidt dette  

 kan  

 gøres med tilbagevirkende kraft for at hjælpe de mange mennesker, som helt  

 urimeligt har mistet den erstatning, som de havde krav på.
Skriftlig fremsættelse Niels Sindal  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om sikring af udbetaling af erstatning til kritisk syge.
(Beslutningsforslag nr.
B 168).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
