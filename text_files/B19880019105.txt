 I henhold til § 5, stk. 2, i lov om frikommuner, jf. lovbekendtgørelse nr.  

 337 af 21. maj 1987, meddeles:
 § 1.  Miljøministeren har den 28. marts 1988 godkendt  

 frikommuneregulativ nr. 8 for Tranekær Kommune om nedsættelse af fristen for  

 klage til miljøankenævnet over kommunalbestyrelsens afgørelser efter by- og  

 landzonelovens §§ 6-8 fra 4 uger til 2 uger for så vidt angår ejendomme  

 beliggende i landsbyer, der er entydigt afgrænset i kommuneplanen, jf. § 28a  

 i lov om frikommuner.
 § 2.  Frikommuneregulativet indebærer, at følgende  

 bestemmelse ikke gælder i Tranekær Kommune i den udstrækning, den er fraveget  

 i regulativet:
 § 11,  stk. 2, i lov om by- og landzoner, jf.  

 lovbekendtgørelse nr. 446 af 3. oktober 1985.
 § 3.  Frikommuneregulativet træder i kraft den 1. maj  

 1988. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
