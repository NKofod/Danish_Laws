Bekendtgørelse  

 af lov om inddrivelse af underholdsbidrag Herved bekendtgøres med virkning fra den 1. november 2005 lov  

 om inddrivelse af underholdsbidrag, jf. lovbekendtgørelse nr. 631 af 15.  

 september 1986, med de ændringer, der følger af § 14 i lov nr. 389 af 7. juni  

 1989, § 11 i lov nr. 396 af 13. juni 1990, § 10 i lov nr. 399 af 6. juni  

 1991,  

 § 7 i lov nr. 448 af 1. juni 1994, § 10 i lov nr. 1203 af 27. december 1996,  

 §  

 19 i lov nr. 980 af 17. december 1997, § 15 i lov nr. 433 af 31. maj 2000, §  

 9  

 i lov nr. 461 af 7. juni 2001, § 25 i lov nr. 430 af 6. juni 2005, § 28 i lov  

 nr. 431 af 6. juni 2005 og § 26 i lov nr. 542 af 24. juni 2005. Enkelte  

 bestemmelser gælder dog først fuldt ud fra den 1. januar 2007, jf. § 2,  

 stk.1,  

 § 4, stk. 2, § 20, §  

 23 a,  

 stk. 2 og § 23 b.
 § 1.  

  

 Reglerne  

 i denne lov finder anvendelse på opkrævning og inddrivelse af  

 underholdsbidrag  

 til barn, ægtefælle eller en uden for ægteskab besvangret kvinde, såfremt  

 bidraget tjener til fyldestgørelse af en i dansk lov hjemlet  

 underholdsforpligtelse.
 Stk. 2.  

  

 Endvidere finder  

 lovens regler anvendelse på opkrævning og inddrivelse af bidrag til  

 fyldestgørelse  

 af en underholdsforpligtelse i henhold til udenlandsk lov i det omfang, det  

 fastsættes ved overenskomst med fremmed stat eller bestemmes af ministeren  

 for  

 familie- og forbrugeranliggender.
 Stk. 3.  

  

 Loven finder  

 ikke anvendelse på opkrævning og inddrivelse af renter af underholdsbidrag.
§ 2.  

  

 Kommunalbestyrelsen  

 foretager efter anmodning opkrævning af underholdsbidrag.
Ministeren for  

 familie- og forbrugeranliggender kan dog bestemme, at indsigelser mod  

 eksistensen af en fordring omfattet af 1. pkt. skal afgøres af  

 statsforvaltningen  

1) .
 Stk. 2.  

  

 Underholdsbidrag  

 kan inddrives af restanceinddrivelsesmyndigheden efter reglerne i §§ 3-9.
§ 3.  

  

 Skyldneren skal give myndighederne de for inddrivelse af bidraget fornødne  

 oplysninger om sine økonomiske og personlige forhold.
Såfremt det forlanges,  

 skal oplysningerne gives under personligt fremmøde for den myndighed, der  

 foretager inddrivelsen.
Møder skyldneren ikke efter tilsigelse, kan han  

 bringes  

 til stede ved politiets hjælp.
 Stk. 2.  

  

 Skyldnerens  

 arbejdsgiver skal på forlangende give myndighederne oplysninger om  

 skyldnerens  

 arbejds- og lønningsforhold.
 § 4.  

  

 Bidraget kan inddrives ved udpantning.
Stk. 2.  

  

 Når skyldneren  

 forgæves er eftersøgt eller har forladt landet for længere eller ubestemt tid  

 uden at have iagttaget reglerne i § 19, kan der efter statsforvaltningens  

2)  

  nærmere  

 bestemmelse uden forudgående forkyndelse af kendelse herom foretages  

 udpantning  

 for det samlede bidrag i skyldnerens her i landet værende formue.
Med det  

 således inddrevne beløb forholdes der i overensstemmelse med § 21.
 § 5.  

  

 Bidraget kan inddrives ved indeholdelse i løn m.v. efter reglerne for  

 inddrivelse af personlige skatter i kildeskatteloven.
 Stk. 2.  

  

 Pålæg om indeholdelse  

 kan gives, selv om ydelsen til skyldneren ikke er forfalden, og  

 tilbageholdelse  

 kan ske, selv om ydelsen helt eller delvis er unddraget fra  

 kreditorforfølgning.
§ 6.  

  

 Det  

 beløb, der skal indeholdes ved hver udbetaling til skyldneren, fastsættes som  

 en procentdel af nettolønnen.
Procentdelen fastsættes således, at der  

 overlades  

 skyldneren det nødvendige til eget og familiens underhold.
 Stk. 2.  

  

 Bestemmelserne i  

 lov om Det Fælles Lønindeholdelsesregister finder anvendelse på afgørelser om  

 indeholdelse i løn m.v., der træffes i medfør af denne lov.
§ 7.  

  

 Den  

 arbejdsgiver, som har modtaget pålæg om indeholdelse i løn m.v., skal, hvis  

 skyldneren ophører at være beskæftiget hos ham, straks give Det Fælles  

 Lønindeholdelsesregister skriftlig eller elektronisk underretning herom.
Er  

 det  

 ham bekendt, hvor skyldneren herefter har beskæftigelse, skal han samtidig  

 oplyse dette.
§ 8.  

  

 Den, der har modtaget pålæg om indeholdelse i løn m.v., er  

 erstatningspligtig,  

 såfremt pålægget ikke efterkommes.
Erstatningsbeløbet kan inddrives ved  

 udpantning.
 § 9.  

  

 Skal der indeholdes bidrag til flere bidragsberettigede, fordeles det  

 indeholdte  

 beløb mellem de berettigede efter den inddrivende myndigheds nærmere  

 bestemmelse.
§§ 10-18.  

  

 (Ophævet) § 19.  

  

 Agter  

 en skyldner at tage bopæl eller fast ophold i udlandet, inden han har opfyldt  

 hele sin bidragspligt, skal han inden udrejsen, om fornødent efter  

 kommunalbestyrelsens  

 bestemmelse og i det omfang og på den måde, kommunalbestyrelsen finder det  

 passende, opfylde bidragspligten eller stille sikkerhed herfor.
 Stk. 2.  

  

 Undlader  

 skyldneren at stille sikkerhed for bidragspligtens opfyldelse som fastsat i  

 stk. 1, kan kommunalbestyrelsen bestemme, at fremtidige bidrag for en nærmere  

 fastsat  

 periode skal kunne inddrives straks.
 Stk. 3.  

  

 Består en af  

 skyldneren stillet sikkerhed i kaution, finder reglerne i §§ 2-9 tilsvarende  

 anvendelse  

 ved bidragets inddrivelse hos kautionisterne.
Stk. 4.  

  

 Bestemmelsen i  

 stk. 1 omfatter ikke personer, som tager bopæl eller fast ophold i Finland,  

 Island, Norge eller Sverige.
I det omfang, det fastsættes af ministeren for  

 familie- og forbrugeranliggender, omfatter bestemmelsen heller ikke personer,  

 som tager bopæl eller fast ophold i andre lande, med hvilke der er indgået  

 aftale om ydelse af bistand ved inddrivelse af underholdsbidrag.
 § 20.  

  

 Efter  

 statsforvaltningens  

3)  

  bestemmelse kan reglerne i § 19  

 bringes til anvendelse over for en mand, der er part i en påbegyndt  

 faderskabssag.
 § 21.  

  

 Ved  

 inddrivelse af bidrag efter § 19, stk. 2, forvaltes indkomne beløb efter  

 reglerne i værgemålslovens § 35, stk. 1.
 Stk. 2.  

  

 Ophører  

 bidragspligten, inden beløbet er opbrugt, tilfalder den tilbageværende del af  

 dette skyldneren eller hans bo.
 § 21 a.  

  

 Restanceinddrivelsesmyndigheden kan eftergive bidragskrav, der tilkommer det  

 offentlige, og som inddrives efter denne lov, efter reglerne i  

 opkrævningsloven.
 § 22.  

  

 Overtrædelse  

 af § 3, stk. 2, og § 7 straffes med bøde, medmindre strengere straf er  

 forskyldt  

 efter den øvrige lovgivning.
 § 23.  

  

 Retten  

 til at anvende indeholdelse i løn m.v. bortfalder, hvis begæring om bidragets  

 opkrævning  

 ikke fremsættes inden 1 år efter bidragets forfaldstid.
 Stk. 2.  

  

 Indeholdelse i  

 løn m.v. kan ikke ske for bidrag, der har været forfaldne i mere end 5 år.
 Stk. 3.  

  

 Ved inddrivelse  

 af børnebidrag, der er udbetalt forskudsvis af det offentlige, gælder § 18 i  

 lov om børnetilskud og forskudsvis udbetaling af børnebidrag.
 § 23 a.  

  

 Kommunalbestyrelsens  

 afgørelser efter denne lov kan påklages til det sociale nævn.
 Stk. 2.  

  

 Statsforvaltningens  

4)  

  afgørelse  

 efter denne lov kan påklages til ministeren for familie- og  

 forbrugeranliggender.
§ 23 b.  

  

 Ministeren  

 for familie- og forbrugeranliggender kan fastsætte regler om  

 kommunalbestyrelsernes  

 og statsforvaltningernes  

5)  

  behandling af  

 sager efter denne lov, herunder om den administrative behandling af sager om  

 henstand med eller afdragsvis betaling af underholdsbidrag, samt om  

 behandling  

 af klager over afgørelser truffet af disse myndigheder.
Ministeren kan  

 ligeledes i samråd med skatteministeren fastsætte nærmere regler om  

 fremgangsmåden i forbindelse med inddrivelse af underholdsbidrag.
 § 24.  

  

 Denne  

 lov træder i kraft den 1. juli 1963.
 Stk. 2.  

  

 Loven finder  

 anvendelse også med hensyn til de inden dens ikrafttræden opståede  

 bidragsforpligtelser.
 Stk. 3.  

  

 Lov nr. 133 af  

 7. maj 1937 om inddrivelse og sikring af underholdsbidrag ophæves.
 § 25.  

  

 Loven  

 gælder ikke for Grønland.
Familiestyrelsen, den 10. oktober  

 2005 Dorrit Sylvest Nielsen /Lars Thøgersen 1)  

 Indtil den 1. januar 2007: statsamtet, jf. § 26 i lov nr. 542 af  

 24. juni  

 2005.
 2)  

 Indtil den 1. januar 2007: statsamtets, jf. § 26 i lov nr. 542 af  

 24. juni  

 2005.
 3)  

 Indtil den 1. januar 2007: statsamtets, jf. § 26 i lov nr. 542 af  

 24. juni  

 2005.
 4)  

 Indtil den 1. januar 2007: Statsamtets, jf. § 26 i lov nr. 542 af  

 24. juni  

 2005.
 5)  Indtil den 1. januar 2007:  

 statsamternes, jf. §  

 26 i lov nr. 542 af 24. juni 2005.
