(Kontek, 1.del) Cirkulærets baggrund og formål § 1.  Energiministeren afgav i december 1991 til  

 Folketinget Energipolitisk Redegørelse 1991, herunder Statusnotat  

 1991 - Udvikling og initiativer på energiområdet.
Af redegørelsen  

 fremgår, at der er indgået en aftale mellem de danske og tyske elselskaber  

 Elkraft og VEAG om dansk levering af eleffekt fra 1996. Som led i denne  

 aftale skal der etableres en ny 400 kV-højspændingsforbindelse fra Sjælland  

 til Tyskland.
 Stk. 2.  For den danske del etableres forbindelsen på en  

 strækning mellem Spanager, Skovbo Kommune i Roskilde Amt, og forbindelsens  

 undersøiske videreførsel ved Gedser, Sydfalster Kommune i Storstrøms Amt.
 Stk. 3.  Dette cirkulære omhandler alene en 1.  

 delstrækning mellem Næstelsø i Fladså Kommune og Gedser i Sydfalster Kommune,  

 begge i Storstrøms Amt.
 § 2.  Cirkulæret har til formål at fastlægge de  

 nødvendige arealreservationer for 1. delstrækning af forbindelseslinien samt  

 til de nødvendige anlæg for forbindelseslinien: olietrykstationer og  

 kabelskabe.
§ 3.  Cirkulæret har været forhandlet med de berørte  

 kommuner og amtskommunen samt de berørte ministerier og styrelser.
Cirkulæret  

 har desuden været fremlagt til offentlig høring i perioden fra den 6. maj til  

 den 1. juli 1992.
 § 4.  Cirkulæret udstedes i henhold til lov om  

 planlægning § 3, stk. 1, § 3, stk. 2, 1. pkt. og § 3, stk. 3, jf. lov nr. 388  

 af 6. juni 1991.
Forudsætninger for regionplanlægningen § 5.  Regionplanlægningen skal udføres ud fra den  

 forudsætning, at der er fastlagt et 100 m bredt bælte for den i bilag 1 og  

 kortbilag 2 fastlagte linieføring til kabeltrace for jævnstrømsforbindelsen,  

 ligesom de i bilag 1 beskrevne arealer til tekniske anlæg skal reserveres.  

 Arealreservationerne fremgår præcist af detailkort, der findes hos Storstrøms  

 Amt og de berørte kommuner.
§ 6.  De reserverede arealer skal forbeholdes det  

 omhandlede kabelnet og tekniske anlæg.
Arealerne må således ikke planlægges  

 anvendt til bolig- eller erhvervsformål eller til andre foranstaltninger,  

 herunder rekreative anlæg, der kan hindre højspændingsforbindelsens  

 fremføring og fremtidig vedligeholdelse og reparation.
 Stk. 2.  Arealreservationerne kan i den udstrækning, det  

 er foreneligt med anvendelsen til fremføring af 400 kV højspænding, også  

 benyttes til andre trafik- og ledningsanlæg.
Forudsætninger for kommune- og lokalplanlægningen § 7.  Kommuneplanen skal indeholde bestemmelser, der  

 sikrer de for linieføringen nødvendige arealer.
Administrationen af §§ 35-37 i planloven § 8.  Landzonemyndigheden må ikke meddele tilladelser,  

 som er i strid med arealreservationen.
 Stk. 2.  Landzonemyndigheden skal meddele de  

 tilladelser, der er nødvendige for højspændingsforbindelsens gennemførelse.
Fravigelser fra cirkulærets bestemmelser § 9.  Miljøministeriet kan efter forhandlinger med de  

 berørte myndigheder tillade mindre afvigelser fra cirkulæret, såfremt  

 afvigelsen ikke berører princippet i den vedtagne linieføring for  

 højspændingsforbindelsen.
Miljøministeriet, den 28. januar 1993 Svend Auken / Solveig Øster Bilag 1 Beskrivelse af anlæg og linieføring Indledning Til KONTEK-forbindelsen mellem Sjælland og Tyskland anvendes jævnstrøm,  

 idet forbindelsen mellem to så store net, som det skandinaviske (der er i  

 forbindelse med det sjællandske) og det centraleuropæiske, er teknisk  

 problematisk at udføre via en relativ spinkel vekselstrømsforbindelse med  

 lille overføringskapacitet.
 Jævnstrømsforbindelsen udføres i første udbygningstrin som en een-polet  

 jævnspændingsoverføring for 600 MW med en overføringsspænding på 400 kV.  

 Forbindelsen kan senere udbygges til en to-polet jævnspændingsoverføring for  

 2 x 600 MW.
 Nedenstående beskrivelse af anlægsudformning og linieføring vedrører alene  

 1. delstrækning.
Oversigt over anlæg * Ca. 23 km 400 kV-jævnstrøms-jordkabel fra Næstelsø ved Næstved til  

 Storstrømmen.
 * Olietrykstation/kabelskab ved Fladså, Vester Egesborg, Sallerup og  

 Vordingborg Ore.
 * Ca. 7 km 400 kV-jævnstrøms-søkabel under Storstrømmen.
 * Ca. 50 km 400 kV-jævnstrøms-jordkabel fra Storstrømmen til Gedser.
* Olietrykstation/kabelskab ved Orehoved, Nr.
Vedby, Lommelev, Bruntofte  

 Skov, Sdr.
Vedby, Højet, Skelby og Gedser.
Linieføring Jævnstrømskablet føres fra Næstelsø i sydgående retning via Vester  

 Egesborg, Køng, Sallerup, Næs til Vordingborg Ore nord for Storstrømmen.
Syd for Storstrømmen landføres kablet ved Orenæs.
Herfra går linieføringen  

 via Egelev, Bruntofte, Tingsted, Systofte, Tjæreby, Højet, Marrebæk, langs  

 hovedvej A4, Gedesby til Gedser Odde.
De berørte amter og kommuner Som linieføringen er beskrevet ovenfor er følgende kommuner i Storstrøms  

 Amt omfattet af KONTEK-forbindelsens 1. delstrækning:
 Fladså, Vordingborg, Nørre Alslev, Nykøbing F og Sydfalster kommuner.
Beskrivelse af de tekniske anlæg Jævnstrøms-jordkabel Forbindelsen mellem Næstelsø ved Næstved i Danmark og Tyskland sker via et  

 ca. 125 km langt kombineret 400 kV jævnstrøms-jord- og søkabel.
Jordkablet på  

 dansk grund består af to dele: eet nord for Storstrømmen på ca. 23 km og eet  

 syd for Storstrømmen på ca. 50 km.
Jævnstrøms-jordkablet kan blive et fladkabel med to ledere af typen 400 kV  

 HVDC APBF-Cu 2 x 800 mm2 med extruderet PE-kappe.
Kablets dimension forventes  

 i så fald at blive 105 x 162 mm.
Kablet leveres i længder af ca. 1000 m og  

 vil derfor skulle samles med samle- eller spærremuffer for hver 1000 m.
 Deklarationsbredden for jordkabeltraceet er planlagt til ca. 20 m, idet  

 der inden for denne bredde kan etableres kabel for såvel første (1 x 600 MW)  

 som anden udbygning (2 x 600 MW). Kablet er planlagt nedgravet i en dybde af  

 ca. 1,3 m.
Jævnstrøms-søkabel Forbindelsen under Storstrømmen sker via et ca. 7 km langt 400 kV  

 jævnstrøms-søkabel.
 Søkablet kan blive et fladkabel af typen 400 kV HVDC APBF-Cu 2 x 800 mm2  

 med søarmering af et enkelt lag galvaniserede ståltråde omspundet med  

 polypropylenegarn.
Der vil blive foretaget havbundsundersøgelser, som vil omfatte bl.a.  

 analyser af, hvilke materialer havbunden består af i en afstand af ca. 300 m  

 til begge sider af kabeltraceet.
Ud til ca. 6 meters dybde vil kabeltraceet  

 blive undersøgt af en dykker med videoudstyr.
 Traceet vil efter udlægning af kablet blive markeret med båker eller anden  

 form for afmærkning i henhold til aftale mellem Farvandsvæsenet og SEAS.
Kablet vil, hvor det er muligt, blive nedgravet/nedspulet til erosions- og  

 fiskerisikker dybde i havbunden.
Fra samtlige kyster og ud til 3 meters  

 vanddybde, samt i alle områder med vanddybder under 3 m, vil kablet blive  

 nedgravet til minimum 1 meters dybde i havbunden.
Jævnstrøms-søkablet vil  

 blive afmærket på søkort.
Olietrykstationer/kabelskabe I forbindelse med spærremufferne, som anbringes for hver ca. 8 km  

 jordkabel, etableres olietrykstationer henholdsvis kabelskabe.
 Olietrykstationerne anbringes i en kiosk, som kræver et grundareal på ca.  

 10 m2.
 Kabelskabene kræver et grundareal på under 5 m2.
