Orientering  

 om bekendtgørelse nr. 1257 af 7/12/2006 om anvendelse,  

  

 fordeling, udbetaling mv. af midler fra den særlige statslige bevilling til  

 at  

 forebygge og afhjælpe mangel på arbejdskraft (flaskehalse) Som led i udmøntningen af kommunalreformen har Arbejdsmarkedsstyrelsen  

 udstedt en revideret  

  

 bekendtgørelse nr.  

 1257 af 7/12/2006 om anvendelse, fordeling, udbetaling mv. af midler fra den  

 særlige statslige bevilling til at forebygge og afhjælpe mangel på  

 arbejdskraft  

 (flaskehalse). Bekendtgørelsen udmønter § 42, stk. 2, og § 70, stk. 3, i  

 lov nr. 522 af 24. juni 2005 om ansvaret for og styringen af den aktive  

 beskæftigelsesindsats.
 Bekendtgørelsen erstatter bekendtgørelse nr. 467 af 23. maj  

 2006. Denne orienteringsskrivelse erstatter skrivelse nr. 9343 af 2. juni  

 2006.
 Bekendtgørelsen findes på  

 Retsinformation  


  

 www.retsinfo.dk  

  

 og på Arbejdsmarkedsstyrelsens hjemmeside  


  

 www.ams.dk  

, hvor også denne orienteringsskrivelse  

 kan findes.
Ifølge § 42, stk. 1, i lov om ansvaret for og styringen af den  

 aktive beskæftigelsesindsats kan det regionale beskæftigelsesråd inden for  

 rammerne af en særlig statslig bevilling iværksætte initiativer, der skal  

 forebygge og afhjælpe mangel på arbejdskraft.
Bekendtgørelsen fastsætter de  

 nærmere regler om anvendelse, fordeling, udbetaling mv. af midlerne fra denne  

 bevilling.
Anvendelse af midler fra  

 bevillingen, §§ 1-4 Efter § 1, stk. 2, kan bevillingen anvendes til de tilbud og  

 tillægsydelser, der fremgår af lov om en aktiv beskæftigelsesindsats og  

 regler  

 udstedt i medfør heraf, og til de målgrupper, der er omfattet af samme lov.  

 Bevillingen kan endvidere anvendes til de tilbud og målgrupper, der er  

 omfattet  

 af introduktionsprogrammet efter integrationsloven.
 For de kommunale målgrupper, herunder kontanthjælpsmodtagere,  

 revalidender og modtagere af introduktionsydelse, kan bevillingen anvendes  

 til  

 uddannelse, vejledning og opkvalificering, ansættelser med løntilskud mv.
 For de statslige målgrupper, jf. § 3, stk. 5 i lov om en aktiv  

 beskæftigelsesindsats, kan bevillingen alene anvendes til tilbud i form af  

 vejledning og opkvalificering, herunder uddannelse, efter kapitel 10 og § 99  

 i  

 lov om en aktiv beskæftigelsesindsats og til tillægsydelser i form af  

 hjælpemidler og mentor efter kapitel 14 og §§ 100 og 101 i samme lov, jf.  

 bekendtgørelsens § 1, stk. 3. Dette gælder også for sådanne tilbud til  

 forsikrede ledige henvist til anden aktør, hvor anden aktørs køb af tilbuddet  

 er godkendt af jobcenteret.
Der kan således alene gives tilskud fra bevillingen til  

 udgifter til tilbud til forsikrede ledige, som den statslige del af  

 jobcentrene, herunder pilotjobcentre, afholder inden for den udmeldte  

 aktivramme.  

 Der kan derimod ikke gives tilskud fra bevillingen til udgifter til tilbud,  

 hvor der ikke udmeldes en øvre grænse for udgifterne til den statslige del af  

 jobcentrene.
Det gælder fx udgifter til ansættelser med løntilskud for  

 forsikrede ledige.
 Udgifter til tilbud efter kapitel 10 i lov om en aktiv  

 beskæftigelsesindsats omfatter driftsudgifter til køb af takstfinansierede  

 ordinære uddannelser, til særligt tilrettelagte uddannelses- og  

 vejledningsforløb,  

 til vejledning og opkvalificering købt efter forudgående udbudsforretning mv.  

 Det omfatter således ikke udgifter til forsørgelsesydelserne under tilbuddet.
Efter § 1, stk. 4 kan bevillingen ikke anvendes til tilbud om  

 vejledning og opkvalificering efter § 36, stk. 4 og 5 i lov om en aktiv  

 beskæftigelsesindsats.
Med velfærdsaftalen bliver den særlige adgang til  

 længerevarende tilbud om vejledning og opkvalificering i første  

 ledighedsperiode efter § 36, stk. 4 og 5 forlænget i en 2-årig periode.
Der  

 afsættes 25 mio. kr. årligt til forlængelse af ordningen i 2007 og 2008. Der  

 kan derfor ikke gives tilskud fra flaskehalsbevillingen til længerevarende  

 vejledning og opkvalificering i første ledighedsperiode, som i forvejen er  

 finansieret af denne særlige uddannelsespulje på 25 mio. kr.
 Efter § 1, stk. 5 kan bevillingen ikke anvendes som tilskud til  

 udgifter til løntilskud efter § 68, stk. 2 i lov om en aktiv  

 beskæftigelsesindsats, dvs. til voksenlærlingeforløb for såvel beskæftigede  

 som  

 for forsikrede og ikke-forsikrede ledige, jf. de bekendtgørelser, der er  

 udstedt i medfør af § 68, stk. 2 (voksenlærlingebekendtgørelsen  

 og SOSU-bekendtgørelsen).  

 Med velfærdsaftalen bliver voksenlærlingeordningen udvidet og forbedret, og  

 som  

 følge heraf kan der ikke gives tilskud til voksenlærlingeforløb fra  

 flaskehalsbevillingen.
I det nye beskæftigelsessystem varetager jobcentrene  

 beskæftigelsesindsatsen for alle målgrupper.
Den konkrete anvendelse af  

 midlerne til at forebygge og afhjælpe flaskehalse vil således først og  

 fremmest  

 foregå i jobcentrene.
 På baggrund af overvågningen af udviklingen på arbejdsmarkedet  

 udarbejder beskæftigelsesregionen en liste over fagområder eller  

 stillingsbetegnelser, hvor der er eller forventes mangel på arbejdskraft af  

 en  

 tværgående og strukturel karakter, jf. § 2, stk. 2. Mangel på arbejdskraft af  

 en tværgående og strukturel karakter betyder, at manglen har et betydeligt  

 omfang og ikke kan løses af det enkelte jobcenter, men kræver en koordineret  

 indsats på regionalt niveau.
 Det regionale beskæftigelsesråd beslutter inden for hvilke  

 fagområder eller stillingsbetegnelser på listen, der kan gives tilskud til  

 fra  

 den regionale flaskehalsbevilling til jobcentrenes beskæftigelsesindsats, jf.  

 §  

 2, stk. 3.
 En foreløbig liste er offentliggjort på  

 beskæftigelsesregionernes hjemmesider i juni 2006, og en endelig liste vil  

 blive offentliggjort senest ultimo december, jf. § 3.
 Beskæftigelsesregionernes hjemmesider har følgende adresser:
 www.brnordjylland.dk  

,  

  

 www.brmidtjylland.dk,  


  

 www.brsyddanmark.dk  

  

 og  


  

 www.brhovedstadensjaelland.dk  

.  

 Der er links til regionernes hjemmesider fra Arbejdsmarkedsstyrelsens  

 hjemmeside  


  

 www.ams.dk  

.
 Beskæftigelsesregionen udarbejder en oversigt over uddannelser,  

 kurser, ansættelser med løntilskud, herunder i kombination med uddannelse,  

 særligt tilrettelagte forløb mv. inden for de fastsatte fagområder, hvortil  

 der  

 kan ydes tilskud fra den regionale flaskehalsbevilling, jf. § 4. Oversigten  

 er  

 målrettet de ansvarlige for beskæftigelsesindsatsen i jobcentrene, som  

 prioriterer og tilrettelægger den lokale beskæftigelsesindsats.  

 Beskæftigelsesregionen udarbejder oversigten i samarbejde med  

 uddannelsesinstitutioner, jobcentre, andre aktører mv.
Der kan alene gives tilskud fra bevillingen til udgifter til  

 løntilskud for de kommunale målgrupper.
For de statslige målgrupper kan der  

 alene gives tilskud fra bevillingen til eventuelle udgifter til  

 opkvalificering  

 og uddannelse i forbindelse med ansættelser med løntilskud.
 Oversigten vil senest ultimo december blive offentliggjort på  

 beskæftigelsesregionernes hjemmesider.
 Jobcentrene kan ansøge beskæftigelsesregionen om at få optaget  

 fx et særligt uddannelses- eller opkvalificeringsforløb, som de har udviklet,  

 på regionens oversigt over uddannelser mv., der kan ydes tilskud til.  

 Beskæftigelsesregionen offentliggør tilføjelser til oversigten i løbet af  

 bevillingsåret, jf. § 4, stk. 2.
Pulje til løsning af  

 akutte flaskehalsproblemer og til iværksættelse af særlige initiativer, § 5 Det regionale beskæftigelsesråd kan beslutte at reservere op  

 til 5 pct. af den regionale flaskehalsbevilling til en pulje med to formål,  

 jf.  

 § 5:
 1)  

 	  

 En indsats med  

 henblik på at afhjælpe akut opståede flaskehalsproblemer inden for  

 fagområder,  

 der ligger uden for de af det regionale beskæftigelsesråd fastsatte  

 fagområder.  

 Jobcentrene kan søge om tilskud til finansiering af en indsats i form af fx  

 korte uddannelses- og opkvalificeringsforløb med henblik på at afhjælpe en  

 akut  

 opstået mangel på arbejdskraft af et omfang, som det enkelte jobcenter ikke  

 kan  

 løse.
2)  

 	  

 Informationskampagner,  

 vejledningsinitiativer i forhold til valg af uddannelse og erhverv eller  

 andre  

 særlige initiativer til at afhjælpe og forebygge mangel på arbejdskraft.
Det  

 regionale beskæftigelsesråd kan beslutte at iværksætte sådanne tværgående  

 aktiviteter inden for beskæftigelsesregionen.
Fordeling af midler på  

 beskæftigelsesregioner, § 6 Størrelsen af den særlige statslige flaskehalsbevilling  

 fastsættes på de årlige finanslove.
Bevillingen fordeles til de fire  

 beskæftigelsesregioner på grundlag af 1) antallet af personer i  

 arbejdsstyrken  

 og 2) omfanget af mangel på arbejdskraft.
Arbejdsmarkedsstyrelsen udmelder  

 størrelsen af bevillingen til den enkelte beskæftigelsesregion, jf. § 6.
Anvisning af acontobeløb  

 og udmelding af dispositionsret, §§ 7-8 Med henblik på at give jobcentrene nogle midler at arbejde og  

 planlægge med til flaskehalsindsatsen anviser beskæftigelsesregionerne i  

 januar  

 måned et acontobeløb til den kommunale del af jobcentrene, et acontobeløb for  

 så vidt angår de statslige målgrupper til pilotjobcentrene og en  

 dispositionsret  

 til den statslige del af jobcentrene, jf. § 8.
 Acontobeløbene til kommunerne vil blive anvist på det  

 kontonummer, som de sociale ydelser sædvanligvis anvises på.
 Acontobeløbet til den kommunale del af jobcenteret skal  

 registreres på funktion 5.68.98 Beskæftigelsesordninger, gruppering 008  

 Tilskud  

 til jobcentre og pilotjobcentre til kommunale målgrupper fra den statslige  

 flaskehalsbevilling i det kommunale budget- og regnskabssystem.
 Acontobeløbet til pilotjobcentre for så vidt angår de statslige  

 målgrupper skal registreres på funktion 5.68.94 Pilotjobcentre, gruppering  

 013  

 Flaskehalsproblemer i det kommunale budget- og regnskabssystem.
Opgørelse af udgifter til  

 flaskehalsindsatsen, §§ 9-12 De lokale jobcentre visiterer dagpengemodtagere, kontanthjælpsmodtagere,  

 revalidender mv. til uddannelser, kurser, særligt tilrettelagte  

 opkvalificeringsforløb  

 mv. inden for de fagområder, som det regionale beskæftigelsesråd har  

 prioriteret,  

 og som er optaget på beskæftigelsesregionens oversigt.
 Jobcentrene køber selv alle forløb mv. på oversigten over  

 uddannelser mv. og afholder udgifterne hertil.
Den kommunale del af jobcenteret skal registrere udgifterne til  

 flaskehalsindsatsen på de normale konti for den aktive beskæftigelsesindsats  

 i  

 det kommunale budget- og regnskabssystem, fx på de relevante grupperinger på  

 funktion 5.68.98 Beskæftigelsesordninger.
Kommunerne hjemtager statslig  

 refusion efter de almindelige regler af udgifterne til flaskehalsindsatsen.
Kommunerne skal udarbejde en særskilt opgørelse over udgifterne  

 til flaskehalsindsatsen for de kommunale målgrupper.
Der er tale om et  

 særskilt  

 regnskab over udgifterne til flaskehalsindsatsen ved siden af det  

 autoriserede  

 regnskabssystem.
De udgifter, som kommunerne skal udarbejde en særskilt  

 opgørelse for, er bruttoudgifterne før fradrag af statsrefusion, dvs. de  

 refusionsberettigende  

 udgifter, jf. § 9, stk. 1.
 Kommuner, der indgår i et forpligtende kommunalt samarbejde,  

 skal udarbejde en særskilt opgørelse over udgifterne til flaskehalsindsatsen  

 for hver enkel af de kommuner, der indgår i samarbejdet, jf. § 9, stk. 2.
 Kommuner, der har fået delegeret den statslige  

 beskæftigelsesindsats (pilotjobcentre), skal registrere udgifterne til  

 flaskehalsindsatsen  

 for de statslige målgrupper på funktion 5.68.94 Pilotjobcentre, gruppering  

 013  

 Flaskehalsproblemer i det kommunale budget- og regnskabssystem, jf. § 9, stk.  

 3.
 Den statslige del af jobcenteret skal ligeledes udarbejde en særskilt  

 opgørelse over udgifterne til flaskehalsindsatsen for de statslige  

 målgrupper,  

 jf. § 9, stk. 4.
Den kommunale og den statslige del af jobcenteret skal indsende  

 dels kvartalsvise opgørelser, dels en endelig opgørelse til  

 beskæftigelsesregionen over udgifterne til flaskehalsindsatsen for  

 henholdsvis  

 de kommunale og de statslige målgrupper, jf. §§ 10 og 11. Opgørelserne  

 foretages på skemaer, som udarbejdes af Arbejdsmarkedsstyrelsen.
Skemaerne  

 udsendes sammen med de øvrige kommunale skemaer til henholdsvis de  

 kvartalsvise  

 løbende restafregninger af statsrefusion og de endelige restafregninger af  

 statsrefusion.
 Arbejdsmarkedsstyrelsen har udarbejdet Vejledning til kommunerne  

 om indberetning og opgørelse af udgifter omfattet af flaskehalsbevillingen.  

 Vejledningen kan findes på Arbejdsmarkedsstyrelsens hjemmeside  


  

 www.ams.dk  

.  

 Arbejdsmarkedsstyrelsen vil snarest udsende en budgetvejledning til den  

 statslige del af jobcentrene og til pilotjobcentrene, herunder vedrørende  

 indberetning og opgørelse af udgifter til flaskehalsindsatsen for de  

 statslige  

 målgrupper.
 På grundlag af opgørelserne fra jobcentrene offentliggør  

 beskæftigelsesregionerne kvartalsvis jobcentrenes samlede udgifter til  

 flaskehalsindsatsen i regionen, jf. § 10, stk. 2. På denne måde kan  

 jobcentrene  

 følge med i det forventede forbrug af midlerne fra den regionale  

 flaskehalsbevilling og dermed få et indtryk af det tilskud, som jobcenteret  

 kan  

 forvente at få fra bevillingen.
Tilskud til jobcentrene  

 fra flaskehalsbevillingen, § 13 Tilskuddet fra den regionale flaskehalsbevilling til den  

 kommunale og statslige del af det enkelte jobcenter i beskæftigelsesregionen  

 vil blive gjort op i forbindelse med afslutningen af et regnskabsår.
Den  

 endelige opgørelse over udgifterne til flaskehalsindsatsen skal indsendes  

 senest i forbindelse med den endelige kommunale restafregning, dvs. senest  

 den  

 1. juli efter regnskabsåret.
Tilskuddet til det enkelte jobcenter vil blive  

 opgjort snarest muligt herefter.
Tilskuddet vil afhænge af størrelsen af jobcenterets udgifter  

 til flaskehalsindsatsen.
Tilskuddet til jobcenteret vil udgøre en andel af  

 den  

 regionale flaskehalsbevilling svarende til jobcenterets andel af de samlede  

 udgifter til flaskehalsindsatsen i beskæftigelsesregionen.
Tilskuddet til den kommunale del af det enkelte jobcenter vil  

 således udgøre en andel af den regionale flaskehalsbevilling svarende til den  

 kommunale del af jobcenterets andel af de samlede udgifter til  

 flaskehalsindsatsen i beskæftigelsesregionen.
Da kommunen får statslig  

 refusion  

 efter de almindelige regler af udgifterne til flaskehalsindsatsen, kan  

 tilskuddet fra flaskehalsbevillingen højst udgøre 50 pct. af kommunens  

 udgifter  

 til flaskehalsindsatsen, jf. § 13, stk. 1 og 2.
 Tilskuddet til den statslige del af jobcenteret, herunder  

 pilotjobcentre, udgør en andel af den regionale flaskehalsbevilling svarende  

 til den statslige del af jobcenterets andel af de samlede udgifter til  

 flaskehalsindsatsen i beskæftigelsesregionen, jf. § 13, stk. 4.
Det udbetalte acontobeløb eller den udmeldte dispositionsret  

 vil blive modregnet i tilskuddet.
Hvis tilskuddet er mindre end acontobeløbet  

 eller dispositionsretten, skal jobcenteret indbetale forskelsbeløbet til  

 beskæftigelsesregionen.
Hvis tilskuddet er større end acontobeløbet eller  

 dispositionsretten, udbetaler beskæftigelsesregionen forskelsbeløbet som en  

 bonus til jobcenteret, jf. § 13, stk. 3 og 6.
 Tilskuddet til den kommunale del af jobcenteret skal  

 registreres på funktion 5.68.98 Beskæftigelsesordninger, gruppering 008  

 Tilskud  

 til jobcentre og pilotjobcentre til kommunale målgrupper fra den statslige  

 flaskehalsbevilling i det kommunale budget- og regnskabssystem.
 Tilskuddet til pilotjobcentre for så vidt angår de statslige  

 målgrupper skal registreres på funktion 5.68.94 Pilotjobcentre, gruppering  

 013  

 Flaskehalsproblemer i det kommunale budget- og regnskabssystem.
Ikrafttrædelses- og  

 overgangsbestemmelser, §§ 14-15 Bekendtgørelsen træder i kraft 1. januar 2007.  

 I bekendtgørelsen er der fastsat en række overgangsbestemmelser  

 vedrørende 2006, jf. § 15.
