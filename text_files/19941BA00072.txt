Nr BSF 72 Forslag til folketingsbeslutning om effektive grønne marker Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at fastsætte bestemmelser, som  

 sikrer, at marker, hvorpå der dyrkes roer og vinterafgrøder, ikke kan  

 godkendes som grønne marker.
Bemærkninger til forslaget I vandmiljøplanens strategi indgår de grønne marker som et middel til at  

 nedbringe kvælstofudvaskningen fra landbrugsjorden.
Imidlertid har dette  

 medført en stigning i anvendelsen af vinterafgrøder, der samlet set medfører  

 et øget pesticidforbrug og en øget kvælstofudvaskning.
Enhedslisten foreslår derfor, at marker, hvorpå der dyrkes roer og  

 vinterafgrøder, ikke fremover kan anerkendes som grønne marker.
Dette vil  

 endvidere øge udvikling og forskning i efterafgrøder, der er kernen i det  

 økologiske jordbrug.
