 I henhold til § 12 i arbejdsministeriets bekendtgørelse nr. 32 af 29.  

 januar 1979 om arbejdstøj og personlige værnemidler efter lov om arbejdsmiljø  

 samt § 84 i lov nr. 681 af 23. december 1975 om arbejdsmiljø fastsættes efter  

 indstilling fra branchesikkerhedsrådet for jernindustrien:
 § 1.  Bekendtgørelsen omfatter samme område som  

 branchesikkerhedsrådet for jernindustrien, jfr. bilag.
 § 2.  Ved værnefodtøj forstås fodtøj med særlige  

 egenskaber til at beskytte imod skader.
 § 3.  Værnefodtøj skal anvendes i de tilfælde, hvor  

 der på trods af forskriftsmæssig brug af værktøj og lignende samt  

 overholdelse af gældende sikkerhedsregler for arbejdet alligevel består en  

 særlig risiko for skader, der vil kunne undgås ved brug af værnefodtøj.
§ 4.  Fodtøjet kan have een eller flere af de nedenfor  

 nævnte egenskaber og skal i det omfang, der findes bestemmelser herom, være  

 godkendt efter de til enhver tid gældende retningslinier fra direktoratet for  

 arbejdstilsynet.
Værneevnen og anvendelsesområdet beror bl.a. på følgende:
 Stk. 2.  Værnefodtøj med indbygget beskyttelseståhætte  

 skal anvendes, hvor der er risiko for at få materialer, værktøjer eller  

 lignende over fødderne med skader til følge.
 Stk. 3.  Værnefodtøj med indbygget værnesål skal  

 anvendes, hvor der er risiko for at træde spidse genstande op i foden med  

 skade til følge.
 Stk. 4.  Værnefodtøj med skridsikker sål skal anvendes  

 ved arbejde, hvor der er risiko for at falde på grund af glatte gulve og  

 lignende.
 Stk. 5.  Værnefodtøj med ankelpuder skal anvendes ved  

 risiko for ankelskader.
 Stk. 6.  Værnefodtøj med kemikaliebestandig overflade og  

 sål skal anvendes ved risiko for hudkontakt med stoffer og materialer.
 Stk. 7.  Værnefodtøj med el-afledende/gnistsikker sål  

 skal anvendes, hvor risiko for eksplosion er til stede.
 Stk. 8.  Værnefodtøj med varme- eller kuldeisolerende  

 egenskaber skal anvendes ved arbejde i sundhedsskadeligt høje og lave  

 temperaturer.
 Stk. 9.  Værnefodtøj med brandhæmmende egenskaber skal  

 anvendes, hvor der er risiko for brandsår.
 § 5.  For værnefodtøj såvel som for andre personlige  

 værnemidler gælder, at de betragtes som udveje, hvor andre foranstaltninger  

 er udelukket.
 § 6.  Værnefodtøj er, når det udleveres som personligt  

 værnemiddel, virksomhedens ejendom og kan inddrages ved afgang, medminddre  

 andet er aftalt.
 § 7.  Der kan ikke udleveres værnefodtøj, som har  

 været anvendt af andre.
 § 8.  Direktøren for arbejdstilsynet kan, hvor særlige  

 forhold foreligger, tillade afvigelser fra bestemmelserne i denne  

 bekendtgørelse.
 Stk. 2.  Tilsynskredsene kan efter bemyndigelse i  

 enkelttilfælde, hvor det er rimeligt og forsvarligt, tillade afvigelser fra  

 bekendtgørelsens regler om anvendelse af værnefodtøj.
 § 9.  Efter lov om arbejdsmiljø § 81 kan  

 tilsynskredsenes afgørelser indbringes for direktøren for arbejdstilsynet  

 inden 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lov om arbejdsmiljø § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
§ 10.  Med bøde eller hæfte straffes den, der Stk. 2.  En arbejdsgiver kan pålægges bødeansvar for  

 overtrædelse af § 10, stk. 1, nr. 2 og 3, selv om overtrædelsen ikke kan  

 tilregnes ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar efter lov om arbejdsmiljø § 86.
 § 11.  Denne bekendtgørelse træder i kraft ved  

 offentliggørelsen i Lovtidende.
Arbejdstilsynet, den 16. april 1982 ERIK ANDERSEN /J.
Spove Bilag Branchesikkerhedsrådet for jernindustriens område Bekendtgørelsen omfatter akkumulator- og tørelementfabrikker,  

 armaturfabrikker, autoelektrikere, autoreparationer, barnevognsfabrikker,  

 bil- og motorcykelindustri, bilsamlefabrikker, blikemballagefabrikker, cykel-  

 og knallertfabrikker, elektromekaniske værksteder, el-maskiner, el- og  

 varmeværker, flyvemaskinværksteder, galvaniseringsanstalter, guld og sølv,  

 husholdningsmaskiner, industrimaskiner, internt transportmateriel,  

 jernskibsværfter, jern- og stålstøberier, jern- og stålværker,  

 kabelfabrikker, karosserifabrikker, karosseriværksteder, kontormaskiner,  

 lampefabrikker, landbrugsmaskiner, metalstøberier, metalværker,  

 måleinstrumentfabrikker, opvarmningsmateriel, radio- og fjernsynsfabrikker,  

 radioreparationer, røntgenapparater, skibsmotorfabrikker, smede- og  

 maskinreparationer, stålkonstruktioner, stålmøbler, træskibsværfter og  

 bådebyggerier, urreparationer og værktøjsfabrikker.
