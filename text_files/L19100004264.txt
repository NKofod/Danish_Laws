 Under 19de November 1909 har det behaget Hans Majestæt Kongen allernådigst  

 at ratificere følgende paa den 2den internationale Fredskonference i Haag den  

 18de Oktober 1907 afsluttede Konvention.
 KONVENTION.
 om Bombardement fra Skibe i Krigstid.
 Hans Majestæt den Tyske Kejser, Konge af Preussen, Præsidenten for de  

 Forenede Stater af Amerika; Præsident for den Argentinske Republik; Hans  

 Majestæt Kejseren af Østrig, Konge af Bøhmen etc. og Apostolisk Konge af  

 Ungarn; Hans Majestæt Belgiernes Konge; Præsidenten for Republiken Bolivia;  

 Præsidenten for de Forenede Stater af Brasilien; Hans kongelige Højhed  

 Fyrsten af Bulgarien; Præsidenten for Republiken Chile; Præsidenten for  

 Republiken Columbia; den midlertidige Guvernør for Republiken Cuba; Hans  

 Majestæt Kongen af Danmark; Præsidenten for den Dominikanske Republik;  

 Præsidenten for Republiken Equador; Præsidenten for den Franske Republik;  

 Hans Majestæt Kongen af det Forenede Kongerige Storbritannien og Irland og de  

 Britiske oversøiske Lande, Kejser af Indien; Hans Majestæt Hellenernes Konge;  

 Præsidenten for Republiken Guatemala; Præsidenten for Republiken Haiti; Hans  

 Majestæt Kongen af Italien; Hans Majestæt Kejseren af Japan; Hans Kongelige  

 Højhed Storhertugen af Luxemborg, Hertug af Nassau; Præsidenten for de  

 Mexikanske Forenede Stater; Hans Kongelige Højhed Fyrsten af Montenegro; Hans  

 Majestæt Kongen af Norge; Præsidenten for Republiken Panama; Præsidenten for  

 Republiken Paraguay; Hendes Majestæt Dronningen af Nederlandene; Præsidenten  

 for Republiken Peru; Hans Kejserlige Majestæt Schahen af Persien; Hans  

 Majestæt Kongen af Portugal og Algarve etc.; Hans Majestæt Kongen af  

 Rumænien; Hans Majestæt Kejseren af alle Ruslande; Præsidenten for Republiken  

 Salvador; Hans Majestæt Kongen af Serbien; Hans Majestæt Kongen af Siam; Hans  

 Majestæt Kongen af Sverig; det Schweitziske Forbundsraad; Hans Majestæt  

 Ottomanernes Kejser; Præsidenten for Republiken Uruguay; Præsidenten for  

 Venezuelas Forenede Stater:
besjælede af Lyst til at virkeliggøre det af den første Fredskonference  

 udtalte Ønske med Hensyn til Bombardement fra Skibe af uforsvarede Havne,  

 Byer og Landsbyer; tagende i Betragtning, at det er af Vigtighed at underlægge Bombardementer  

 fra Skibe almindelige Regler, der garantere Indbyggernes Rettigheder og sikre Bevarelsen af de vigtigste Bygninger idet saa vidt muligt de  

 Principper, der ligge til Grund for Reglementet af 1899 om Love og Vedtægter  

 for Landkrig, ligeledes bringes til Anvendelse paa dette Krigsforetagende; gaaende saaledes ud fra Ønsket om at tjene Menneskelighedens Interesser og  

 formindske Krigens Haardhed og Ulykker; have bestemt i dette Øjemed at afslutte en Konvention og have som Følge  

 deraf udnævnt til deres befuldmægtigede:
 (Angivelse af de befuldmægtigede).
 Hvilke efter at have deponeret deres Fuldmagter, der fandtes at være i god  

 og behørig Form, ere blevne enige om følgende Regler:
Om Bombardement af uforsvarede Havne, Byer,  

 Landsbyer-, Boliger Artikel 1.
 Bombardement af uforsvarede Havne, Byer, Landsbyer, Boliger eller  

 Bygninger fra Skibe er forbudt.
 En Plads kan ikke bombarderes, alene fordi der foran dens Havn er udlagt  

 forankrede undersøiske selvvirkende Stødminer.
 Artikel 2.
Under dette Forbud er dog ikke indbefattet militære Værker, land- eller  

 sømilitære Etablissementer, Oplag af Vaaben eller Krigsmateriel, Værksteder  

 og Installationer egnede til Benyttelse for den fjendtlige Flaades eller Hærs  

 Behov, samt Krigsskibe i Havnen.
Chefen for en Søstyrke kan efter forud givet  

 Varsel, indrømmende en rimelig Frist, ødelægge dem ved Hjælp af Kanoner, hvis  

 ethvert andet Middel er umuligt, og de stedlige Myndigheder ikke have  

 foretaget Ødelæggelsen indenfor den fastsatte Frist.
 Han paadrager sig i dette Tilfælde intet Ansvar for den Skade, som  

 ufrivilligt kan blive foraarsaget ved Bombardementet.
 Hvis en militær Nødvendighed, udkrævende øjeblikkelig aktion, ikke  

 tillader at indrømme nogen Frist, bestaar Forbudet mod at bombardere den ikke  

 forsvarede By ligesaa fuldt som i det i første Stykke omtalte Tilfælde, og  

 det er Chefens Pligt at tage alle passende Forholdsregler, for at Byen  

 forulempes saa lidt som muligt.
 Artikel 3.
 Bombardement af uforsvarede Havne, Byer, Landsbyer, Boliger eller  

 Bygninger kan efter forudgaaende udtrykkelig anmeldelse deraf finde Sted,  

 hvis de stedlige Myndigheder efter Modtagelsen af en formel Opfordring dertil  

 vægre sig ved at efterkomme Rekvisitioner paa Levnedsmidler eller Forraad  

 nødvendige for den foran Pladsen værende Søstyrkes øjeblikkelige Behov.
Disse Rekvisitioner maa staa i Forhold til Pladsens Hjælpekilder.
De kunne  

 kun forlanges efter Bemyndigelse af den nævnte Søstyrkes Chef og skulle  

 saavidt muligt betales kontant; hvis ikke, skulle de konstateres ved  

 Modtagelsesbeviser.
Artikel 4 Bombardement af uforsvarede Havne, Byer, Landsbyer.
Boliger og Bygninger  

 paa Grund af Ikke-Betalingen af Penge-Kontributioner er forbudt.
 Almindelige Bestemmelser.
 Artikel 5.
 Under Bombardement fra Skib skal den øverstbefalende tage alle nødvendige  

 Forholdsregler for saavidt muligt at skaane Bygninger bestemte til  

 Gudstjeneste, Kunst, Videnskab eller Velgørenhed, historiske Mindesmærker,  

 Hospitaler og Samlingssteder for syge eller saarede, paa Betingelse af at de  

 ikke samtidig benyttes i militært Øjemed.
 Det er Beboernes Pligt at forsyne disse Mindesmærker, Bygninger eller  

 Samlingssteder med synlige Mærker. bestaaende i store, stive, rektangulære  

 Plader delte efter en af Diagonalerne i to farvede Trekanter, den øverste  

 sort, den nederste hvid.
 Artikel 6.
 Bortset fra Tilfælde, hvor militære Krav ikke tilstede det, skal Chefen  

 for den angribende Søstyrke, forinden Bombardementet paabegyndes, gøre alt,  

 hvad der staar i hans Magt for at underrette Myndighederne.
 Artikel 7.
 Det er forbudt at overgive til Plyndring selv en med Storm indtagen By  

 eller Plads.
 Slutningsbestemmelser.
 Artikel 8.
 Bestemmelserne i nærværende Konvention komme kun til anvendelse i Forhold  

 mellem de kontraherende Parter, og kun naar alle de Krigsførende ere  

 Deltagere i Konventionen.
 Artikel 9.
 Nærværende Konvention skal snarest muligt ratificeres.
 Ratifikationerne skulle deponeres i Haag.
 Den første Deponering af Ratifikationer skal konstateres ved en Protokol  

 undertegnet af Repræsentanterne for de Magter, som deltage deri, og den  

 Nederlandske Udenrigsminister.
 Senere Deponeringer af Ratifikationer foregaa ved Hjælp af en skriftlig  

 Notifikation rettet til den Nederlandske Regering og bilagt med  

 Ratifikationsinstrumentet.
Bekræftet Genpart af Protokollen angaaende den første Deponering af  

 Ratifikationer, af de i foregaaende Stykke omtalte Notifikationer samt af  

 Ratifikationsinstrumenterne skal af den Nederlandske Regering ad diplomatisk  

 Vej straks tilstilles de Magter, der have været indbudte til den 2den  

 Fredskonference, saavelsom de andre Magter, der maatte have tiltraadt  

 Konventionen.
I de i foregaaende Stykke omhandlede Tilfælde vil den nævnte  

 Regering samtidig meddele dem hvilken Dag, den har modtaget Notifikationen.
 Artikel 10.
 De Magter, der ikke have undertegnet nærværende Konvention, have Adgang  

 til at tiltræde den.
 Den Magt, der ønsker at tiltræde Konventionen, skal skriftlig meddele den  

 Nederlandske Regering sit Ønske derom og sende den Tiltrædelsesakten, der vil  

 være at deponere i nævnte Regerings Arkiver.
 Denne Regering sender straks alle de andre Magter en bekræftet Genpart af  

 Notifikationen og af Tiltrædelsesakten med Angivelse af hvilken Dag, den har  

 modtaget Notifikationen.
 Artikel 11.
 Nærværende Konvention træder i Kraft for de Magter, der have deltaget i  

 den første Deponering af Ratifikationer, 60 Dage efter  

 Deponeringsprotokollens Dato, og for de Magter, der ratificere senere eller  

 tiltræde Konventionen, 60 Dage efter at Notifikationen om deres Ratifikation  

 eller Tiltrædelse er kommen den Nederlandske Regering i Hænde.
 Artikel 12.
 Hvis det skulde ske, at en af de kontraherende Magter vil opsige  

 nærværende Konvention, skal Opsigelsen skriftlig meddeles den Nederlandske  

 Regering, der straks sender en bekræftet Genpart af Notifikationen til alle  

 de andre Magter med Angivelse af Modtagelsesdagen.
 Opsigelsen faar kun Virkning i Forhold til den Magt, der har notificeret  

 den, og først et Aar efter at Notifikationen er kommen den Nederlandske  

 Regering i Hænde.
 Artikel l3.
 Et Register, der føres af det Nederlandske Udenrigsministerium, skal  

 angive Datoen for Deponeringen af Ratifikationer i Henhold til Artikel 9,  

 3die og 4de Stykke, saavelsom Datoen for Modtagelsen af  

 Tiltrædelses-Notifikationer (Artikel 10, 2det Stykke) og af  

 Opsigelses-Notifikationer (artikel 12. lste Stykke).
