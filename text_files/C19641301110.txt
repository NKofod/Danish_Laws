Cirkulæreskrivelse om overførsel af tilsyn med betinget dømte  

 og prøveløsladte mellem de nordiske lande (Til samtlige  

 afdelinger) I henhold til justitsministeriets bekendtgørelse af 16. december  

 1963 træder lov nr. 214 af 31. maj 1963 om samarbejde med Finland, Island,  

 Norge og Sverige angående fuldbyrdelse af straf m.v. i kraft den 1. januar  

 1964.
 Man vedlægger et eksemplar af justitsministeriets cirkulære af  

 16. december 1963, som indeholder bestemmelser om den praktiske fremgangsmåde  

 ved overførelse af tilsyn mellem de nordiske lande.
 Når et tilsyn ønskes overført til et af de nordiske lande  

 fremsendes begæring herom til vedkommende politimester (i København kontoret  

 for straffesager) respektive direktoratet for fængselsvæsenet vedlagt en  

 redegørelse i to eksemplarer for tilsynets hidtidige forløb, et eksemplar af  

 personundersøgelsen (evt. tillige afskrift eller kopi af mentalerklæring),  

 for  

 prøveløsladte stamrulleudskrift og en redegørelse for de sociale forhold ved  

 overførelsen.
 En genpart af begæringen om tilsynets overførelse tilstilles  

 centralkontoret.
 Med hensyn til de til afdelingerne fra udlandet overførte tilsyn  

 skal der tilstilles centralkontoret sædvanlig meddelelse om tilsynets  

 etablering, beskikkelse af tilsynsførende m.v.
 Når et til Danmark overført tilsyn udløber, skal der fremsendes  

 en redegørelse i to eksemplarer for tilsynets forløb til den myndighed i  

 vedkommende land, som har begæret tilsynet anordnet her.
 Tilsyn, der overføres til andre lande, medregnes fortsat i  

 afdelingens statistik over løbende tilsyn, indtil tilsynsperiodens udløb  

 (respektive ophør ved vilkårsovertrædelse). Tilsyn, der overføres hertil fra  

 andre lande, registreres som tilgang/afgang af delegerede tilsyn.
 Med hensyn til de tilsyn, som for tiden føres på frivilligt grundlag  

 gennem tilsynsorganisationerne i de andre nordiske lande, vil der ikke være  

 noget til hinder for at fortsætte samarbejdet som hidtil, men såfremt  

 tilsynet  

 ønskes formelt overført i overensstemmelse med de nye bestemmelser må  

 begæring  

 herom fremsættes som ovenfor anført.
 Opmærksomheden henledes på, at overførelse af tilsyn i henhold  

 til loven alene kan finde sted med hensyn til betinget dømte (herunder  

 kombinationsdomfældte), benådede og prøveløsladte, der har afsonet straf af  

 fængsel.
 Tilsyn med tiltalefritagne, prøveløsladte fra ungdomsfængsel,  

 særfængsel, arbejdshus eller sikkerhedsforvaring, samt personer er  

 underkastet  

 tilsyn i medfør af straffelovens § 70, vil fortsat kun kunne etableres i de  

 øvrige nordiske lande som en frivillig foranstaltning efter forudgående  

 aftale  

 med tilsynsorganisationen i vedkommende land.
