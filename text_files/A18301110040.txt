Gr.
Da det er anseet tvivlsomt, hvilken Skifteret der skal behandle Boerne  

 efter de til Kgl.Tieneste udskrevne Nationale, naar disse døe paa det Sted,  

 hvorhen de ere kaldte for Tienestens Skyld, eller paa deres Reise til eller  

 fra dette Sted, saa har Kongen, for at indføre en lige og med Vedkommendes  

 Tarv stemmende Fremgangsmaade i deslige Tilfælde, fundet for godt at befale,  

 som følger:
Naar Nogen af det udskrevne Mandskab døer paa det Sted, hvor han opholder  

 sig for Tienestens eller Vaabenøvelsernes Skyld, saavelsom og naar Dødsfaldet  

 indtræffer paa Reisen til eller fra dette Sted, skal Skiftet efter den Afdøde  

 behandles af Skifteretten paa det Sted, hvor han forhen havde sit Hiem, uden  

 at det ovenmeldte Ophold i saa Henseende kommer i Betragtning.
Og skal det  

 paaligge Skifteretten paa det Sted, hvor Dødsfaldet er skeet, uopholdeligen  

 derom at underrette Skifteretten paa Hiemstedet, samt dernæst, efter Fradrag  

 af Begravelses-Omkostningerne og det, der maatte være at udrede til  

 vedkommende Regiment eller Corps, snarest mueligt at oversende  

 Efterladenskaberne eller det ved sammes Forauctionering udbragte Beløb til  

 den sidstmeldte Skifteret, forudsat ellers, at der ikke allerede paa det  

 Sted, hvor den Paagieldende er død, fremstaae myndige Arvinger, som uden  

 Skiftehold ville tiltræde Boet, eller dette tiltrædes af en Enke, som ifølge  

 Lov eller Bevilling er berettiget til at hensidde i uskiftet Boe.
