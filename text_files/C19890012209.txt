(Til alle uddannelsesinstitutioner med  

 uddannelsessøgende, der er berettiget til statens  

 uddannelsesstøtte) § 1 I cirkulære nr. 36 af 17. marts 1989 om uddannelsesinstitutioners opgaver  

 ved tildeling af statens uddannelsesstøtte foretages følgende ændringer:
 1. I pkt. 6.2.2. ændres (2 steder) »1. maj«  

 til: »1. april«.
2. I pkt. 6.3, Spørgsmål 6. Støtteperiode, i  

 afsnittet, der begynder »Helårsansøgere er ansøgere, der. . . .«,  

 udgår: »Begyndes uddannelsen inden udgangen af september, regnes  

 støtteperioden fra 1. august, og afsluttes uddannelsen i juni eller juli  

 måned, regnes støtteperioden til 31. juli«, og i afsnittet, der begynder  

 »For ansøgere, hvis uddannelse begynder . . .«, erstattes de 2  

 første punktummer af følgende: »Støtteperioden begynder den 1. i måneden  

 for uddannelsens begyndelse.
En uddannelsessøgende i videregående uddannelse,  

 der tidligere har været indskrevet i en anden videregående uddannelse, kan  

 dog godt få støtte i august, selv om uddannelsen først begynder i september.  

 Det gælder dog ikke, hvis det drejer sig om en uddannelsessøgende, som er  

 begyndt den første videregående uddannelse i perioden 15. marts 1988 til 31.  

 juli 1989, og som ikke har fået støtte i august 1988. Støtteperiodens  

 slutning er den sidste dag i den måned, hvor uddannelsen afsluttes«.
 3. I pkt. 6.7.1. ændres (2 steder) »1. maj«  

 til: »1. april«.
§ 2 Cirkulæret finder anvendelse på ansøgninger fra og med støtteåret 1989/90.
 Styrelsen for Statens Uddannelsesstøtte,  

 den 28. august 1989.
 P.S.V.
