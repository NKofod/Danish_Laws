 I medfør af § 2 i lov nr. 634 af 7. december 1976 om tilbud om gratis  

 vaccination mod visse sygdomme fastsætter sundhedsstyrelsen følgende:
Fra 1. januar 1987 omfatter det danske vaccinationsprogram tilbud om  

 gratis vaccination mod Det tilrådes, at vaccinationerne gives efter følgende skema:
GENERELT OM VACCINATION For at få vaccineret børnene på den hurtigste og mest hensigtsmæssige  

 måde, bør den anbefalede vaccinationsplan så vidt muligt overholdes.
Såfremt et barn ikke har fået vaccinationerne til de anbefalede  

 tidspunkter, bør den eller de manglende vaccinationer gives hurtigst muligt,  

 det vil sige med de mindste anbefalede intervaller (se under de enkelte  

 vacciner). Man skal aldrig begynde forfra på en vaccinationsserie.
For børn,  

 hvis vaccination er påbegyndt i udlandet, gælder, at supplerende vaccination  

 gives efter det danske program.
Forskellige vacciner kan gives samtidig.
Hvis vaccinerne ikke gives  

 samtidig, bør der inden næste vaccination gå 4 uger efter levende vacciner  

 (MFR-vaccine, OPV og røde hunde-vaccine), dog 8 uger efter BCG, og 1 uge  

 efter dræbte vacciner (kighoste-vaccine og Di-Te-Pol-vaccine).
 Ved samtidig vaccination med forskellige vacciner gives disse på  

 forskellige steder og med forskellige sprøjter.
Børn, der har feber, bør ikke vaccineres.
Almindelig forkølelse uden feber  

 giver ikke anledning til at udskyde vaccination.
Vedrørende kontraindikationer iøvrigt, bivirkninger, administrationsmåde,  

 dosering, opbevaring og holdbarhed samt tilsætningsstoffer henvises til de  

 brugsanvisninger, der følger med de enkelte vacciner.
I tvivlstilfælde kan  

 der rettes henvendelse til Statens Seruminstitut, epidemiologisk afdeling.
KIGHOSTEVACCINATION Vaccinen indeholder dræbte kighostebakterier.
 Vaccinationen tilsigter at beskytte børnene mod alvorlig kighoste, mens de  

 er helt små, og effekten aftager efter nogle år.
Barnet skal være 5 uger gammelt og veje mindst 4 kg, før vaccinationen  

 påbegyndes.
Der gives aldrig mere end 3 kighostevaccinationer.
Mindste  

 interval mellem kighoste I og II er 3 uger og mellem II og III 6 måneder.
Ved  

 kighoste I gives 1/2 dosis.
Er vaccinationen påbegyndt for sent, vaccineres  

 kun, hvis mindst 2 vaccinationer kan gives, inden barnet er 2 år.
DIFTERI-, TETANUS- OG POLIO VACCINATION (DI-TE-POL) Vaccinen er en blandingsvaccine, som indeholder difteri- og tetanus-toxoid  

 og dræbt poliovirus type 1, 2 og 3 (Salk).
Barnet bør være 5 måneder, før vaccinationen påbegyndes, da maternelle  

 antistoffer ellers kan reducere virkningen af poliokomponenten.
Mindste  

 interval mellem Di-Te-Pol I og II er 3 uger og mellem Di-Te-Pol II og III 6  

 måneder.
Vaccinen må gerne gives samtidig med andre vacciner.
Det anbefales  

 at give MFR I samtidig med Di-Te-Pol III.
Efter 3 doser Di-Te-Pol anses beskyttelsen mod difteri for at være  

 langvarig.
Beskyttelsen mod tetanus er af mindst 5 års varighed.
Uanset  

 tidsintervallet efter den primære vaccinationsserie (3 injektioner) gives ved  

 revaccination mod tetanus kun 1 injektion.
Revaccination mod tetanus af  

 personer yngre end 40 år giver beskyttelse i 20 år, mens beskyttelsen varer i  

 15 år ved revaccination af personer ældre end 40 år.
Børn som f.eks. på grund af vaccination i udlandet mangler en eller flere  

 af komponenterne i vaccinationsserien, bør snarest fuldende  

 vaccinationsprogrammet.
Til dette formål kan enkeltkomponentvacciner mod  

 henholdsvis difteri, tetanus og polio, samt blandingsvaccine Di-Te  

 rekvireres.
Di-Te- Pol-vaccine er en børnevaccine og bør kun anvendes indtil  

 15-års alderen samt i de få tilfælde, hvor voksne er helt uvaccinerede.  

 Difteri- og Di-Te-vaccine findes i en styrke til børn og en svagere til  

 voksne (ældre end 15 år). Tetanus-vaccine og polio-vaccine kan anvendes til  

 både børn og voksne.
MÆSLINGE-, FÅRESYGE- OG RØDE HUNDE VACCINATION (MFR) Vaccinen er en blandingsvaccine mod mæslinger, fåresyge og røde hunde.
Den  

 indeholder levende svækket virus.
 Udover at yde den enkelte beskyttelse er formålet på langt sigt helt at  

 udrydde de pågældende sygdomme.
 For at sikre god immunitet hos så mange som muligt er der valgt et  

 to-dosis program, hvor den enkelte vaccineres i 15-måneders alderen og igen i  

 12-års alderen.
MFR I gives samtidig med Di-Te-Pol III på 2 forskellige steder af kroppen.  

 MFR-vaccine bør sædvanligvis ikke gives før 15 måneders alderen, da selv små  

 rester maternelle antistoffer kan reducere virkningen af vaccinen.
Under  

 særlige omstændigheder, f.eks. i epidemisituationer eller hvis barnet skal  

 rejse, kan MFR I gives ned til 12 måneders alderen.
 12-års vaccinationen (MFR II) sikrer immunitet i voksenalderen og gives  

 alle - også de der har haft en eller flere af sygdommene eller er vaccineret  

 mod dem.
Børn i alderen 2-11 år tilbydes også MFR-vaccination.
Dette gælder især  

 børn, der ikke har haft mæslinger og/eller fåresyge.
 Eventuelle bivirkninger skyldes ikke vaccinekomponenter, organismen i  

 forvejen er immun overfor.
 Enkeltkomponentvacciner kan rekvireres, men er ikke gratis.
 MFR-vaccine kan forsøges anvendt indenfor de første par dage efter  

 udsættelsen for mæslinger, men effekten er usikker.
ORAL POLIO Oral polio-vaccine (OPV, Sabin) er en blandingsvaccine, som indeholder  

 levende svækket poliovirus type 1, 2 og 3.
 Vaccinen gives, efter at vaccinationen med dræbt poliovaccine  

 (Di-Te-Pol-vaccine) er afsluttet.
Vaccinen gives peroralt 3 gange med et års interval.
Mindste interval  

 mellem vaccinationerne er 3 måneder.
OPV må gerne gives samtidig med andre  

 vacciner.
 Efter vaccination med 3 doser Di-Te-Pol-vaccine og 3 doser OPV anses  

 immuniteten overfor polio for livsvarig.
RØDE HUNDE VACCINATION Vaccinen indeholder levende svækket virus.
 Vaccinen anvendes til vaccination af voksne kvinder, der ikke har  

 påviselige antistoffer mod røde hunde.
 Tilbuddet gælder: alle 18-årige kvinder og kvinder, der planlægger  

 graviditet eller er beskæftiget med børn f.eks. i skole, institution eller  

 sygehus.
Gravide bør ikke vaccineres.
Der bør mindst gå 3 måneder fra vaccinationen  

 til kvinden bliver gravid.
TUBERKULOSE-VACCINATION (BCG) Vaccinen indeholder levende tuberkelbakterier.
BCG-vaccination gives kun til tuberkulinnegative.
Vaccinationen giver  

 ingen absolut immunitet men øget resistens imod tuberkuløs infektion.
BCG-vaccination anbefales til personer med øget risiko for smitte.
Det  

 drejer sig især om personer, der lever i et miljø med tuberkulose og  

 personer, der rejser under primitive forhold i lande med høj  

 tuberkuloseforekomst.
BIVIRKNINGER OG KOMPLIKATIONER Bivirkninger og komplikationer til de omtalte vaccinationer indberettes på  

 formular 4102 (Sundhedsstyrelsens meldesystem for infektiøse sygdomme).
Herudover er der i medfør af § 3, stk. 2 i lov nr. 82 af 8. marts 1978 om  

 erstatning for vaccinationsskader fastsat indberetningspligt for enhver læge,  

 som i sin virksomhed bliver bekendt med skader, som må antages at kunne  

 medføre ydelser efter loven.
Indberetning herom skal ske til  

 sikringsstyrelsen.
ATTESTATION Lægen attesterer for udførelse af de gratis vaccinationer på  

 vaccinationskort, der udleveres gratis fra ekspeditionen, Statens  

 Seruminstitut, efter skriftlig rekvisition.
REKVISITION AF VACCINE Til vaccinationerne anvendes vaccine, der udleveres fra ekspeditionen,  

 Statens Seruminstitut, efter skriftlig rekvisition, jf. § 2, stk. 1 og § 3,  

 stk. 3 i Indenrigsministeriets bekendtgørelse nr. 46 af 11. februar 1986.
HONORERING OG REGNSKABSAFLÆGGELSE Honorarer for vaccination og honorar for blodprøvetagning på voksne  

 kvinder betales af amtskommunerne og Københavns og Frederiksberg kommuner,  

 jf. § 3, st. 2 i Indenrigsministeriets bekendtgørelse nr. 46 af 11. februar  

 1986.
 Retningslinierne træder i kraft den 1. januar 1987. Samtidig ophæves  

 sundhedsstyrelsens cirkulære nr. 62 af 10. marts 1977 om retningslinier  

 vedrørende gratis vaccination mod smitsomme sygdomme m.v.
SUNDHEDSSTYRELSEN, DEN 17. DECEMBER 1986 MICHAEL VON MAGNUS /Øhlenschlæger (* 1) De 2 vacciner gives to forskellige steder og i to forskellige  

 sprøjter.
 (* 2) Gives til kvinder, som ikke er vaccineret tidligere, og som ikke har  

 antistoffer mod røde hunde.
