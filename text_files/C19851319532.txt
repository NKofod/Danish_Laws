 Der er vedtaget en ny udgave af statsfrøkontrollens  

 prøvetagningsregler til ikrafttræden 1. juli 1985. I denne meddelelse  

 fremhæves de vigtigste ændringer i forhold til reglerne fra november 1980.  

 Der vedlægges et eksemplar af de nye regler.
 Et udvalg nedsat af frøkontrolkomissionen har foretaget en revision af  

 statsfrøkontrollens regler om prøvetagning, mærkning og forsegling af frø- og  

 kornpartier fra november 1980. Vedlagt sendes et eksemplar af de nye regler,  

 som er vedtaget af frøkontrolkommissionen og godkendt af landbrugsministeriet  

 til ikrafttræden den 1. juli 1985.
 I forhold til reglerne fra november 1980 er der foretaget en omredigering  

 af teksten, som er fordelt på 9 hovedafsnit mod tidligere kun 6. Ændringerne  

 er foretaget som et forsøg på at gøre reglerne mere brugervenlige.
 Ud over omredigeringen er der nogle tilføjelser og ændringer, hvoraf de  

 vigtigste er:
Pkt. 2.5.1 og 4.1:
Ved prøvetagning i forbindelse med EF-forsegling af partier har der hidtil  

 været krav om fremstilling af mindst 3 prøver.
Dette er nu ændret til 2.
Pkt. 3.1 og 3.2:
 Nye afsnit om prøvetagning ved eksport og import af frø og sædekorn i  

 store containere.
 Pkt. 3.4.2:
Ved prøvetagning af importeret sædekorn med bibeholdelse af den  

 oprindelige mærkning og forsegling skal der sammen med prøven indsendes een  

 mærkeseddel fra partiet.
Denne mærkeseddel skal erstattes med en dansk  

 mærkeseddel.
I afsnittet beskrives udførligt hvordan.
 Pkt. 3.5:
 Nyt afsnit om prøvetagning af partier eller delpartier, der bejdses efter  

 den oprindelige prøvetagning.
 Pkt. 5.1.1:
 I dette punkt er omtalt en ny mærkeseddel, formular 44, til  

 interventionsprøver.
Pkt. 6.3.3.1 og 6.4.3.1:
I disse punkter er beskrevet forsegling af F-materiale af frø, henholdsvis  

 sædekorn.
Mærkning af F-materiale har hidtil været foretaget med  

 identifikationsmærkesedler, formular 70. Fremover skal mærkning af  

 F-materiale foretages med en speciel mærkeseddel, formular 71.
 Pkt. 7.1.6:
 Nyt afsnit om forsegling af kasser, containere og »Octabins«.
 Bilag 5:
 Nyt bilag med oversigt over statsfrøkontrollens mærkesedler.
 Bilag 6:
 Nyt bilag om prøvetagning i forbindelse med intervention.
 Flere eksemplarer af prøvetagningsreglerne kan rekvireres hos  

 statsfrøkontrollen.
