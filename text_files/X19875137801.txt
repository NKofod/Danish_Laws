 Et pengeinstitut gjorde en panteret gældende 7 år efter lånets  

 misligeholdelse.
 Tilsynet udtalte, at dette var i strid med god bank- og  

 sparekassepraksis.
 Tilsynets skrivelse af 23. januar 1987 vedrørende trediemandspant.
 Der klagedes over, at pengeinstituttet gjorde en panteret gældende 7 år  

 efter lånets misligholdelse.
Tilsynet udtalte, at et pengeinstitut i overensstemmelse med god  

 pengeinstitutpraksis normalt bør tilkendegive sin hensigt som panthaver over  

 for en trediemandspantsætter, snarest efter at debitors manglende  

 betalingsevne er konstateret, og i øvrigt så vidt muligt løbende orientere  

 pantsætter om sagens udvikling.
En underretning til klager burde efter  

 tilsynets opfattelse være sket i hvert fald kort tid efter, at debitors bo  

 var sluttet.
 Tilsynet fandt derfor, at pengeinstituttet havde handlet i strid med god  

 pengeinstitutpraksis ved gennem 7 år at have undladt at underrette pantsætter  

 om forholdene vedrørende lånet.
