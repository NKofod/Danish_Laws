Nr LSF 138 Forslag til Lov om ændring af lov om almen voksenuddannelse  

 (Skolesamarbejde, værkstedsundervisning, uddannelsesvejledning,  

 støtteundervisning, sammenlægning) Fremsat af undervisningsministeren (Ole Vig Jensen) den 13. december 1995 Vedtaget ved tredjebehandling den 29. maj 1996 Lov nr. 502 af 12/06/1996 § 1 I lov nr. 335 af 24. maj 1989 om almen voksenuddannelse, som ændret ved §  

 7 i lov nr. 208 af 28. april 1993, foretages følgende ændringer:
 1. I § 4, stk. 1, 2. pkt., ændres »dansk som  

 fremmedsprog« til: »dansk som andetsprog«.
 2. I § 4 indsættes efter stk. 3 som nyt stykke:
»Stk. 4. Ud over undervisning i de fag, der indgår i  

 fagrækken, skal der ved hvert voksenuddannelsescenter tilbydes  

 værkstedsundervisning og uddannelsesvejledning.
Der kan tilbydes  

 støtteundervisning.« Stk. 4 og 5 bliver herefter stk. 5 og 6.
 3. I § 4, stk. 5, der bliver stk. 6, indsættes efter  

 »tilsynet med undervisningen«: »samt om værkstedsundervisning,  

 uddannelsesvejledning og støtteundervisning«.
 4. § 12, stk. 2, affattes således:
»Stk. 2. Voksenuddannelsescentre beliggende i tyndt befolkede  

 områder kan efter amtsrådets bestemmelse sammenlægges med en anden  

 amtskommunal uddannelsesinstitution for at fastholde uddannelsesudbudet.  

 Undervisningsministeren fastsætter nærmere regler om, hvad der skal forstås  

 ved tyndt befolkede områder.« 5. Efter § 12 indsættes:
» § 12 a.
Voksenuddannelsescentrene samarbejder med andre  

 voksenuddannelsescentre, erhvervsskoler, arbejdsmarkedsuddannelsescentre og  

 andre uddannelsesinstitutioner i et lokalt fællesskab.
Samarbejdet har til  

 formål at sikre, at uddannelsesstederne udnytter deres ressourcer bedst  

 muligt, og at de informerer og vejleder samordnet om deres samlede  

 uddannelsesudbud.
Samarbejdet kan angå udbudet af uddannelser.
Som led i  

 samarbejdet danner uddannelsesinstitutionerne et lokalt fælles  

 samarbejdsforum, som mødes mindst en gang hvert kvartal.« 6. I § 17 ændres »pædagogisk udvalg« til:  

 »pædagogisk råd«.
 7. Overskriften til kapitel 3 affattes således:
»Ikrafttræden m.v.« 8. § 18 ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 335 af 24. maj 1989 om almen voksenuddannelse, som ændret ved §  

 7 i lov nr. 208 af 28. april 1993, foretages følgende ændringer:
 1. I § 4, stk. 1, 2. pkt ., ændres »dansk som  

 fremmedsprog« til: »dansk som andetsprog«.
 2. I § 4 indsættes efter stk. 3 som nyt stykke:
» Stk. 4 . Ud over undervisning i de fag, der indgår i  

 fagrækken, skal der ved hvert voksenuddannelsescenter tilbydes  

 værkstedsundervisning og uddannelsesvejledning.
Der kan tilbydes  

 støtteundervisning.«.
 Stk. 4 og 5 bliver herefter stk. 5 og 6.
 3. I § 4, stk. 5 , der bliver stk. 6, indsættes efter  

 »tilsynet med undervisningen«: »samt om værkstedsundervisning,  

 uddannelsesvejledning og støtteundervisning«.
 4. § 12, stk. 2 , affattes således:
 »Stk. 2. Voksenuddannelsescentre beliggende i tyndt befolkede  

 områder kan efter amtsrådets bestemmelse sammenlægges med en anden  

 amtskommunal uddannelsesinstitution for at fastholde uddannelsesudbudet.  

 Undervisningsministeren fastsætter nærmere regler om, hvad der skal forstås  

 ved tyndt befolkede områder.«.
 5. Efter § 12 indsættes:
» § 12 a.
Voksenuddannelsescentrene samarbejder med andre  

 voksenuddannelsescentre, erhvervsskoler, arbejdsmarkedsuddannelsescentre og  

 andre uddannelsesinstitutioner i et lokalt fællesskab.
Samarbejdet har til  

 formål at sikre, at uddannelsesstederne udnytter deres ressourcer bedst  

 muligt, og at de informerer og vejleder samordnet om deres samlede  

 uddannelsesudbud.
Samarbejdet kan angå udbudet af uddannelser.
Som led i  

 samarbejdet danner uddannelsesinstitutionerne et lokalt fælles  

 samarbejdsforum, som mødes mindst en gang hvert kvartal.«.
 6. I § 17 ændres »pædagogisk udvalg« til:  

 »pædagogisk råd«.
 7. Overskriften til kapitel 3 affattes således:
 » Ikrafttræden m.v. ».
 8. § 18 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger For at styrke voksen- og efteruddannelsesindsatsen er det afgørende, at  

 der lokalt etableres et velfungerende skolesamarbejde af hensyn til både den  

 bedst mulige udnyttelse af ressourcerne til voksen- og efteruddannelse og  

 uddannelsesudbudets kvalitet og relevans, herunder en bedre samordning af de  

 forskellige uddannelsesudbud, med tilhørende information og vejledning.
 I modsætning til arbejdsmarkedsuddannelsescentre og erhvervsskoler har  

 voksenuddannelsescentre ikke hidtil været forpligtet til at indgå i et lokalt  

 skolesamarbejde.
Undervisningsministeren og arbejdsministeren er enige om, at der bør ske  

 en styrkelse og udbygning af det lokale skolesamarbejde.
De to ministre vil  

 derfor henstille til de respektive uddannelsesinstitutioner om at indlede et  

 mere formaliseret samarbejde på linie med de mange gode eksempler, der  

 allerede findes.
 Som led i den styrkede voksen- og efteruddannelsesindsats er det endvidere  

 besluttet, at der skal indføres øget efterspørgselsstyring af uddannelserne.  

 Der er truffet aftale med Amtsrådsforeningen i Danmark, om at amtskommunerne  

 senest fra 1997 indfører frit optag og ensartede aktivitetsafhængige tilskud  

 ved voksenuddannelsescentrene inden for rammerne af den gældende lov.
 Herudover har lovforslaget til formål at præcisere, at sammenlægning af et  

 voksenuddannelsescenter med en anden amtskommunal uddannelsesinstitution, for  

 eksempel gymnasium eller hf-kursus alene kan ske i tyndt befolkede områder  

 for at fastholde uddannelsestilbudet ved faldende deltagertal.
 Endelig tilvejebringer lovforslaget klar hjemmel til gældende praksis for  

 så vidt angår voksenuddannelsescentrenes udbud af værkstedsundervisning,  

 uddannelsesvejledning og støtteundervisning samt ændrer benævnelsen for  

 henholdsvis faget »dansk som fremmedsprog« til det mere dækkende  

 »dansk som andetsprog og »pædagogisk udvalg« til  

 »pædagogisk råd« i overensstemmelse med bestemmelserne for  

 gymnasier og hf-kurser.
 Forslaget indeholder ikke EU-retlige, erhvervsøkonomiske eller  

 miljømæssige aspekter.
Økonomiske og administrative konsekvenser Forslaget har ikke økonomiske eller administrative konsekvenser.
Bemærkninger til lovforslagets enkelte bestemmelser Til § 1 Til nr. 1 »Dansk som fremmedsprog« er i gældende lov betegnelsen for det  

 særligt tilrettelagte danskfag for deltagere, der ikke har dansk som  

 modersmål.
»Dansk som fremmedsprog« er imidlertid fagligt misvisende, idet  

 benævnelsen i dag benyttes om tilegnelse af et fremmedsprog i hjemlandet med  

 henblik på sproglige behov i udlandet (fx en dansk skoleelev lærer engelsk i  

 Danmark med henblik at rejse eller studere i England.) »Dansk som andetsprog« dækker det, der er tale om, nemlig et  

 sprog, der tilegnes som et andet sprog end modersmålet med henblik på  

 integration i Danmark.
Denne benævnelse anvendes på forsknings- og  

 uddannelsesinstitutionerne i dag, både i Danmark og udlandet.
Til nr. 2 Den foreslåede nye bestemmelse om værkstedsundervisning,  

 uddannelsesvejledning og støtteundervisning er i overensstemmelse med praksis  

 i henhold til bekendtgørelse nr. 314 af 30. april 1992 om undervisning og  

 prøver inden for almen voksenuddannelse.
I bekendtgørelsen forudsættes det, at voksenuddannelsescentret tilbyder  

 værkstedsundervisning, der giver mulighed for at arbejde selvstændigt eller  

 med lærervejledning, som supplement til den normale holdundervisning.
I  

 bekendtgørelsen forudsættes det også, at voksenuddannelsescentret tilbyder  

 uddannelsesvejledning.
 Efter bekendtgørelsen kan der endvidere etableres støtteundervisning for  

 deltagere, der på grund af sygefravær eller af andre årsager har behov  

 herfor.
Denne praksis skal ses i lyset af bemærkningerne til § 4 i lovforslaget  

 til den gældende lov (lovforslag nr.
L 179, fremsat den 12. januar 1989). Det  

 fremgår heraf, at reglerne om undervisningens indhold bør udformes således,  

 at andre tilrettelæggelsesformer end traditionelle klassedannelser er mulige,  

 og at der bør gives muligheder for at udvikle andre lærings- og  

 tilrettelæggelsesformer herunder varierende holdstørrelser, selvundervisning  

 med selvinstruerende materialer, selv-arbejdende grupper (studiekredse),  

 værkstedsundervisning og støtteundervisning.
Til nr. 3 Den foreslåede bestemmelse er en konsekvens af nr. 2.
 Reglerne forventes fastsat i overensstemmelse med gældende praksis.
Til nr. 4 Efter den gældende § 12, stk. 2, kan voksenuddannelsescentret, når særlige  

 forhold taler herfor, indgå som en del af en anden amtskommunal  

 uddannelsesinstitution.
Den foreslåede affattelse bringer bestemmelsen i bedre overensstemmelse  

 med bemærkningerne til lovforslaget (lovforslag nr.
L 179, fremsat den 12.  

 januar 1989), hvor det blev forudsat, at institutionsformen skal være  

 selvstændige voksenuddannelsescentre med egen ledelse og faciliteter, der er  

 hensigtsmæssige for et voksenpædagogisk miljø, men at det dog i mindre tæt  

 befolkede områder kan være hensigtsmæssigt, at et voksenuddannelsescenter  

 sammenlægges med en anden amtskommunal uddannelsesinstitution, fx et  

 gymnasium.
 Sammenlægninger i ikke tyndt befolkede områder, er hidtil kun sket i  

 ganske enkelte tilfælde.
 Regler fastsat i medfør at bemyndigelsen tænkes at tage udgangspunkt i  

 grupperne 33 og 34 i bilag 1 til Indenrigsministeriets betænkning  

 »Landdistrikterne - ændrede vilkår« (Betænkning 1242/1992), hvori  

 der er angivet kommunegrupper efter bymæssighed.
 Forslaget indebærer, at det ikke vil være muligt for amtsrådene at  

 foretage sammenlægning af et hf-kursus, gymnasium eller studenterkursus med  

 et voksenuddannelsescenter i områder, der ikke er tyndt befolkede i henhold  

 til de fastsatte regler herom.
Til nr. 5 Forslaget indfører pligt for voksenuddannelsescentrene til at indgå i  

 lokalt skolesamarbejde og præciserer formålet med skolesamarbejdet.
Undervisningsministeren og arbejdsministeren er enige om, at der skal ske  

 en styrkelse og udbygning af det lokale skolesamarbejde.
Ved de foreslåede  

 lovændringer på de to ministerområder bliver de respektive skoleområder  

 pålagt at indlede et mere formaliseret samarbejde.
Det er op til lokal  

 afgørelse at udforme en samarbejdsstruktur, der passer til de lokale forhold.  

 Som minimum skal uddannelsesinstitutionerne danne et samarbejdsforum, som  

 mødes mindst en gang hvert kvartal.
Det er hensigten, at eksisterende velfungerende skolesamarbejder skal  

 kunne opfylde denne forpligtelse.
Uddannelsesstederne bevarer som hidtil  

 deres selvstyre, dvs. der ikke flyttes kompetence fra centerråd, bestyrelser  

 m.v. til et samarbejdsforum eller andre samarbejdsorganer.
De samarbejdende uddannelsesinstitutioner vil naturligvis som hidtil kunne  

 indgå samarbejdsaftaler med andre uddannelsesinstitutioner.
Desuden kan  

 arbejdsformidlingen indgå i samarbejdet om vejledning af virksomheder og  

 borgere, hvor der lokalt er ønske eller behov.
 Deltagerne i det lokale samarbejde vil som minimum blive  

 voksenuddannelsescentre, erhvervsskoler og arbejdsmarkedsuddannelsescentre.  

 Eventuelt vil samarbejdet efter lokal beslutning af institutionerne også  

 kunne omfatte gymnasier, videregående uddannelsesinstitutioner, social-og  

 sundhedsskoler, daghøjskoler og andre (lokale) uddannelsesinstitutioner, alt  

 efter lokale traditioner og behov.
Samarbejdet skal som minimum omhandle udnyttelse af ledige ressourcer  

 lærere, udstyr, lokaler m.v. og information og vejledning af såvel  

 virksomheder som borgere.
Desuden kan uddannelsesinstitutionerne samarbejde  

 om udbud af uddannelser, ligesom de gensidigt bør oplyse hinanden om  

 planlagte eller forventede initiativer.
Udnyttelse af ledige ressourcer  

 indebærer som hidtil en betaling mellem de involverede  

 uddannelsesinstitutioner.
 Som eksempler på opgaver for det lokale skolesamarbejde, som naturligt vil  

 kunne behandles i et fælles samarbejdsforum, kan nævnes:
- samarbejde om at anvende hinandens ledige ressourcer, hvor det er  

 økonomisk og uddannelsesmæssigt forsvarligt - stillingtagen til eventuel oprettelse af fælles vejledningscentre, især  

 rettet mod borgerne - samarbejde om at give en mere synlig, koordineret og gennemskuelig  

 uddannelsesrådgivning til virksomhederne.
 Herudover bør uddannelsesstederne samarbejde om andre informations- og  

 vejledningsaktiviteter, fx fælles informationsmateriale om voksen- og  

 efteruddannelse, fælles uddannelse af vejledere/lærere i emner af fælles  

 interesse, fælles markedsføringsinitiativer, fælles kursuskatalog m.v.
 Forpligtelsen til at indgå i det lokale fælles samarbejdsforum vil ikke  

 være til hinder for, at uddannelsesstederne fortsat kan samarbejde om andre  

 opgaver og med andre uddannelsesinstitutioner.
Til nr. 6 Forslaget bringer benævnelsen i overensstemmelse med benævnelsen for de  

 tilsvarende organer på gymnasier og hf-kurser.
Til nr. 8 Bestemmelsen er udgået som overflødig i Undervisningsministeriets  

 nuværende struktur.
Til § 2 Efter forslaget træder ændringen i kraft dagen efter bekendtgørelsen i  

 Lovtidende i lighed med lovbestemmelser om skolesamarbejde på andre områder.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 4, stk. 1, 2. pkt ., ændres »dansk som  

 fremmedsprog« til: »dansk som andetsprog«.
§ 4. Ved hvert voksenuddannelsescenter skal der tilbydes  

 undervisning i fagene dansk, matematik, engelsk, tysk eller fransk,  

 samfundsfag og naturfag.
Herudover skal amtskommunen tilbyde fag inden for  

 fagrækken latin, maskinskrivning med etb, informatik, dansk som fremmedsprog,  

 mediekundskab, psykologi, filosofi og historie, således at der i amtskommunen  

 gives et alsidigt fagtilbud.
 2. I § 4 indsættes efter stk. 3 som nyt stykke:
» Stk. 4 . Ud over undervisning i de fag, der indgår i  

 fagrækken, skal der ved hvert voksenuddannelsescenter tilbydes  

 værkstedsundervisning og uddannelsesvejledning.
Der kan tilbydes  

 støtteundervisning.«.
 Stk. 4 og 5 bliver herefter stk. 5 og 6.
§ 4. Ved hvert voksenuddannelsescenter skal der tilbydes  

 undervisning i fagene dansk, matematik, engelsk, tysk eller fransk,  

 samfundsfag og naturfag.
Herudover skal amtskommunen tilbyde fag inden for  

 fagrækken latin, maskinskrivning med etb, informatik, dansk som fremmedsprog,  

 mediekundskab, psykologi, filosofi og historie, således at der i amtskommunen  

 gives et alsidigt fagtilbud.
 Stk. 2. Kulturministeren kan føje yderligere fag til den fagrække,  

 der er nævnt i stk. 1.
 Stk. 3. Undervisningen tilrettelægges som enkeltfagsundervisning.
Stk. 4. Amtskommunen kan tilbyde en særligt tilrettelagt  

 introducerende undervisning Stk. 5. Kulturministeren fastlægger regler om undervisningens  

 indhold, omfang og varighed og om tilsynet med undervisningen.
 3. I § 4, stk. 5, der bliver stk. 6 , indsættes  

 efter »tilsynet med undervisningen«: »samt om  

 værkstedsundervisning, uddannelsesvejledning og støtteundervisning.«.
 Stk. 5. Kulturministeren fastsætter regler om undervisningens  

 indhold, omfang og varighed og om tilsynet med undervisningen.
 4. § 12, stk. 2 , affattes således:
 » Stk. 2 . Voksenuddannelsescentre beliggende i tyndt  

 befolkede områder kan efter amtsrådets bestemmelse sammenlægges med en anden  

 amtskommunal uddannelsesinstitution for at fastholde uddannelsesudbudet.  

 Undervisningsministeren fastsætter nærmere regler om, hvad der skal forstås  

 ved tyndt befolkede områder.«.
 Stk. 2. Hvor særlige forhold taler herfor, kan  

 voksenuddannelsescentret indgå som en del af en anden amtskommunal  

 uddannelsesinstitution.
 5. Efter § 12 indsættes:
» § 12 a.
Voksenuddannelsescentrene samarbejder med andre  

 voksenuddannelsescentre, erhvervsskoler, arbejdsmarkedsuddannelsescentre og  

 andre uddannelsesinstitutioner i et lokalt fællesskab.
Samarbejdet har til  

 formål at sikre, at uddannelsesstederne udnytter deres ressourcer bedst  

 muligt, og at de informerer og vejleder samordnet om deres samlede  

 uddannelsesudbud.
Samarbejdet kan angå udbudet af uddannelser.
Som led i  

 samarbejdet afholder uddannelsesinstitutionerne lokale fællesmøder mindst en  

 gang hvert kvartal.«.
 6. I § 17 ændres »pædagogisk udvalg« til:  

 »pædagogisk råd«.
 § 17. Ved hvert voksenuddannelsescenter oprettes et pædagogisk  

 udvalg bestående af forstanderen og samtlige lærere ved centeret.  

 Kulturministeren fastsætter i samråd med undervisnings- og  

 forskningsministeren nærmere regler herom.
 7. Overskriften til kapitel 3 affattes således:
 » Ikrafttræden m.v. ».
Kapitel 3 Andre bestemmelser 8. § 18 ophæves.
 § 18. Kulturministeren kan bemyndige Direktoratet for  

 Folkeoplysning, Frie Grundskoler m.v. til at udøve de beføjelser, der i denne  

 lov er tillagt ministeren.
 Stk. 2. Kulturministeren kan fastsætte bestemmelser om adgangen  

 til at klage over afgørelser, der er truffet i henhold til bemyndigelse efter  

 stk. 1, herunder om, at afgørelser ikke skal kunne indbringes for ministeren.
