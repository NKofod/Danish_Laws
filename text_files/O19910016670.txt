Resumé A klagede over, at Det Sociale Ankenævn for B Amt fastholdt et  

 krav på tilbagebetaling af for meget udbetalt boligsikring.
 A, der modtog boligsikring, oplyste i oktober 1986 K Kommune  

 om, at hendes indkomst vedvarende var ændret, da hun var blevet overlærer.  

 Boligsikringen udbetaltes dog stadig på baggrund af det tidligere  

 indkomstgrundlag.
K krævede i marts 1989 den for meget udbetalte støtte tilbage -  

 i alt 4.356 kr.
Myndighederne fandt, at A ved modtagelsen af  

 bevillingsskrivelsen for 1987 burde have været opmærksom på, at de meddelte  

 oplysninger ikke var medtaget i den nye beregning, og at beregningsgrundlaget  

 derfor var ukorrekt.
Ombudsmanden tillagde det væsentlig betydning, at A selv havde  

 henvendt sig om ændringen i sine indkomstforhold.
Herudover mente  

 ombudsmanden  

 ikke at kunne se bort fra, at beregningsgrundlaget er et teknisk  

 indkomstbegreb, og at der således ikke er sammenfald mellem de  

 indkomstoplysninger,  

 A afgav til kommunen, og de indkomsttal, kommunen skulle lægge til grund ved  

 beregningen.
Ombudsmanden mente derfor ikke, at A kunne bebrejdes, at hun  

 ikke  

 opdagede fejlen.
 Ombudsmanden henstillede på denne baggrund til ankenævnet at  

 genoptage sagen til fornyet behandling på baggrund af det anførte. (J. nr.  

 1991-742-17).
Tilbagebetaling af boligsikring.
Ukendskab til reglerne om  

 beregningsgrundlaget.
Den 3. februar 1986 indgav A  

 ansøgning om boligsikring til K Kommune.
I ansøgningen oplyste A, at hun den  

 1. marts 1986 flyttede til et nyt lejemål i forbindelse med ophør af samliv  

 med  

 hendes to børns far.
A angav sin forventede bruttoindkomst til 172.937 kr.,  

 samt at boligen ville blive beboet af hende og hendes to børn.
 Herefter fik A boligsikring  

 beregnet på grundlag af en socialindkomst på 138.000 kr.
Den 14. oktober 1986  

 henvendte A sig på boligsikringskontoret og oplyste, at hendes løn vedvarende  

 var ændret, idet hun var blevet overlærer.
Samme dag udfyldte vedkommende  

 sagsbehandler en blanket vedrørende "opgørelse af aktuel indkomst til  

 brug  

 ved beregning af/betaling for sociale ydelser ..." Af blanketten, som blev  

 underskrevet af sagsbehandleren, fremgik, at A's fremtidige arbejdsindkomst  

 ville være 186.669 kr. årligt, og at hendes samlede øvrige bruttoindtægt  

 ville  

 udgøre 204.617 kr.
 Sagsbehandleren noterede  

 samtidig i sagen, at A senere ville komme for at skrive den nye  

 oplysningsblanket under, "da hun ikke er sikker på datoen, hvor hun blev  

 overlærer".
Den 27. februar 1987 noterede  

 sagsbehandleren: "Er ikke kodet, da pgl. ikke har henvendt sig for at  

 underskrive." Kommunen fortsatte fra den 1.  

 januar 1987 med at udbetale A boligsikring på grundlag af en  

 husstandsindkomst  

 på 138.000 kr.
I skrivelse af 28. marts 1989  

 meddelte K Kommune et tilbagebetalingskrav under henvisning til, at kommunen  

 nu havde konstateret, at det korrekte indkomstgrundlag var 187.000 kr.  

 Husstandsindkomsten for 1987 var således 49.000 kr. højere end det anvendte  

 beregningsgrundlag.
Kommunen krævede herefter 4.356 kr. tilbage.
I skrivelse af 4. april 1989  

 gjorde A indsigelse imod tilbagebetalingskravet.
A anførte følgende:
"Den 28/3-89 modtog jeg  

 brev fra jer vedr. tilbagebetaling af for meget udbetalt boligstøtte i  

 perioden  

 1/1-31/12, 1987. Heraf fremgår det, at jeg har tilsidesat min  

 oplysningspligt.  

 Dette vil jeg kraftigt bestride, idet jeg i begyndelsen af 1987 var på  

 distriktskontoret for at oplyse -  

  

 med  

  

 lønseddel, at min indkomst var steget, fordi jeg var blevet overlærer.
Ved  

 denne lejlighed fik jeg at vide, at lønstigningen  

  

 ikke  

  

 ville give anledning til bortfald af boligstøtten.
Jeg talte  

 med en ung sagsbehandler, hvis navn jeg desværre ikke husker, men jeg  

 formoder,  

 at der må foreligge journaludskrifter og at afgørelsen dermed vil blive  

 ændret." Kommunen svarede i skrivelse  

 af 1. maj 1989 bl.a. følgende:
 "...
Det er korrekt at De har haft  

 rettet henvendelse til forvaltningen angående Deres overgang til overlærer.  

 Denne ændring er dog ikke blevet brugt, idet De ikke henvendte Dem for at  

 underskrive ændringen.
Samtidig skal det bemærkes at De selv har pligt til at  

 meddele forvaltningen at den meddelte ændring ikke er blevet iværksat.
 Kommunen ser på grundlag af  

 ovenstående ingen anledning til at ændre den trufne afgørelse.
..." A påklagede i skrivelse af  

 22. maj 1989 afgørelsen til Det Sociale Ankenævn for B Amt.
A gjorde bl.a.  

 følgende gældende:
"Idet jeg henviser til  

 brev af 1/5, vil jeg fastholde, at jeg har overholdt mine forpligtelser.
Jeg  

 henvendte mig til kommunen, fordi min løn var steget, og da jeg - af  

 sagsbehandleren - fik at vide, at denne lønstigning ikke ville give anledning  

 til bortfald af boligsikringen, så jeg ingen grund til at foretage mig  

 yderligere. - Hvis jeg derimod havde fået besked om, at jeg ikke længere var  

 berettiget til boligsikring, ville jeg naturligvis underskrive en sådan  

 ændring  

 samt kontrollere, at ændringen blev iværksat.
Hvis dette ikke var sket, ville  

 jeg lige så selvfølgeligt meddele forvaltningen det." I skrivelse af 23. juni 1989  

 til amtsankenævnet redegjorde kommunen nærmere for sin afgørelse og udtalte  

 bl.a. følgende:
 "...
Der er i klagen ikke anført  

 noget, der har fået forvaltningen til at ændre den trufne afgørelse.
Det skal  

 dog bemærkes at pgl. ikke har henvendt sig i 1987 for at få ændret  

 beregningsgrundlaget til boligstøtte.
Henvendelsen angående indtægtsændring  

 skete 14.10.86. Ved den årlige omregning pr. 01.01.87 er pgl. blevet beregnet  

 efter en indtægt på 138.000 kr. svarende til socialindkomsten med de  

 afvigelser  

 der er fastsat i loven.
Da pgl. ikke har haft rettet henvendelse i 1987 for  

 at  

 anfægte det benyttede beregningsgrundlag fastholder kommunen den allerede  

 trufne afgørelse." A påklagede kommunens  

 afgørelse til Det Sociale Amtsankenævn for B Amt, der i skrivelse af 11.  

 december 1989 stadfæstede kommunens afgørelse.
 Nævnet udtalte følgende:
 "...
 Nævnet konstaterede indledningsvis,  

 at der for året 1987 var tale om en stigning i den faktiske husstandsindkomst  

 i  

 forhold til det benyttede beregningsgrundlag (lovens hovedregel ud fra  

 socialindkomstlovens principper), der oversteg de i § 41, stk. 1, nævnte  

 grænser, hvorfor De som udgangspunkt var pligtig til at tilbagebetale den for  

 meget udbetalte boligsikring.
 Nævnet fandt herefter, at  

 Deres henvendelse til kommunens boligstøtteafdeling i oktober 1986, hvor De  

 oplyste om indtægtsstigningen, primært måtte antages at være sket med henblik  

 på eventuelle ændringer i boligsikringens størrelse for resten af 1986. Selv  

 om indtægtsstigningen ikke gav anledning til ændring af beregningsgrundlaget  

 for 1986, så fandt nævnet, at dette burde have fået Dem til at være ekstra  

 opmærksom, da De i slutningen af december 1986 fik meddelelse om  

 beregningsgrundlaget for 1987, som også var fastsat ud fra lovens hovedregel  

 (socialindkomsten), der tager udgangspunkt i indtægtsforholdene to år forud.  

 Nævnet har her bl.a. lagt vægt på, at forskellen mellem det anvendte  

 beregningsgrundlag for 1987 og den senere opgjorte faktiske indtægt for 1987  

 på  

 49.000 kr. var meget markant.
 Sammenfattende fandt nævnet  

 derfor, at De mod bedre vidende modtog boligsikring i 1987 på et fejlagtigt  

 grundlag, idet De burde have indset, at Deres faktiske indtægt var væsentlig  

 højere end det anvendte beregningsgrundlag, jfr. lovens § 38, stk. 3, og §  

 41,  

 stk. 4.
..." I klagen til mig  

 sammenfattede A sine indsigelser imod tilbagebetalingskravet på følgende  

 måde:
 "...
Jeg finder det absurd, at  

 amtsankenævnet lægger til grund, at jeg ved min henvendelse til kommunen i  

 oktober 1986 "primært" havde boligsikringens størrelse for resten  

 af  

 året for øje.
Jeg var blevet overlærer, hvilket betød en permanent forøgelse  

 af  

 min indkomst.
Jeg henvendte mig udelukkende af denne grund.
Dernæst finder  

 jeg  

 det bemærkelsesværdigt - og stødende -, at det anføres, at jeg "mod  

 bedre  

 vidende", skulle have modtaget boligsikring på et fejlagtigt grundlag,  

 idet jeg "burde have indset", at min faktiske indtægt var væsentlig  

 højere end det anvendte beregningsgrundlag.
Jeg må blankt erkende, at jeg  

 ikke kender til, hvordan man udfinder beregningsgrundlaget for udmåling af  

 boligsikring.
Så vidt jeg ved, er det dog langt fra identisk med hverken min  

 brutto- eller nettoindkomst.
Specielt ikke når man har børn.
Jeg har 2 børn  

 under 18 år.
 Jeg vil ej heller bestride,  

 at min uvidenhed herom er beklagelig, selv om jeg personligt vil mene, at det  

 vil være udtryk for lidt vel store krav at stille til landets borgere i  

 almindelighed.
Konkret har jeg gennem et år  

 fået udbetalt kr. 363,- for meget pr. måned i boligsikring.
Disse penge er  

 brugt samme år, uden at jeg vidste, at jeg fik for meget udbetalt.
 Uanset om man måtte mene, at  

 jeg "burde" have vidst bedre, finder jeg det dog forkert, når man  

 på  

 dette grundlag kommer frem til, at jeg modtog for meget i boligsikring i 1987  

 "mod bedre vidende". Det kan ikke være rigtigt at sidestille en  

 mere  

 eller mindre undskyldelig uvidenhed om regelen for beregning af boligsikring  

 med noget, der nærmer sig forsætligt bedrageri.
Jeg kan kun se den trufne  

 afgørelse som udtryk for, at jeg skal undgælde for en sagsbehandlingsfejl,  

 der  

 er begået i kommunen." I et brev til A udtalte jeg  

 følgende:
 "Nævnets afgørelse blev  

 truffet på baggrund af boligstøttelovens § 38, stk. 3, og § 41, der har  

 følgende ordlyd:
 § 38:
"Stk. 3.  

  

 Ansøgerne skal oplyse kommunalbestyrelsen om alle  

 forhold, der kan medføre nedsættelse eller bortfald af boligstøtten." § 41:
 Stk. 1.  

  

 Overstiger den  

 faktiske husstandsindkomst den efter § 7, stk. 1-6, beregnede  

 husstandsindkomst med mindst 25% og mindst  

 20.000 kr., skal ansøgeren eller hans dødsbo tilbagebetale den for meget  

 modtagne boligstøtte.
 Stk. 2.  

  

 Overstiger den  

 faktiske husstandsindkomst den efter § 7, stk. 7, opgjorte indkomst med  

 mindst  

 10.000 kr., skal ansøgeren eller hans dødsbo tilbagebetale den for meget  

 modtagne boligstøtte.
 Stk. 3.  

  

 Stk. 1 og 2  

 finder ikke anvendelse, såfremt ansøgeren godtgør, at han har givet  

 kommunalbestyrelsen meddelelse om indkomstændringer udover de i stk. 1-2  

 nævnte grænser.
Stk. 4.  

  

 Har ansøgeren  

 om andre forhold end nævnt i stk. 1 og 2 undladt at give meddelelse, som  

 omhandlet i § 38, stk. 3, eller mod bedre vidende uberettiget oppebåret  

 boligstøtte, skal han eller hans dødsbo tilbagebetale det beløb, der er  

 oppebåret med urette." Både kommunen og  

 amtsankenævnet har lagt til grund, at De i oktober 1986 henvendte Dem og gav  

 kommunen oplysning om den indkomststigning, der fulgte af, at De var blevet  

 overlærer, og at De således havde opfyldt Deres oplysningspligt i henhold til  

 §  

 38, stk. 3. Myndighederne er imidlertid af den opfattelse, at De ved  

 modtagelsen af bevillingsskrivelsen for 1987 burde have været opmærksom på,  

 at  

 de meddelte oplysninger ikke var medtaget i den nye beregning, og at  

 beregningsgrundlaget derfor var ukorrekt.
Spørgsmålet er således, om De  

 på denne baggrund kan antages at have modtaget boligstøtten "mod bedre  

 vidende". Afgørelsen heraf afhænger af de nærmere omstændigheder i  

 sagen,  

 bl.a. beløbets størrelse og grundlaget for en eventuel antagelse om, at  

 støttemodtageren burde have konstateret fejlen.
I tvivlstilfælde må  

 afgørelsen  

 bero på en konkret vurdering af, hvem der må anses for nærmest til at bære  

 risikoen for den administrative fejl, herunder for, at fejlen ikke  

 (tidligere)  

 er blevet rettet.
Ved bedømmelsen af den  

 foreliggende sag må det efter min mening tillægges væsentlig betydning, at De  

 i  

 overensstemmelse med pligten i § 38, stk. 3, henvendte Dem om ændringen i  

 Deres  

 indkomstforhold, og at De fik besked om, at ændringen ikke ville medføre  

 ændringer af boligsikringen.
Kommunen ses heller ikke at have præciseret, at  

 ændringen kun ville få betydning for den resterende del af 1986.
Det forhold, at  

 sagsbehandleren har noteret i sagen, at De påregnedes at henvende Dem på ny  

 for at underskrive oplysningsblanketten, har efter min mening ikke betydning  

 for bedømmelsen af tilbagebetalingskravets berettigelse.
Kommunen kunne,  

 uanset at De ikke henvendte Dem på ny, lægge de meddelte oplysninger til  

 grund, idet det udestående spørgsmål alene vedrørte tidspunktet for  

 indkomstændringen.
Desuden havde det været nærliggende, hvis kommunen var i  

 tvivl om oplysningernes pålidelighed, at kommunen havde kontaktet Dem for at  

 få  

 tvivlen afklaret.
Endelig kan der efter min  

 mening ikke ved bedømmelsen af Deres muligheder for at opdage fejlen ses bort  

 fra, at beregningsgrundlaget er et teknisk indkomstbegreb, og at der således  

 ikke er sammenfald mellem de indkomstoplysninger, De selv afgav til kommunen,  

 og det indkomsttal, kommunen skulle lægge til grund ved beregningen.
For 1986  

 var det oplyste bruttoindkomsttal således ca. 172.000 kr., mens det anvendte  

 beregningsgrundlag var 138.000 kr.
På denne baggrund finder jeg ikke, at det  

 kan bebrejdes Dem, at De ikke opdagede beregningsfejlen og gjorde kommunen  

 opmærksom herpå.
Sammenfattende er det min  

 opfattelse, at der ikke har været holdepunkter for at antage, at De var  

 vidende om eller burde have været opmærksom på, at De i den nævnte periode  

 modtog for meget i boligsikring." Jeg gjorde samtidig Det  

 Sociale Ankenævn for B's Amt bekendt med min opfattelse samt henstillede til  

 ankenævnet, at sagen genoptoges til fornyet behandling på baggrund af det  

 anførte.
