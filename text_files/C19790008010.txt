(Til skifteretterne) Ved bekendtgørelse nr. 325 af 24. juni 1974, som ændrede bekendtgørelse  

 nr. 94 af 22. marts 1933 om instruks for det ved lov nr. 119 af 20. april  

 1926 anordnede tilsyn med de af eksekutorer behandlede dødsboer, blev der i §  

 2 b åbnet mulighed for, at der i eksekutorboer kan anvendes skifteprotokoller  

 med løse blade.
Baggrunden for indførelsen af den nævnte bestemmelse var  

 ønsket om at opnå arbejdsbesparelser. § 2 b har følgende ordlyd:
»Anvender eksekutor løsbladsskifteprotokoller, skal han nummerere  

 bladene fortløbende.
Ligesom i de tilfælde, hvor autoriseret skifteprotokol  

 anvendes, skal indførsel om skiftesamlinger ske strakt.
Stk. 2.  Ved enhver tilførsel til løsbladsprotokollen  

 skal eksekutor snarest og inden otte dage efter tilførslens dato sende  

 genpart til arvinger og andre vedkommende eller til den, de pågældende har  

 bemyndiget til at modtage en sådan genpart.« På foranledning af en henvendeles fra rigsrevisionen har spørgsmålet om  

 sikkerhedsforanstaltninger mod misbrug af løsbladsprotokoller i eksekutorboer  

 været overvejet i justitsministeriet og i den under justitsministeriet  

 nedsatte arbejdsgruppe vedrørende domstolenes regnskabsvæsen m.v.
 I den anledning fastsætter justitsministeriet herved følgende regler om  

 fremgangsmåden i forbindelse med anvendelsen af løsbladsprotokoller i  

 eksekutorboer:
Inden boet udleveres til eksekutor, skal eksekutor til skrifteretten  

 indgive et sæt fortløbende nummererede løsblade, der hver er forsynet med  

 påtegning om boets navn.
På første side autoriserer skifteretten protokollen  

 ved angivelse af boets og eksekutors navn samt antallet af løsblade.  

 Endvidere påfører skifteretten hvert enkelt løsblad sit embedsstempel.  

 Samtlige nummererede løsblade skal indleveres til skrifteretten ved boets  

 afslutning.
 Justitsministeriet, den 17. april 1979.
 P.M.V.
 E.B.
