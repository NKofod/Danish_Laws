 På given foranledning skal direktoratet give nogle oplysninger om det  

 særlige arbejdsområde for dykkere:
Dykkerne er medlemmer af Funktionærernes arbejdsløshedskasse, som har fået  

 tilladelse til at foretage parallelanvisning.
På dykkerområdet er det  

 praktiske arbejde med anvisningen, efter aftale med arbejdsdirektoratet  

 overladt til Dansk Dykkerforening som siden 1920 har varetaget anvisningen af  

 dykkere.
Tilladelsen er bl.a. givet, fordi der på dykkerområdet er specielle  

 arbejdsforhold, f.ex. er vejrlig for dykkere ikke det samme som vejrlig for  

 folk, som arbejder oven vande.
Anvisning af dykkere sker efter specielle  

 faglige kvalifikationer og kræver derfor en særlig fagkundskab.
Hovedområderne for dykkerarbejde er: UV-svejsning og skæring UV-sprængning  

 UV-beton- og forskalling UV-niveau-regulering UV-registrering (TV, foto,  

 opmåling, dykkererklæring) Højtryksspuling Bjærgning Redning Sømandsskab  

 Dykkerledelse Dykkerforeningen er bekendt med, at der er ledige dykkere i visse egne af  

 landet samtidigt med, at der er et stigende behov for dykkere til specielt  

 off-shore sektoren.
Foreningen har derfor i samarbejde med sekretariatet for  

 arbejdsmarkedsnævnet i Århus amt gennemført en enquete til alle dykkere med  

 erhvervsdykkerbevis for at afdække beskæftigelsesforhold,  

 beskæftigelsesønsker og ønsker om efteruddannelse.
 Det samarbejde, som nu er etableret mellem Dansk Dykkerforening og AF i  

 Århus er begge parter interesserede i at fortsætte.
 Direktoratet skal derfor meddele kontorerne, at såfremt man har behov for  

 oplysninger om forhold på dykkerområdet eller om ledige stillinger for  

 dykkere kan man rette henvendelse til arbejdsformidlingen i Århus,  

 AF-konsulent Ivan Mikkelsen.
 For en ordens skyld skal det understreges, at ovennævnte er at opfatte som  

 et tilbud til kontorerne, og at det på ingen måde indskrænker kontorernes  

 kompetence inden for deres eget lokalområde.
 Det kan endvidere oplyses, at Dansk Dykkerforenings formand (og varetager  

 af dykkerformidlingen) er Bjørn Aagaard, telefon 06- 53 14 11.
 P.D.V.
 E.B.
