 Arbejdsformidlingskontorerne.
 De statsanerkendte arbejdsløshedskasser.
Under henvisning til arbejdsløshedslovens § 65 og lov nr 277 af 10. juni  

 1981 om arbejdstilbud til ledige udsendtes 30. september 1981 AF-cirkulære  

 nr. 141/81 og 142/81 (AK-cirkulære nr. 45/81 og nr. 46/81) om sammenkædning  

 af foranstaltninger i henhold til arbejdsløshedslovens § 65 og lov om  

 arbejdstilbud til ledige.
I cirkulærerne fastlagdes tidsterminerne for  

 arbejdsløshedskassernes § 65-kontakter til ledige medlemmer.
 Nye blanketter.
 Som opføling heraf foreligger nu de kombinerede §  

 65-arbejdstilbudsblanketter (AR 231-233). Blanketterne er udarbejdet som et  

 arbejdsredskab for såvel arbejdsløshedskasser som AF i forbindelse med  

 sammenkædningen af sagsbehandlingen vedrørende § 65 og indberetning og  

 afgivelse af arbejdstilbud til ledige.
De kombinerede blanketter er udformet i 4 blanketdele (se s.4, bilag 1),  

 som skal anvendes af arbejdsløshedskasserne og arbejdsformidlingen i et  

 sammenhængende forløb.
Der er i denne forbindelse udarbejdet tilsvarende  

 vejledninger, som indeholder beskrivelser af blanketgangen og af  

 blanketsystemets opbygning og anvendelse.
Desuden indeholder vejledningerne  

 oplysninger om blanketternes formål, regler for udfyldelse og videre  

 behandling.
De kombinerede blanketter (AR 231-233) anvendes fra 15. marts 1982 ved  

 arbejdsløshedskassernes og arbejdsformidlingernes arbejde ved rørende  

 arbejdsløshedslovens § 65 og arbejdstilbudsordningen.
Det vil sige, at for  

 ledige medlemmer af en arbejdsløshedskasse, som efter 15. marts 1982  

 kontaktes i henhold til til arbejdsløshedslovens § 65 og ledige, som den 31.  

 marts 1982 og senere indberettes af arbejdsløshedskasserne til  

 arbejdsformidlingen, skal redegørelse og indberetning ske på blanketterne AR  

 og 231 AR 231 A.
 Blanketterne vil efter ca. 1 års forløb blive taget op til vurdering med  

 henblik på fornødne justeringer.
Det i vejledning til blanket AR 231 nævnte AF-oplysningsskema for  

 arbejdssøgende (AR 201) foreligger endnu ikke.
Dette led i sagsbehandlingen  

 vedrørende § 65 og arbejdstilbudsordningen må midlertidigt afvente  

 færdiggørelsen og udsendelsen af den reviderede blanket.
 Arbejdsløshedskassens sagsbehandling.
 Arbejdsløshedskassen skal i henhold til arbejdsløshedslovens § 65 ved den  

 første § 65-kontakt til den ledige bistå med at bevare erhvervelsen og  

 tilknytningen til arbejdsmarkedet gennem udnyttelse af foreliggende  

 muligheder af beskæftigelsesmæssig, uddannelsesmæssig, omskolingsmæssig eller  

 genoptræningsmæssig art.
Arbejdsløshedskassen skal ved den anden § 65-kontakt følge medlemmets  

 situation op efter den første kontakt og søge afklaret, om medlemmet opfylder  

 betingelserne for at blive indberettet til arbejdsformidlingen med henblik på  

 afgivelse af arbejdstilbud efter lov nr. 277 om arbejdstilbud til ledige.
En  

 af betingelserne herfor er, at det pågældende medlem står til rådighed for  

 arbejdsmarkedet.
Denne betingelse skal arbejdsløshedskassen påse opfyldt, før  

 kassen afgiver indberetning til arbejdsformidlingen om, at der skal gives et  

 arbejdstilbud.
 Det påhviler arbejdsløshedskassen i medfør af arbejdsløshedslovens § 65,  

 stk. 3 over for vedkommende arbejdsmarkedsnævn at redegøre for årsagerne til  

 ledigheden for medlemmer, der ikke inden for de sidste 2 år har haft en  

 sammenlagt beskæftigelse af over 13 ugers varighed med henblik på en  

 belysning af behovet for yderligere uddannelsesmuligheder m.v. inden for det  

 pågældende faglige og geografiske område.
 Kopier af blanket AR 231 og AR 231 A, som tilgår nævnssekretariaterne,  

 indeholder oplysninger (specielt blok 4 i AR 231 A), som tjener dette formål.
 Arbejdsformidlingens sagsbehandling.
Arbejdsformidlingen bør i forbindelse med § 65-arbejdet i  

 arbejdsformidlingen tage initiativ til afholdelse af lokale kontaktmøder med  

 arbejdsløshedskasseafdelingerne.
Kontaktmøderne kan anvendes såvel til  

 generelle drøftelser af samarbejdet mellem arbejdsformidlingen og  

 afdelingerne som til drøftelse af spørgsmål vedrørende § 65 -sagsbehandlingen  

 i konkrete sager.
 Orientering af arbejdsløshedskassen er betydningsfuld for samarbejdet  

 mellem arbejdsformidlingen og arbejdsløshedskassen og for  

 arbejdsløshedskassens videre arbejde.
 Arbejdsformidlingen skal derfor orientere arbejdsløshedskassen, hvis  

 arbejdsformidlingen i forbindelse med § 65-arbejdet henviser et ledigt medlem  

 til samtale, foretager anvisning, inddrager socialforvaltningen, henviser til  

 beskæftigelsesforanstaltning, tilmelder den ledige til kursus eller lignende.  

 Orienteringen kan ske ved anvendelse af kopi af blanket B, men også på anden  

 måde.
 Arbejdsformidlingen bør underrette arbejdsløshedskassen om, at et ledigt  

 medlem har fået arbejdstilbud, ligesom arbejdsløshedskassen skal underrettes,  

 hvis et medlem ikke har ønsket at modtage arbejdstilbud eller ikke er mødt  

 hos den pågældende arbejdsgiver.
 Vejledningen af 1979 m.v.
 Arbejdsdirektoratets vejledning fra 1979 kan ikke fremover danne baggrund  

 for §-sagsbehandlingen.
Fortryk af pjecen »Vejledning for arbejdsløshedskassemedlemmer, der  

 har været ledige i et halvt år eller mere« vedlægges til orientering for  

 arbejdsløshedskasserne.
Den trykte pjece forventes at foreligge ca. 1. april  

 1982.
 Som bilag til arbejdsløshedskasserne vedlægges endvidere et sæt af  

 blanketterne AR 231-33, sant vejledninger til blanketterne.
 P.D.V.
Else Marie Kjerkegaard kontorchef /E Kongstad Bilag 1.
