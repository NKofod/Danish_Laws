(Til samtlige kommunalbestyrelser) I henhold til § 5, stk. 2 i lov om tandpleje m.m., jf. lov nr. 310 af 4.  

 juni 1986 som ændret ved lov nr. 858 af 20. december 1989 fastsættes  

 følgende:
 Folketinget har i forbindelse med vedtagelse af lov nr. 858 af 20.  

 december 1989 bemyndiget sundhedsministeren til at fastsætte bindende regler  

 for ressourceforbruget i den kommunale børne- og ungdomstandpleje.
 I henhold hertil fastsættes, at ressourceforbruget i den kommunale børne-  

 og ungdomstandpleje reduceres med 5 pct. på årsbasis svarende til, at det  

 gennemsnitlige ressourceforbrug pr. barn reduceres fra 1.050 kr. til 1.000  

 kr. (landsgennemsnit).
Besparelsen vil blive inddraget i forbindelse med opgørelse af de  

 generelle tilskud til kommunerne.
På aktstykket vedrørende statens tilskud  

 til kommuner og amtskommuner er det i henhold til ovennævnte fastsat, at den  

 kommunale bloktilskudspulje i 1990 reduceres med 15 mill. kr.
For 1991 og  

 fremefter reduceres puljen med 56,4 mill. kr. (1991 p/1 niveau). Der henvises  

 i øvrigt til »Kommunale tal fra Indenrigsministeriet - Kommunal  

 udligning og generelle tilskud«, juni 1990.
 Cirkulæret træder i kraft den 1. juli 1990.
