Kapitel 1   Anvendelsesområde Kapitel 2   Fælles regler for tilmelding, opkrævning, betaling mv.
Kapitel 3   Kommunens tilmelding og betaling Kapitel 4    Anden aktørs tilmelding og betaling Kapitel 5   Betingelser for andre aktørers adgang til at foretage tilmelding og betaling Kapitel 6   Anden aktørs manglende betaling Kapitel 7   Indberetninger Kapitel 8   Ikrafttrædelses- og overgangsregler Bilag 1 Bilag 2 Bekendtgørelse om betaling for universitetsuddannelse i forbindelse med lov om en aktiv beskæftigelsesindsats m.m.
 I medfør af § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 606 af 14. juni 2007, og efter aftale med beskæftigelsesministeren fastsættes:
Kapitel 1 Anvendelsesområde § 1. Ministeren for Videnskab, Teknologi og Udvikling har i henhold til § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 606 af 14. juni 2007, som ændret ved § 15 i lov nr. 483 af 12. juni 2009, truffet beslutning om, at loven også skal gælde for universitetsuddannelser, der er berettiget til at modtage tilskud eller bevilling fra Ministeriet for Videnskab, Teknologi og Udvikling.
 § 2. Bekendtgørelsen omfatter betaling for uddannelse på universiteter på videregående niveau, der i henhold til Videnskabsministeriets lovgivning er berettiget til at modtage tilskud eller bevilling fra Videnskabsministeriet, men som i medfør af lovens § 1, stk. 3, uanset tilskudsbestemmelserne i Videnskabsministeriets lovgivning ikke modtager aktivitetsafhængige tilskud eller bevillinger fra Videnskabsministeriet til uddannelse af de i § 3 nævnte personer.
 Stk. 2. Uddannelse under Videnskabsministeriet omfatter følgende uddannelsesaktiviteter: Bacheloruddannelser, kandidatuddannelser og deltidsuddannelser.
 § 3. Bekendtgørelsen omfatter betaling for uddannelse af:
 1) Personer, der er omfattet af § 2, nr. 1-3, i lov om en aktiv beskæftigelsesindsats.
 2) Personer, der er omfattet af § 2, nr. 4, i lov om en aktiv beskæftigelsesindsats, og som under revalidering modtager revalideringsydelse eller starthjælp, eller som under forrevalidering modtager kontanthjælp, starthjælp, ledighedsydelse eller særlig ydelse efter lov om aktiv socialpolitik.
 3) Personer, der er omfattet af § 2, nr. 5, i lov om en aktiv beskæftigelsesindsats.
 4) Personer, der er omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
Kapitel 2 Fælles regler for tilmelding, opkrævning, betaling mv.
 § 4. Tilmelding og betaling for uddannelse omfattet af § 2, stk. 1, foretages af kommunerne eller af anden aktør, der af en kommune har fået overladt at udføre opgaver efter lov om en aktiv beskæftigelsesindsats, og som opfylder betingelserne i § 13.
 Stk. 2. Ved tilmelding skal de eventuelle adgangskrav mv., som gælder for ordinære studerende, være opfyldt.
 § 5. Kommunen eller anden aktør skal ved tilmelding til uddannelse omfattet af § 2, stk. 1, af en person, der er omfattet af personkredsen i § 3, udfylde og underskrive en tilmeldingsblanket, jf. §§ 9 og 11, og fremsende den til universitetet, hvor personen skal deltage i undervisning og uddannelse.
 § 6. Påbegyndelse af et uddannelsesforløb forudsætter, at der er indgået aftale om proceduren for betalingen (betalingsaftalen) mellem universitetet og kommunen eller anden aktør, jf. lovens § 2, stk. 3.
Stk. 2. Betalingsfristerne skal fremgå af betalingsaftalen.
For kommunen skal betalingsfristen være inden for rammerne i § 10 og for anden aktør være inden for rammerne i § 12.
 § 7. Universitetet beregner og opkræver betaling ud fra de takster, der er fastsat i finansloven for det pågældende år for uddannelsen.
Stk. 2. Betalingen opkræves for antallet af årsstuderende efter denne bekendtgørelse.
For så vidt angår deltidsuddannelse opkræves tillige deltagerbetaling.
 Stk. 3. Taksterne offentliggøres i et takstkatalog, der findes på Universitets- og Bygningsstyrelsens hjemmeside (www.ubst.dk).
Stk. 4. Opgørelsen af antallet af årsstuderende under uddannelse efter denne bekendtgørelse sker efter samme regler, som gælder for ordinære årsstuderende på heltidsuddannelser.
Universitetet skal ved et semesters start registrere studerende under uddannelse efter denne bekendtgørelse.
Opgørelsen på deltidsuddannelse skal følge de gældende regler for opgørelsen af studieaktiviteten på deltidsuddannelser.
 § 8. Hvis et uddannelsesforløb ikke ville have udløst statstilskud efter de regler, som gælder for ordinære studerende, jf. § 7, tilbagebetaler universiteterne eventuelt opkrævet betaling.
 Stk. 2. Der beregnes ikke renter ved tilbagebetaling efter stk. 1.
Kapitel 3 Kommunens tilmelding og betaling § 9. Kommunen skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket A med vejledning, der er optaget som bilag 1 til bekendtgørelsen.
 Stk. 2. Universitetet kan ved tilmelding efter § 5 kræve, at kommunen bruger den standardblanket A med vejledning, der er optaget som bilag 1 til bekendtgørelsen.
 § 10. For kommunen er betalingsfristen senest 1 måned efter uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.
Kapitel 4 Anden aktørs tilmelding og betaling § 11. Anden aktør skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket B med vejledning, der er optaget som bilag 2 til bekendtgørelsen.
 Stk. 2. Universitetet kan ved tilmelding efter § 5 kræve, at anden aktør bruger den standardblanket B med vejledning, der er optaget som bilag 2 til bekendtgørelsen.
 § 12. For anden aktør er betalingsfristen senest 2 uger inden uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.
Kapitel 5 Betingelser for andre aktørers adgang til at foretage tilmelding og betaling § 13. Anden aktør, der af en kommune har fået overladt at udføre opgaver efter lov om en aktiv beskæftigelsesindsats, har adgang til at foretage tilmelding og betaling efter denne bekendtgørelse, hvis 1) aktøren har en gældende rammeaftale med Arbejdsmarkedsstyrelsen, en beskæftigelsesregion eller en kommune, hvori indgår, at aktøren er forpligtet til at overholde lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., herunder at foretage tilmelding, iagttage aftalte betalingsfrister og overholde betalingsforpligtelser over for universiteterne og 2) aktøren er optaget i anden aktør-kataloget, jf. § 14.
 § 14. De andre aktører, der er omfattet af § 13, nr. 1, kan optages i anden aktør-kataloget, der findes på Arbejdsmarkedsstyrelsens hjemmeside på http://ams.dk/andenaktor-katalog.
 Stk. 2. Der skal i anden aktør-kataloget være oplysninger, der muliggør identifikation af aktøren, herunder aktørens navn, adresse, telefonnummer og CVR-nummer samt en angivelse af den eller de rammeaftaler, der begrunder optagelsen i kataloget, herunder varigheden af disse aftaler.
 Stk. 3. Anden aktør-kataloget drives og opdateres af Arbejdsmarkedsstyrelsen.
Kapitel 6 Anden aktørs manglende betaling § 15. Universitetet skal inden 10 dage eller hurtigst muligt derefter underrette kommunen, hvis en anden aktør ikke betaler for en uddannelsessøgende inden for en aftalt betalingsfrist, jf. §§ 6 og 12, og uddannelsesforløbet ikke er afsluttet, jf. dog § 18. Underretning gives til den kommune, der er anført på tilmeldingsblanketten, jf. § 11.
 Stk. 2. Hvis kommunen er angivet fejlagtigt på tilmeldingsblanketten, jf. § 11, gives underretning efter stk. 1 hurtigst muligt efter, at rette kommune er identificeret, jf. § 19.
§ 16. Universitetet skal hurtigst muligt ved anbefalet brev til anden aktør, jf. dog § 18, stille krav om betaling inden for 2 uger fra brevets afsendelse, hvis 1) uddannelsesforløbet er afsluttet 2) anden aktør ikke har betalt inden for en aftalt betalingsfrist og 3) der ville have været udløst statstilskud efter de regler, som gælder for ordinære årsstuderende, jf. § 7.
 Stk. 2. En kopi af det i stk. 1 nævnte brev skal samtidig med afsendelse sendes til den kommune, der er anført på tilmeldingsblanketten, jf. § 11. Hvis kommunen er angivet fejlagtigt på tilmeldingsblanketten, skal en kopi af det i stk. 1 nævnte brev sendes til rette kommune hurtigst muligt efter, at denne er identificeret, jf. § 19.
 § 17. Hvis universitetet ikke har modtaget anden aktørs betaling for uddannelsesforløbet inden for 2 uger fra afsendelsen af det i § 16, stk. 1, nævnte brev, skal universitetet hurtigst muligt orientere den kommune, der har modtaget kopi af brevet, jf. § 16, stk. 2.
Stk. 2. Den kommune, der havde overladt aktøren opgaver efter lov om en aktiv beskæftigelsesindsats vedrørende den berørte uddannelsessøgende, skal hurtigst muligt betale det manglende beløb til universitetet.
Der beregnes ikke renter af beløbet.
Kommunen overtager universitetets krav mod aktøren vedrørende uddannelsesforløbet.
§ 18. Hvis universitetet er bekendt med, at den anden aktør er gået i betalingsstandsning eller er taget under konkursbehandling, skal den kommune, der er anført på tilmeldingsblanketten, jf. § 11, hurtigst muligt underrettes om uddannelsesforløb, der helt eller delvist ikke er betalt af aktøren.
Hvis kommunen er angivet fejlagtig på tilmeldingsblanketten, skal det ske til rette kommune hurtigst muligt efter, at denne er identificeret, jf. § 19.
 Stk. 2. § 17, stk. 2, gælder tilsvarende for uddannelsesforløb omfattet af stk. 1. Dog er kommunen ikke forpligtet til at betale, før det følger af de betalingsaftaler, der er indgået mellem universitetet og aktøren.
 § 19. Hvis den i § 15, § 16, stk. 2, eller § 18, stk. 1, nævnte kommune er angivet fejlagtig på tilmeldingsblanketten, jf. § 11, kan universitetet rette henvendelse til Arbejdsmarkedsstyrelsen med henblik på bistand til identifikation af rette kommune.
Kapitel 7 Indberetninger § 20. Universitetet skal til Universitets- og Bygningsstyrelsen indberette antallet af årsstuderende efter denne bekendtgørelse.
Disse årsstuderende vil ikke udløse tilskud fra Videnskabsministeriet.
Stk. 2. Indberetningen sker på samme måde som indberetning af ordinære årsstuderende, herunder i elektronisk form.
Indberetning skal ske samtidig med indberetningen af øvrige årsstuderende på uddannelsen.
Kapitel 8 Ikrafttrædelses- og overgangsregler § 21. Bekendtgørelsen træder i kraft den 1. august 2009 og har virkning for samtlige uddannelsesaktiviteter efter denne dato, herunder også for indberetning af uddannelsesaktiviteter før 1. august 2009 omfattet af bekendtgørelse nr. 1026 af 21. august 2007 om betaling for visse uddannelsesaktiviteter i forbindelse med lov om en aktiv beskæftigelsesindsats m.m., der ikke er indberettet før 1. august 2009. For uddannelsesaktiviteter for a-kasseforsikrede ledige, der er omfattet af § 2, nr. 1, i lov om en aktiv beskæftigelsesindsats, og som har ret til 6 ugers selvvalgt uddannelse har bekendtgørelsen dog kun virkning for uddannelsesforløb, der påbegyndes den 1. august 2009 eller senere.
 Stk. 2. Bekendtgørelse nr. 1026 af 21. august 2007 om betaling for universitetsuddannelse i forbindelse med lov om en aktiv beskæftigelsesindsats m.m. ophæves.
 § 22. Andre aktører, der med Arbejdsmarkedsstyrelsen eller en beskæftigelsesregion før den 1. juli 2007 har indgået rammeaftale, der er gældende efter den 1. juli, kan optages i anden aktør-kataloget, jf. § 14, i den periode, hvor aftalen er gældende efter den 1. juli 2007, hvis Arbejdsmarkedsstyrelsen har orienteret aktøren om reglerne i denne bekendtgørelse for tilmelding og betaling.
Universitets- og Bygningsstyrelsen, den 3. juli 2009 Jens Peter JacobsenDirektør / Ida Chidekel Bilag 1 Standardblanket A, jf. § 9 i bekendtgørelsen om betaling for universitetsuddannelse i forbindelse med lov om en aktiv beskæftigelsesindsats m.m. (august 2009) Vejledning til udfyldelse af standardblanket A, jf. bilag 1 til bekendtgørelsen om betaling for universitetsuddannelse i forbindelse med lov om en aktiv beskæftigelsesindsats m.m. (august 2009) Blanketten skal udfyldes af kommunen for personer, der er:
 A) Kontanthjælps- eller starthjælpsmodtager omfattet af § 2, nr. 2 eller 3, i lov om en aktiv beskæftigelsesindsats.
 B) Fleksjobvisiteret og ledig omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller starthjælp eller forrevalidend, der modtager kontanthjælp, starthjælp, sygedagpenge, ledighedsydelse eller særlig ydelse efter lov om aktiv socialpolitik, og omfattet af § 2, nr. 4 eller 5, i lov om en aktiv beskæftigelsesindsats.
 D) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der ikke deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 E) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
Ad punkt 13. Udfyldes med oplysninger om den studerende: Personnummer, navn, adresse og telefonnummer.
Punkt 1 og 2 skal udfyldes.
 Ad punkt 4. Udfyldes med oplysninger om den studerende deltager i aktiviteter, der er en del af universitetets uddannelsestilbud på heltidsuddannelse eller deltidsuddannelse.
Ad punkt 5. Udfyldes med uddannelsens navn samt varighed.
Varigheden skal angives i hele semestre (eksempelvis 01.03  31.08 og/eller 01.09  28.02).
Ad punkt 612. Udfyldes med oplysninger om den aktiverende kommune: Navn og adresse, EAN-nummer, CVR-nummer, telefonnummer, telefaxnummer og e-mail-adresse.
Endelig i punkt 12 navn på sagsbehandler, samt dato og underskrift.
Punkt 6, 7, 8 og 12 skal udfyldes.
Punkt 9, 10 og 11 udfyldes i det omfang, oplysningerne foreligger.
Ad punkt 13-16. Udfyldes med de samme oplysninger som punkt 4-5. Det er vigtigt, at disse oplysninger også udfyldes af universitetet til bekræftelse af oplysningerne udfyldt af kommunen.
Universitetet skal endvidere udfylde pkt. 15 med hvilke aktivitetsgruppekoder og tekster, der er tilknyttet den uddannelse, som den studerende deltager i, jf. myndighedskravene til universiteternes studieadministrative systemer.
Pkt. 16 udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Varigheden angives i hele semestre.
Ad punkt 17. Her anføres summen af forventet udgift i årets prisniveau.
Summen beregnes ved at opgøre den forventede aktivitet i det pågældende uddannelsesår og den heraf afledte taksameterudgift.
 Ad punkt 18. Her anføres den forventede aktivitet og udgift fordelt på taksametre.
 Ad punkt 19. Her anføres deltagerbetaling i forbindelse med aktivering til deltidsuddannelse.
 Ad punkt 20-24. Udfyldes med oplysninger om universitetet: Navn og adresse, telefonnummer, telefaxnummer, EAN lokationsnummer, ordrenummer og e-mailadresse.
Ad punkt 25-26. Her anføres navn og e-mailadresse på universitetets sagsbehandler samt dato og underskrift.
Disse felter skal udfyldes.
Ad punkt 27. Her kan proceduren for betaling (betalingsaftalen) mellem universitetet og kommunen anføres.
Opmærksomheden henledes på rammerne herfor i bekendtgørelsens §§ 6 og 10.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i betalingsloven, at påbegyndelse af et uddannelsesforløb forudsætter, at der er indgået aftale om proceduren for betalingen.
Bilag 2 Standardblanket B, jf. § 11 i bekendtgørelsen om betaling for universitetsuddannelse i forbindelse med lov om en aktiv beskæftigelsesindsats m.m. (august 2009) Vejledning til udfyldelse af standardblanket B, jf. bilag 2 til bekendtgørelsen om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (august 2009) Blanketten skal udfyldes af anden aktør, der har fået overladt opgaver i henhold til lov om en aktiv beskæftigelsesindsats af en kommune, ved tilmelding af personer, der er:
 A) Kontanthjælps- eller starthjælpsmodtager omfattet af § 2, nr. 2 eller 3, i lov om en aktiv beskæftigelsesindsats.
 B) Fleksjobvisiteret og ledig omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller starthjælp eller forrevalidend, der modtager kontanthjælp, starthjælp, sygedagpenge, ledighedsydelse eller særlig ydelse efter lov om aktiv socialpolitik, og omfattet af § 2, nr. 4 eller 5, i lov om en aktiv beskæftigelsesindsats.
 D) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der ikke deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 E) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
Ad punkt 13. Udfyldes med oplysninger om den studerende: Personnummer, navn, adresse og telefonnummer.
Punkt 1 og 2 skal udfyldes.
 Ad punkt 4. Udfyldes med oplysninger om den studerende deltager i aktiviteter, der er en del af universitetets uddannelsestilbud på heltidsuddannelse eller deltidsuddannelse.
Ad punkt 5. Udfyldes med uddannelsens navn samt varighed.
Varigheden skal angives i hele semestre (eksempelvis 01.03  31.08 og/eller 01.09  28.02).
 Ad punkt 6. Her skal anføres følgende oplysninger om den kommune, der har overladt aktøren opgaver i henhold til lov om en aktiv beskæftigelsesindsats vedrørende den tilmeldte uddannelsessøgende: navn og adresse, CVR-nummer, telefonnummer, telefaxnummer, e-mail-adresse og navn på kontaktperson hos kommunen vedrørende den pågældende uddannelsessøgende/aktøren.
 Punkt 6 skal udfyldes.
Ad punkt 7-13. Udfyldes med oplysninger om anden aktør: Navn og adresse, EAN-nummer, CVR-nummer, telefonnummer, telefaxnummer og e-mail-adresse.
Endelig i punkt 13 navn på sagsbehandler, samt dato og underskrift.
Punkt 7, 8, 9 og 13 skal udfyldes.
Punkt 10, 11 og 12 udfyldes i det omfang, oplysningerne foreligger.
Ad punkt 14-17. Udfyldes med de samme oplysninger som punkt 4-5. Det er vigtigt, at disse oplysninger også udfyldes af universitetet til bekræftelse af oplysningerne udfyldt af kommunen.
Universitetet skal endvidere udfylde pkt. 16 med hvilke aktivitetsgruppekoder og tekster, der er tilknyttet den uddannelse som den studerende deltager i, jf. myndighedskravene til universiteternes studieadministrative systemer.
Pkt. 17 udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Varigheden skal angives i hele semestre.
Ad punkt 18. Her anføres summen af forventet udgift i årets prisniveau.
Summen beregnes ved at opgøre den forventede aktivitet i det pågældende uddannelsesår og den heraf afledte taksameterudgift.
 Ad punkt 19. Her anføres den forventede aktivitet og udgift fordelt på taksametre.
 Ad punkt 20. Her anføres deltagerbetaling i forbindelse med aktivering til deltidsuddannelse.
 Ad punkt 21-25. Udfyldes med oplysninger om universitetet: Navn, adresse, telefonnummer, telefaxnummer, EAN lokationsnummer, ordrenummer og e-mailadresse.
Ad punkt 26-27. Her anføres navn og e-mailadresse på universitetets sagsbehandler samt dato og underskrift.
Disse felter skal udfyldes.
Ad punkt 28. Her kan proceduren for betaling (betalingsaftalen) mellem universitetet og aktøren anføres.
Opmærksomheden henledes på rammerne herfor i bekendtgørelsens § 6 og § 12.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i betalingsloven, at påbegyndelse af et uddannelsesforløb forudsætter, at der er indgået aftale om proceduren for betalingen.
