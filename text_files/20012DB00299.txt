Betænkning afgivet af Udvalget for  

 Fødevarer, Landbrug og Fiskeri den 17. april 2002 Betænkning over Forslag til folketingsbeslutning om  

 opretholdelse af Rådet for Bedre Madkvalitet [af Ritt Bjerregaard (S) m.fl.] 1. Udvalgsarbejdet Beslutningsforslaget blev fremsat den 15. januar 2002 og  

 var til 1. behandling den 5. februar 2002. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug  

 og Fiskeri.
Møder Udvalget har behandlet beslutningsforslaget i 3  

 møder.
Spørgsmål Udvalget har stillet 2 spørgsmål til  

 fødevareministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (V, DF, KF, EL og KRF)  

 indstiller beslutningsforslaget til forkastelse.
Venstres, Dansk Folkepartis og Det Konservative  

 Folkepartis medlemmer af udvalget har noteret, at formålet med  

 Rådet for Bedre Madkvalitet var at fremme mangfoldigheden og  

 kvaliteterne i den danske madkultur.
Rådet havde bl.a. som opgave at  

 styrke lysten til at fremstille, handle med, tale om, indkøbe og nyde  

 råvarer såvel som forarbejdede produkter.
Desuden skulle  

 rådet udvikle en ny frivillig kvalitetsmærkningsordning.
 V, DF og KF anser det ikke for en statsopgave at  

 påvirke udviklingen af bedre madkvalitet på et niveau defineret  

 som i formålsbeskrivelsen for Rådet for Bedre Madkvalitet.
Enhedslistens medlem af udvalget finder, at Rådet  

 for Bedre Madkvalitet er sat i søen bl.a. for at skabe et nyt  

 fødevarekvalitetsmærke.
Det er der nogen, der mener er  

 nødvendigt efter fiaskoen med det heldigvis hedengangne  

 kødkvalitetsmærke: den blå lup, som hverken producenter  

 eller forbrugere havde tillid til.
Den blå lup var  

 kvalitetsmærket, der anvendte skattekroner på helsidesannoncer i  

 landsdækkende aviser bl.a. for at vise, at kødet kom fra en gris  

 med krølle på halen.
Virkeligheden var bare, at hovedparten af grisene ikke  

 kunne have krølle på halen, fordi den var klippet af, som  

 grisehaler nu engang bliver i det konventionelle landbrug.
Grisehalerne  

 klipper man af (kuperer) i stedet for at gøre en indsats for, at  

 grisene har det så godt, at de ikke har lyst til at bide hinanden i  

 halerne.
Ikke nok med det: Fødevareministeriet, der promoverede  

 kødkvalitetsmærket, gjorde sig svære anstrengelser for at  

 bilde folk ind, at kødkvalitetsmærket skam garanterede bedre  

 dyrevelfærd end den økologiske produktionsmetode.
Enhedslisten var dengang nødt til at anklage den  

 daværende fødevareminister for vildledende markedsføring  

 af kødkvalitetsmærket den blå lup.
Det var meget uheldigt  

 for ministeren, fordi Fødevareministeriet på det tidspunkt havde  

 en kampagne i gang, der skulle bekæmpe vildledende markedsføring  

 fra industriens side.
At skabe kvalitetsfødevarer kræver nu engang,  

 at udgangspunktet er i orden; at der ikke er giftrester i grønsagerne  

 og medicinrester i kødet, og at skinkerne fik motion, da de var  

 levende.
Kort sagt mener Enhedslisten ikke, det giver mening at diskutere  

 bedre madkvalitet uden at tage udgangspunkt i økologien.
 Et mindretal i udvalget (S, SF og RV) indstiller  

 beslutningsforslaget til vedtagelse uændret.
 Socialdemokratiets og Socialistisk Folkepartis medlemmer  

 af udvalget beklager meget, at fødevareministeren ikke har haft vilje  

 til at fastholde Rådet for Bedre Madkvalitet på finansloven, og  

 at rådet derfor nedlægges.
 Rådet for Bedre Madkvalitet er et vigtigt element i  

 sikringen af høj kvalitet og omtanke i dansk fødevareproduktion  

 og politik til gavn for professionelle såvel som private.
Under førstebehandlingen fremførte Venstres  

 ordfører gentagne gange, at Rådet for Bedre Madkvalitet var  

 udtryk for smagsdommeri, og at Venstre på den baggrund fandt  

 rådet overflødigt.
Rådsmedlemmernes opgave har imidlertid  

 aldrig været at være en flok smagsdommere med opgaven at  

 fortælle os alle sammen, hvad der er fint og fornemt at spise.  

 Tværtimod har det været at sætte fokus på og fremme  

 den gode kvalitet   til glæde for den enkelte, til gavn for  

 livskvaliteten og med den konsekvens, at risikovilligheden i  

 produktudviklingen og mangfoldigheden i udbuddet ville blive forøget.  

 Helt præcist skulle arbejdet koncentrere sig om tre områder:  

 mærkning, kommunikation og innovation.
S og SF finder det stærkt kritisabelt, at  

 fødevareministeren ikke følger sine tidligere udtalelser om at  

 finde alternative finansieringsmåder for at opretholde Rådet for  

 Bedre Madkvalitet og i stedet lader det være op til erhvervet og andre  

 private investorer at sikre den danske madkvalitet.
Formålet med  

 Rådet for Bedre Madkvalitet var som bekendt at skabe kvalitet i danske  

 fødevarer og dermed fremme alt fra ernæring og eksportmuligheder  

 til den enkelte ældres oplevelse af måltidet på  

 plejehjemmet.
Rådet for Bedre Madkvalitet sigter således   i  

 modsætning til, hvad Venstres Henrik Vestergaard giver udtryk for  

 samfundsmæssigt bredere end blot at fremme kvaliteten af det enkelte  

 fødevareprodukt.
Derfor er det en opgave, som samfundet som helhed har  

 interesse i.
S og SF kan tilslutte sig, at det ikke er en statslig opgave at  

 diskutere og fastlægge kvalitetskriterier etc.
Men det er statens  

 opgave at sørge for, at disse opgaver bliver varetaget.
Derfor  

 ønsker vi, at støtten til det uafhængige Rådet for  

 Bedre Madkvalitet fortsætter.
Det vil blot koste 3,2 mio. kr. at opretholde bevillingen  

 til Rådet for Bedre Madkvalitet og dermed sikre, at dansk  

 fødevarepolitik fortsætter som en helhedspolitik, hvor  

 ernæring, kvalitet, samvær og debat om fødevarekvalitet  

 går hånd i hånd.
S og SF beklager, at  

 fødevareministeren finder det vigtigere at kompensere landmænd  

 for oprettelse af bufferzoner i miljømæssigt udsatte  

 områder og give kompensation for BSE end at sikre en  

 sammenhængende fødevarepolitik, der er til gavn for såvel  

 private som erhverv.
Fødevareministeren synes at mene, at det er op til  

 forbrugerne og industrien at sørge for, at der er kvalitet i danske  

 fødevarer.
S og SF beklager denne indstilling.
For med den er  

 Fødevareministeriet gået tilbage til hovedsagelig at være  

 et erhvervets ministerium.
Det Radikale Venstres medlem af udvalget finder, at de  

 danske madvaner stadig er præget af for meget fed mad og for uvarieret  

 kost.
Undersøgelse efter undersøgelse påviser i disse  

 måneder, at det årligt koster samfundet milliarder af kroner, at  

 danskerne spiser usundt   for ikke at tale om omkostningerne for det enkelte  

 menneske.
Ydermere har fedme og dårlig ernæring social slagside.  

 Det er oftest de dårligst bemidlede, der rammes, hvilket indikerer, at  

 dårlig mad også handler om sociale problemer og om at vokse op i  

 et belastet miljø.
For alle disse forhold gælder, at der er brug for en  

 bred forebyggende indsats, og for, at denne indsats sker fra samfundets side  

 og starter tidligt i børnenes liv.
De tre ordninger, som regeringen nu  

 ønsker at nedlægge, har alle haft dette perspektiv, og de er  

 alle kendetegnede ved, at man ved at investere et millionbeløb kan  

 spare et milliardbeløb.
Under alle omstændigheder har de sidste  

 ti års udvikling vist, at vi ikke bare kan lade stå til og tro,  

 at den gode udvikling kommer af sig selv.
Derfor håber Det Radikale  

 Venstre, at regeringen og/eller dele af dens parlamentariske grundlag vil  

 besinde sig og være parate til at støtte de ordninger, der  

 omhandles i beslutningsforslagene nr.
B51 - B53   eller andre initiativer  

 så vi sikrer en bæredygtig og socialt afbalanceret udvikling i  

 den danske madkultur.
Det radikale Venstre kan derfor støtte  

 beslutningsforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  Ole M.
Nielsen (KRF)  

  Erik Mortensen (S)  Henrik Dam Kristensen (S)  

 Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 51 Bilagsnr.
