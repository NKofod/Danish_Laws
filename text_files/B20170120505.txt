Bekendtgørelse om ændring af bekendtgørelse om certificeringsordning for transportable telte og konstruktioner § 1 I bekendtgørelse nr. 880 af 3. juli 2014 om certificeringsordning for transportable telte og konstruktioner foretages følgende ændringer:
 1. § 7 affattes således:
»§ 7. Ved certificering af en transportabel konstruktion skal inspektionsorganet påse, om konstruktionen på tidspunktet for certificeringen lever op til de bestemmelser i bygningsreglementet, der er relevante for den pågældende konstruktion.« 2. I § 12, stk. 1, 2. pkt., ændres »inspektions-rapporten« til: »inspektionsrapporten«.
 3. I § 12, stk. 3, ændres »genpart« til: »kopi«.
 4. § 13, stk. 4, ophæves.
 5. I § 14, indsættes efter stk. 2 som nyt stykke:
»Stk. 3. For transportable telte og konstruktioner, der anvendes til flere end 150 personer, skal der udarbejdes en pladsfordelingsplan, der viser en godkendt inventaropstilling samt godkendte flugtveje til et sikkert sted.
Hvis pladsfordelingsplanen ikke er en del af en certificering, skal pladsfordelingsplanen godkendes af kommunalbestyrelsen.« Stk. 3 bliver herefter stk. 4.
§ 2 Bekendtgørelsen træder i kraft den 1. januar 2018.
