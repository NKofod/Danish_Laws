Kendelse fra Pressenævnet i sag nr.  

 3/2000 Pindsvinevennerne i Danmark har ved formanden [K] klaget  

 til Pressenævnet over, at Ekstra Bladet har refereret et genmæle  

 forvrænget.
 Bladet bragte den 24. oktober 1999 en artikel med  

 overskriften "Misinformation", hvoraf bl.a. følgende  

 fremgår:
 "Dyrenes Beskyttelse henstiller i et brev til sine  

 Vildtplejestationer og i en intern meddelelse til sine kredsformænd, at  

 der ikke henvises nødstedte pindsvin til de såkaldte  

 Pindsvinevenner, en bedrevidende gruppe mennesker, der er forenet om at redde  

 så mange nødstedte pindsvin som muligt.
Så langt så godt, hvis blot baggrunden for  

 deres redningsplaner var seriøse.
Desværre er pindsvinevennernes  

 propagandaskrifter i strid med zoologernes viden om pindsvin.
Blandt andet  

 står der at læse i et af vennernes opslag:
"Pindsvin, som er ude om dagen, er enten syge voksne eller  

 moderløse unger.
Dem bør du straks tage ind.
Det gælder  

 også alle pindsvin, som er fremme om vinteren, uanset tid på  

 døgnet.
Giv dem lidt vand at drikke.
Unger dør af  

 komælk".
DENNE ADVARSEL sender Dyrenes Beskyttelse, fordi  

 Pindsvinevennernes måde at drive pindsvinepleje på ikke på  

 nogen måde er dyrevenlig.
Den tager ikke hensyn til pindsvinenes  

 naturlige tarv.
Kritikken går blandt andet på, at  

 Pindsvinevennerne ofte tager pindsvin i pleje, som enten ikke er  

 nødstedte, eller er så nødstedte, at de burde aflives.  

 Det resulterer i, at Pindsvinevennernes plejesteder, som i flere  

 tilfælde er indendørs i private hjem, er så overfyldte, at  

 der opstår sygdomme.
Ifølge Statens Veterinære Serumlaboratorium  

 er 24 % af de pindsvin, der sættes ud fra Pindsvinevennernes stationer  

 inficeret med salmonella.
Salmonella forekommer kun meget sjældent i  

 den vilde fauna." Bladet bragte den 7. november 1999 en artikel med  

 overskriften "Lad pindsvin være i fred", hvoraf følgende bl.a.  

 fremgår:
 "Fra pindsvinevennerne er der kommet et brev som reaktion  

 på mit indlæg "Misinformation" den 24. 10. 99 her i  

 brevkassen.
Mit indlæg advarer læserne mod at tro på  

 Pindsvinevennernes opslag om, at pindsvin, der træffes om dagen, enten  

 er syge voksne eller moderløse unger, der bør tages ind og  

 plejes.
Et billede med en pindsvineunge med sætningen: "Er jeg ude om  

 dagen, er jeg i nød.
Ring efter hjælp, så er du  

 sød", efterfulgt af et telefonnummer, anklager jeg for at være  

 en grov misinformation.
Mit indlæg refererer også Dyrenes Beskyttelse  

 for til sine kredsformænd og plejestationer at skrive: "Henvis ikke til  

 Pindsvinevennerne.
De tager pindsvin ind, som enten ikke er nødstedte  

 eller så nødstedte, at de burde aflives.
Forholdene på  

 Pindsvinevennernes stationer fører til, at 24 % af de pindsvin, der  

 sættes ud fra pindsvinestationerne, er inficeret med salmonella". Kilde  

 hertil er Statens Veterinære Serumlaboratorium.
 Men tilbage til læserbrevet fra Pindsvinevennerne.  

 Deres stifter, [K], skriver: "Kan man stole på dyrlæge  Kai  

  Knudsen?" Og fortsætter: "Statens Veterinære Serumlaboratorium  

 benægter, at sådanne undersøgelser findes".
 Biolog  Michael  Carlsen, der er ansvarlig for de ovenfor  

 nævnte advarsler fra Dyrenes beskyttelse, oplyser, at hans direkte  

 kilde er Zoonose-nyt nr. 3 1999. I mit eget eksemplar af Zoonose-nyt har jeg  

 under min læsning understreget:
"Salmonella påvises ikke i dansk vildt.
I perioden  

 1995-99 er der undersøgt 1173 stykker vildt   heraf 123 pindsvin   og  

 fundet salmonella i 43 dyr   heraf 29 pindsvin. 23,6 pct. af de  

 undersøgte pindsvin lider altså af salmonellose.
Det meget store  

 antal salmonella-positive pindsvin skyldes formentlig, at disse dyr  

 næsten udelukkende er modtaget fra såkaldte plejestationer, hvor  

 pindsvinene ofte opholder sig i længere perioder og i en formentlig  

 tæt bestand.
Forekomsten af salmonella i pindsvin, som lever i den  

 vilde fauna, kendes ikke". I øvrigt kan enhver på internettet  

 læse zoonose-nyt på "WWW.svs.dk".
 Mon ikke [Ks] usaglige udfald bekræfter den  

 standard, Pindsvinevennernes skrivelser sædvanligvis har? Skrivelser  

 som på næsten alle punkter er helt i strid med almindelig  

 zoologisk og veterinær viden.
Statens Veterinære Serumlaboratorium kender ikke  

 forekomsten af salmonella hos vilde pindsvin.
Fordi pindsvinene først  

 kommer på laboratoriet, når de har været en tur hos  

 Pindsvinevennerne.
På pindsvinenes vegne sender jeg en bøn: "Lad  

 os være i fred, og lad os beholde vor retmæssige plads i haverne  

 i den danske fauna.
Vi skal nok klare os, men vi vil nødig  

 udsættes for det smittetryk, vi kan møde på de ikke  

 godkendte såkaldte plejestationer".
 Ved skrivelse af 3. december 1999 fremsendte klageren  

 følgende genmæle til bladet:
 "Dyrlæge  Kai  Knudsen skrev i Ekstra Bladet d. 24.  

 oktober og den 7. november 1999 noget om dyreværnsforeningen  

 "Pindsvinevennerne i Danmark", som ikke er korrekt.
 Umiddelbart efter artiklen d. 24. oktober kaldt  

 "Misinformation" opponerede jeg med et brev til Ekstra Bladet.
 Efter artiklen 7. november kaldt "Lad pindsvin være  

 i fred", kommer jeg her til genmæle:
Kai  Knudsen skriver: Forholdene på  

 Pindsvinevennernes stationer fører til, at 24 pct. af de pindsvin, der  

 sættes ud fra pindsvinestationerne, er inficeret med salmonella.
Kilde  

 hertil er Statens Veterinære Serumlaboratorium.
 Dette er ikke rigtigt! Statens Veterinære  

 Serumlaboratorium har ingen undersøgelser lavet af pindsvin, vi  

 sætter ud efter endt pleje.
 Kai  Knudsen er tillige kommet med nedsættende  

 bemærkninger om vores plejestationer ved bl.a. at kalde dem "ikke  

 godkendte såkaldte plejestationer". Vores større plejesteder har  

 et nært samarbejde med dyrlæger landet over, og der kræves  

 ingen godkendelse, som  Kai  Knudsen antyder, at vi har undladt at  

 få.
[K] Formand for "Pindsvinevennerne i Danmark".
 Bladet bragte den 12. december 1999 en artikel med  

 overskriften "Genmæle fra [K]", hvoraf følgende bl.a.  

 fremgår:
"Fra [K], Pindsvinevennernes formand modtog redaktionen  

 den 27. oktober et brev, der med bilag talte syv sider.
Overskriften var: Kan  

 man stole på dyrlæge  Kai  Knudsen.
Anledningen var et citat fra  

 Zoonose-Nyt, underskrevet af de dyrlæger, der havde undersøgt  

 123 pindsvin og fundet 23,6% inficeret med salmonella.
Det meget store antal  

 inficerede bekymrede dyrlægerne især, når der faktisk ikke  

 fandtes salmonella i andet dødt vildt Og så citatet i Zoonose-Nyt: "Det meget store antal  

 salmonella positive pindsvin skyldtes formentligt, at disse dyr næsten  

 udelukkende er modtaget fra såkaldte plejestationer, hvor pindsvinene  

 ofte opholder sig i længere perioder, og i en formentlig tæt  

 bestand.
Forekomsten af pindsvin, som lever i den vilde fauna, kendes ikke".  

 Ud over påstanden om min hæderlighed påstod [K], at Statens  

 Veterinære Serumlaboratorium aldrig havde undersøgt pindsvin for  

 pindsvinevennerne.
De to påstande blev hermed tilbagevist, troede  

 jeg.
Men den 3. december fremfører [K] i et brev, der  

 med bilag er 16 sider stort og kaldt "Genmælet", igen en påstand  

 om Serumlaboratoriets undersøgelser af døde pindsvin fra de  

 såkaldte plejestationer.
Fordrejet til sandhed lyder påstanden  

 nu: "Serumlaboratoriet har ingen undersøgelser lavet af pindsvin, vi  

 sætter ud efter endt pleje". Nej, det er sandelig rigtigt  

 Serumlaboratoriet obducerer først pindsvinene, når de er  

 døde.
Tror [K] virkelig ikke redaktionen kan læse.
I  

 genmælet ankes også over, at mit citat "såkaldte  

 plejestationer" er nedsættende.
Det er korrekt opfattet.
Det vil jeg  

 godt bekræfte med et citat fra en journalists besøg på en  

 såkaldt plejestation: "Jeg plejer at have omkring halvtreds  

 overnattende gæster hver vinter.
De står i papkasser rundt  

 omkring i hele huset, ja selv på badeværelset, griner indehaveren  

 af plejestationen". Selv mener jeg, at en rigtig plejestation skal være  

 godkendt af kredsdyrlæge og politi.
Det bliver et hus, som her  

 beskrevet ikke.
Så mange dyr på så lille et område  

 vil også medføre sygdom og forklare de meget bekymrende  

 resultater, Serumlaboratoriet får ved obduktion af døde pindsvin  

 fra de såkaldte plejestationer.
Med denne besvarelse af [Ks]  

 genmæle håber jeg, at vi hermed har et endeligt eftermæle  

 efter denne uværdige debat.
Jeg tror ikke, Ekstra Bladets læsere  

 orker at læse mere, men forstår, at jeg sigter efter et bedre og  

 mere naturligt liv for Danmarks pindsvin.
Pindsvinehjælp og den  

 beskrevne ekstreme måde, er ikke pindsvinenes tarv." Klageren har anført, at artiklerne indeholder  

 ukorrekte, udokumenterede og nedgørende oplysninger om  

 Pindsvinevennerne i Danmark, og at bladet har refereret genmælet  

 forvrænget, hvorved klageren er blevet fremstillet som værende  

 tåbelig og utroværdig.
Pindsvinevennerne i Danmark er  

 afhængig af økonomisk støtte fra fonde, legater m.v., og  

 den negative omtale er derfor ødelæggende for foreningen.
 Bladet har anført, at henvendelserne fra klageren  

 er blevet besvaret af bladets dyrlæge, som er ekspert på  

 området, og at bladet ikke kan risikere at viderebringe klagerens  

 betragtninger udokumenteret, idet man i så fald ville risikere at give  

 offentligheden forkerte råd om den rette omgang med pindsvin.
 Bladet anfører endvidere, at klageren er kommet til  

 orde i et omfang, der overstiger, hvad bladet er forpligtet til, og at bladet  

 har holdt sig inden for rammerne af god presseskik.
 I sagens behandling har følgende  

 nævnsmedlemmer deltaget: Axel Kierkegaard, Jørgen Grunnet, Tage  

 Clausen og Ole Askvig.
 Pressenævnet udtaler:
 Da det ikke findes godtgjort, at bladet har bragt faktisk  

 forkerte oplysninger, finder Pressenævnet ikke, at klageren er  

 berettiget til at få bragt et genmæle.
 Bladet har i artiklerne gengivet forskellige navngivne  

 kilder, herunder klageren, og klageren er således kommet til orde i  

 tilstrækkeligt omfang.
 Afsagt den 2. februar 2000.
