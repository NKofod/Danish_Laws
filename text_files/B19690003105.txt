 I medfør af § 38, stk. 5, jfr. § 8, i lov om almindelig  

 arbejderbeskyttelse, jfr. lovbekendtgørelse nr. 297 af 4. juli 1968,  

 fastsættes:
 Ulykkesfarer.
 § 1.  Til arbejde med de tekniske anlæg, hjælpemidler  

 og materialer og med de arbejdsprocesser og arbejdsmetoder, der er angivet i  

 vedføjede fortegnelse nr. 1, må der ikke anvendes unge mennesker under den  

 alder, der i hvert enkelt tilfælde er anført i fortegnelsen.
 stk. 2.  Forbudet omfatter selvstændigt arbejde,  

 herunder navnlig pasning eller betjening, og hvad dermed kan ligestilles i  

 henseende til farlighed.
Stk. 3.  Lærlinge i fag, der er anerkendt til oplæring i  

 lærlingelovens forstand, og elever, der gennemgår en uddannelse i henhold til  

 regler, der er fastlagt ved overenskomst mellem organisationerne i  

 vedkommende faglige område, omfattes kun af foranstående forbud i de  

 tilfælde, hvor dette er angivet udtrykkeligt i fortegnelsen, eller hvor det  

 direkte følger af de love og bekendtgørelser, der nævnes i supplement til  

 fortegnelsen.
Forbudet gælder ikke i øvrigt for dem, for så vidt arbejdet med  

 de nævnte tekniske anlæg, hjælpemidler og materialer og med de omhandlede  

 arbejdsprocesser og arbejdsmetoder er et nødvendigt led i uddannelsen, og de  

 under dette arbejde er under tilbørligt opsyn af en voksen, fagkyndig person.
 Sundhedsfarer.
 § 2.  Til beskæftigelse ved de sundhedsfarlige  

 arbejder, der er angivet i vedføjede fortegnelse nr. 2, må der ikke anvendes  

 unge mennesker under 18 år i de virksomheder, der ernævnt i fortegnelsen,  

 bortset fra de tilfælde, hvor der i fortegnelsen udtrykkeligt er givet adgang  

 hertil.
 Fælles bestemmelser.
 § 3.  Det påhviler virksomhedernes  

 sikkerhedsrepræsentanter eller de organer, der i henhold til § 59, stk. 8, i  

 lov om almindelig arbejderbeskyttelse måtte træde i stedet for disse, at være  

 opmærksomme på, om andre maskiner, arbejdsprocesser og arbejdsmetoder end  

 nævnt i fortegnelserne bør søges optaget i disse, og i givet fald at henlede  

 det stedlige arbejdstilsyns opmærksomhed derpå.
 § 4.  Direktoratet for arbejdstilsynet kan tage de i  

 §§ 1 og 2 omhandlede fortegnelser op til årlig revision og gøre indstilling  

 om eventuelle ændringer og kan i perioden mellem de årlige revisioner foreslå  

 lempelser og udvidelser i fortegnelserne.
 § 5.  Når særlige forhold i de enkelte tilfælde gør  

 det rimeligt og forsvarligt, kan direktoratet for arbejdstilsynet indrømme  

 undtagelser fra forbudene i §§ 1 og 2.
 Stk. 2.  Skønner tilsynet, at anvendelsen af unge  

 mennesker under 18 år ved et bestemt arbejde medfører overhængende betydelig  

 fare for deres liv eller sundhed, kan det nedlægge foreløbigt forbud mod  

 denne anvendelse, uanset om forholdet er optaget i fortegnelserne eller ej.
 § 6.  Direktoratet for arbejdstilsynet kan påbyde en  

 virksomhed, der anvender en eller flere af de af denne bekendtgørelse  

 omfattede maskiner, arbejdsprocesser eller arbejdsmetoder, på hensigtsmæssig  

 og iøjnefaldende måde at ophænge et af direktoratet affattet eller godkendt  

 opslag, indeholdende fornødent uddrag af bekendtgørelsens bestemmelser.
 Stk. 2.  Direktoratet kan påbyde fremstillere, sælgere,  

 udstillere, udlejere, udlånere eller brugere af de i § 1 omhandlede maskiner  

 at forsyne disse med et af direktoratet godkendt opslag om, at pågældende  

 maskine ikke må passes af personer under 16 eller 18 år.
 Straffebestemmelser.
 § 7.  Overtrædelse af denne bekendtgørelse straffes  

 efter lov om almindelig arbejderbeskyttelse § 71 med bøder, for såv vidt  

 forholdet ikke efter lovgivningens almindelige bestemmelser medfører højere  

 straf.
 Ikrafttrædelsesbestemmelser.
 § 8.  Denne bekendtgørelse træder i kraft den 1. april  

 1969.
 Stk. 2.  Unge mennesker, som ved bekendtgørelsens  

 ikrafttræden beskæftiges i overenstemmelse med de hidtil gældende regler for  

 unge menneskers anvendelse til farligt arbejde, kan, hvis beskræftigelsen er  

 i modstrid med denne bekendtgørelse, kun fortsætte, for så vidt og så længe  

 som tilsynet i de enkelte tilfælde giver tilladelse dertil.
 Stk. 3.  Socialministeriets bekendtgørelse nr. 149 af  

 30. maj 1956 om unge menneskers farlige arbejde ophæves.
 Arbejdsministeriet, den 12. februar  

 1969.
 Lauge Dahlgaard.
 /Lundbeck.
 Fortegnelse nr. 1 - Ulykkesfarer, jfr. § 1.
 Hvor intet andet er anført, omfatter forbudet også hånd- eller foddrevne  

 maskiner.
I fortegnelsen overe arbejdsmaskiner er maskinerne grupperet efter arten  

 af de virksomheder, hvor sådanne maskiner typisk findes.
Såfremt en  

 arbejdsmaskine findes på en anden virksomhed, gælder samme mindstealder for  

 unges anvendelse ved maskinen som anført i fortegnelsen. (Alfabetisk liste  

 over maskineri, se bilaget.) (* 1) Ved disse maskiner må lærlinge og elever under 16 år ikke  

 beskæftiges, jfr. § 1, stk. 3.
 (* 2) medmindre maskinen er forsynet med helt lukket værktøj i  

 overenstemmelse med arbejdsministeriets bekendtgørelse af 11. oktober 1965 om  

 indretningen og brugen af mekanisk drevne excenterpresser.
 For guld- og sølvvareindustrien gælder dog i alle tilfælde en mindstealder  

 af 16 år.
(* 3) Ved disse tekniske hjælpemidler må lærlinge og elever under 18 år  

 ikke beskæftiges, jfr. § 1, stk. 3 (* 4) Personer under 18 år må ikke selvstændigt passe disse maskiner.
 (* 5) Ved disse tekniske hjælpemidler og arbejder må lærlinge og elever  

 under den anførte mindstealder ikke beskæftiges, jfr. § 1, stk. 3.
 (* 6) Nærmere regler herom vil fremkomme.
(* 7) Opretholdt ved ikraftholdelsesbekendtgørelsen.
Bekendtgørelsen er  

 fra 1.juli 1977 udvidet til også at gælde beskæftigelse af unge inden for  

 handels- og kontorvirksomhed samt beskæftigelse af fremmede unge indenfor  

 landbrug, skovbrug og gartneri jfr.
AML § 59,stk 3.
