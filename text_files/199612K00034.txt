Nr LSF 34 Forslag til Lov om ændring af færdselsloven (Hyrevogne i busbaner) Fremsat af Tom Behnke (FP) Kim Behnke (FP) Aage Brusgaard (FP) Jan Køpke  

 Christensen (FP) Niels Højland (FP) Kirsten Jacobsen (FP) Annette Just (FP) den 29. oktober 1996 § 1 I færdselsloven, jf. lovbekendtgørelse nr. 735 af 24. august 1992, som  

 senest ændret ved lov nr. 1123 af 20. december 1995, foretages følgende  

 ændringer:
 1. Efter § 14, stk. 1, 1. pkt. indsættes som nyt punktum:
»Hyrevogne har dog adgang til at benytte de for busser særligt  

 anlagte baner.« 2. § 14, stk. 6, ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger I mange byer landet over findes særligt afmærkede baner, som er forbeholdt  

 bybusser.
Ordningen har til hensigt at lette vilkårene for den offentlige  

 trafik specielt i myldretiden.
Der findes imidlertid også en anden gruppe  

 erhvervsdrivende, som varetager en opgave, som må betegnes som en service  

 over for borgerne - nemlig hyrevognskørsel.
Hyrevogne har principielt et lige så stort behov for at kunne komme  

 hurtigt frem i trafikken, som bybusser har.
Der er tale om en tilsvarende  

 service: transport af mennesker, der enten ikke selv har et køretøj eller  

 ikke ønsker at benytte dette.
Hyrevogne og bybusser dækker dermed det samme  

 behov: at transportere mennesker, som enten ikke kan eller vil benytte eget  

 køretøj.
Derfor er det også rimeligt, at begge grupper får stillet samme muligheder  

 til rådighed af det danske samfund.
I dag bliver hyrevognskørsel  

 diskrimineret i forhold til buskørsel, hvad angår adgangen til at udøve  

 hyrevognserhvervet.
Man kan også vende det om og sige, at busser får positiv  

 særbehandling på et konkurrerende erhvervs bekostning.
I Danmark, hvor en  

 lille del af samfundsøkonomien trods alt stadig fungerer på markedsøkonomiske  

 principper, er det statens opgave at sikre, at alle får lige adgang til at  

 konkurrere på lige vilkår.
Hvor hurtigt en person kan blive transporteret fra  

 A til B, er en vigtig konkurrenceparameter i transporterhvervet.
Derfor er  

 det konkurrenceforvridende aktivitet kun at lade en transportgruppe få adgang  

 til at benytte en specielt hurtig transportvej.
Det mener forslagsstillerne  

 er forkert.
Forslagsstillerne mener, at det må være statens eller  

 Folketingets fornemste opgave at sikre, at erhvervsgrupper kan konkurrere på  

 lige vilkår.
Dette er ikke tilfældet i dag.
Derfor fremsættes dette forslag,  

 der sikrer, at hyrevogne i fremtiden generelt har tilladelse til at benytte  

 busbaner.
Forslagsstillerne er informeret om, at det ikke er uden problemer  

 at rette op på de skader, som reguleringssamfundet har påført og stadig  

 påfører Danmark.
Derfor vil forslagsstillerne i det følgende resumere nogle  

 af de problemer, der tidligere er påpeget.
Af et svar fra trafikministeren på spørgsmål S 3121 af Annette Just (FP)  

 den 19. juli 1996 fremgår det, at ». . . busbaner næppe vil give  

 hyrevogne nogen fordel . . .«.
Dette er en overordentlig useriøs  

 konklusion, da udtalelsen bl.a. kommer fra den konkurrerende part -  

 busselskaberne, der af naturlige konkurrencemæssige årsager ikke er  

 interesseret i at give hyrevognene samme favorable konkurrencevilkår som dem  

 selv.
Det bliver i samme svar påpeget, at det ». . . ville give en række  

 ulemper bl.a. ved de lysreguleringer, der er opsat specielt med henblik på  

 bustrafikken.« Det er korrekt, at den åbenlyse positive diskrimination  

 over for bustrafikken har affødt nogle tilstande, hvor bustrafikken har sin  

 egen lysregulering.
Disse forhold må selvfølgelig afhjælpes i et samarbejde  

 mellem hyrevognsselskaberne, politi, busselskaber og kommune.
Ligeledes er det påpeget, at der kan opstå problemer, når en busbane ender  

 i en buslomme, dvs. en endestation eller lignende.
Dette er nu ikke et større  

 problem, end det gøres til.
Det er bestemt muligt at lede hyrevognstrafikken  

 ud i de normale kørebaner, før en busbane ender i en buslomme eller lignende.  

 Det er jo principielt ikke anderledes end et almindeligt vognbaneskift, der  

 forekommer på veje med flere vognbaner.
En afvisning af forslaget på dette  

 grundlag må derfor anses som værende useriøs.
På internationalt plan er det mere reglen end undtagelsen, at hyrevogne  

 kører i busbaner.
Selv i Forbudssverige kan man finde ud af at give hyrevogne  

 adgang til at konkurrere på lige vilkår med busser.
Der vil efter forslagsstillernes overbevisning også kunne hentes en  

 miljømæssig gevinst med dette forslag.
Giver man hyrevogne muligheden for at  

 komme hurtigere igennem trafikken ved at tillade dem kørsel i busbaner, vil  

 det have to miljøgavnlige virkninger:
Hyrevognene bliver ikke fanget i de store myldretidstrafikpropper.
Derved  

 undgår de at hæve og sænke hastigheden konstant, som er bevægelsesmønstret i  

 trafikpropper.
En vedvarende acceleration og nedbremsning er betydelig mere  

 miljøskadelig end en konstant fart.
Med andre ord, brændstofforbruget stiger  

 betydeligt ved acceleration i forhold til en konstant hastighed.
Ledes hyrevognene over i busbanerne, vil det frigøre plads til den øvrige  

 trafik.
Dermed opnår man også en mere jævn trafikafvikling for den øvrige  

 trafik.
Dette vil også for denne gruppe give en miljøgevinst, da omfanget af  

 acceleration og nedbremsning vil blive reduceret.
 Set fra en miljøsynsvinkel er det således også en gevinst at give  

 hyrevogne adgang til busbanerne.
Det skal selvfølgelig være frit for den enkelte hyrevognschauffør, om  

 vedkommende ønsker at benytte busbaner eller ej.
Der kan f.eks. være  

 tilfælde, hvor det ikke vil være rentabelt for hyrevognschaufføren at benytte  

 busbanen.
Dette kunne være i busbaner, hvor der er mange stoppesteder, og  

 hvor bussen stopper i busbanen for af- og pålæsning.
Disse stop vil  

 sandsynligvis gøre det tidsmæssigt urentabelt for hyrevognschaufføren at  

 benytte busbanen.
Det skal være et tilbud, ikke en pligt.
Der har faktisk været forsøg med busbaner i København.
Påfaldende nok blev  

 ruten til lufthavnen valgt.
Københavns Kommune har evalueret forsøget og  

 udsendt en rapport.
Af denne rapport fremgår det, at undersøgelsens  

 resultater er baseret på målinger på forsøgsstrækningen mellem Christiansborg  

 Slotsplads og Christmas Møllers Plads.
Resultaterne kan derfor ikke tages som  

 udtryk for effekten af en generel tilladelse til hyrevognskørsel i busbaner,  

 jf. de tidligere nævnte problemer med lysreguleringer m.v.
 Sammenfattende er hovedkonklusionerne følgende:
Der er ikke konstateret nogen målbar forringelse af bussernes  

 fremkommelighed i forbindelse med forsøget med hyrevogne i busbaner.
I  

 myldretiderne sparer hyrevogne 1-2 minutter ved at benytte busbanen i stedet  

 for det almindelige kørespor på den pågældende strækning.
Uden for  

 myldretiderne er besparelsen marginal.
I myldretiderne kan den øvrige trafik spare op til et par minutter ved, at  

 trafikforholdene forbedres gennem en overflytning af trafik fra det  

 almindelige kørespor til busbanen.
Den andel af hyrevognene, der på  

 Christianshavn vælger at benytte busbanen, varierer typisk fra 35 pct. uden  

 for myldretiderne til 60 pct. i myldretiderne.
Hyrevogne, der benytter busbanen, kører med en hastighed, der ligger  

 væsentligt over hastigheden for køretøjerne i det almindelige kørespor.
Dette  

 formodes at forringe trafiksikkerheden.
Der er ikke i forsøgsperioden  

 konstateret trafikuheld, der har været forårsaget af hyrevognes benyttelse af  

 busbanen.
 På baggrund af forsøget er det dermed Københavns Kommunes konklusion, at  

 det har fungeret udmærket.
 På baggrund af det ovenfor nævnte, herunder de positive resultater fra  

 Københavns Kommune, er det forslagssstillernes opfattelse, at det er på tide  

 at tillade hyrevognskørsel i busbaner over hele landet.
Bemærkninger til lovforslagets enkelte bestemmelser Til § 1 Til nr. 1 Bestemmelsen giver adgang til, at hyrevogne over hele landet til enhver  

 tid kan færdes i de særligt afmærkede busbaner.
Til nr. 2 Bestemmelsen, som blev indsat af Folketinget for netop at lette adgangen  

 til, at hyrevogne kan køre i busbaner, ophæves som en konsekvens af  

 tilføjelsen i stk. 1. Ophævelsen betyder, at der herefter kan fastsættes  

 bestemmelser om afmærkning efter den generelle bemyndigelse, der er givet i §  

 95, stk. 1. Efter denne bestemmelse vil der derfor kunne fastsættes de  

 nødvendige bestemmelser i vejafmærkningsbekendtgørelsen om afmærkning til  

 hyrevogne i busbaner.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig herved at fremsætte:
Forslag til lov om ændring af færdselsloven. (Hyrevogne i busbaner).
(Lovforslag nr.
L 34).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
