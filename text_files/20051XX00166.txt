Skriftlig fremsættelse (14. december 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af lov om en Lovtidende og en  

 Ministerialtidende  

 (Lovtidende i elektronisk form) (Lovforslag nr.
L 106).
I lovforslaget, der bygger på betænkning nr. 1464/2005 om  

 Lovtidende i elektronisk form, som den 26. oktober 2005 blev afgivet af  

 Udvalget om Elektronisk Lovtidende, foreslås det, at Lovtidende etableres i  

 elektronisk form, og at Lovtidende i elektronisk form skal udgøre den  

 autoritative kundgørelsesordning for retsforskrifter, der er omfattet af  

 lovtidendelovens  

 kundgørelsesordning.
En autoritativ  

 elektronisk kundgørelsesordning vil indebære, at retsvirkningerne af  

 kundgørelsen af de pågældende retsforskrifter knytter sig til den  

 elektroniske  

 kundgørelse.
Det forudsættes ved forslaget, at Lovtidende i elektronisk form  

 gøres tilgængelig for offentligheden på  

 internettet,  

 og at den hidtidige udgivelse af Lovtidende i trykt form ophører.
Forslaget indebærer, at justitsministeren bemyndiges til at  

 forestå driften af Lovtidende i elektronisk form.
Forslaget bygger på, at  

 Lovtidende i elektronisk form etableres med udgangspunkt i de allerede  

 eksisterende databaser, som Retsinformation råder over.
Forslaget betyder endvidere, at justitsministeren bemyndiges  

 til at fastsætte nærmere regler om Lovtidende i elektronisk form.
Den  

 foreslåede bemyndigelse vil bl.a. skulle anvendes til at fastsætte regler om  

 sikkerheden ved den elektroniske kundgørelsesordning.
Der foreslås i forlængelse af forslaget om indførelse af en  

 elektronisk kundgørelsesordning en række justeringer af  

 lovtidendeloven,  

 herunder at  

 lovtidendelovens  

 § 2, stk. 2, 2. led,  

 ophæves.
Bestemmelsen i § 2, stk. 2, 2. led, indebærer, at det ved kgl.  

 anordning  

 kan bestemmes, at visse grupper af ministerielle bekendtgørelser ikke  

 indføres  

 i Lovtidende.
Det foreslås, at justitsministeren fastsætter tidspunktet  

 for lovens ikrafttræden.
Baggrunden herfor er, at loven  og dermed  

 Lovtidende  

 i elektronisk form som den autoritative kundgørelsesordning  først bør  

 sættes  

 i kraft, når de nødvendige udviklings- og etableringsforanstaltninger,  

 herunder  

 tilvejebringelse af den fornødne tekniske kapacitet og udvikling af det  

 nødvendige edb-programmel, er gennemført.
Det skønnes, at lovforslaget vil indebære  

 etableringsudgifter på ca. 3,3 mio. kr. samt en forøgelse af  

 it-driftsomkostningerne  

 med ca. 1,2 mio. kr. årligt.
Under  

 forudsætning af, at Lovtidende i trykt form ikke skal udgives efter  

 overgangen  

 til den elektroniske kundgørelsesordning, og at der ikke skal opkræves  

 betaling  

 for abonnementer på Lovtidende i elektronisk form, skønnes det, at overgangen  

 til Lovtidende i elektronisk form vil medføre en årlig driftsbesparelse i  

 størrelsesordenen 2,5 mio. kr.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
