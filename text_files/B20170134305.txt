Bekendtgørelse om ændring af bekendtgørelse om teknisk forskrift om personførende elevatorer i skibe § 1 I bekendtgørelse nr. 9830 af 15. november 2005 om teknisk forskrift om personførende elevatorer i skibe foretages følgende ændringer:
 1. § 3, stk. 4, affattes således:
»Stk. 4. Søfartsstyrelsen kan godkende, at personer eller virksomheder, der er godkendt til at servicere tilsvarende landanlæg, samt de af Søfartsstyrelsen anerkendte organisationer helt eller delvist udfører syn i tilknytning til idriftsættelse og udstedelse af godkendelsesattest.« 2. § 6, stk. 2, affattes således:
»Stk. 2. Søfartsstyrelsen kan godkende, at personer eller virksomheder, der er godkendt til at servicere tilsvarende landanlæg, samt de af Søfartsstyrelsen anerkendte organisationer foretager de krævede fornyelses- og eftersyn.« § 2 Bekendtgørelsen træder i kraft den 1. januar 2018.
