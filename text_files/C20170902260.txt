 Vejledning om ansøgning om støtte fra ansøgningspuljen til etablering af nye frivilligcentre FL § 15.13.28.90.
Ansøgningsfrist den 25. januar 2017 kl. 12.00 INDHOLDSFORTEGNELSE 1) Indledning 2) Ansøgningspuljens formål 3) Målgruppe 4) Ansøgerkreds 5) Baggrund om ansøgningspuljen 6) Forventede resultater 7) Støtteegnede projekter 8) Projektperiode 9) Tidsplan 10) Udarbejdelse af projektbeskrivelse 11) Tildelingskriterier 12) Udarbejdelse af budget 13) Tilskudsberettigede udgifter 14) Ikke tilskudsberettigede udgifter 15) Ansøgningsprocedure 16) Når projektet får tilskud 1. Indledning Denne vejledning vedrører genudmelding af ansøgningspuljen til etablering af nye frivilligcentre i 2015.
I henhold til satspuljeaftalen for 2010 blev der i 2015 udmeldt 2 mio. kr. via en ansøgningspulje til etableringsstøtte for nye frivilligcentre med henblik på etablering af fire nye frivilligcentre.
Der blev udmøntet tilskud til etablering af det første etableringsår i 2015.
I finansloven for 2016 blev der på FL § 15.13.28.90. afsat 1,7 mio. kr. til at støtte det andet etableringsår for nye frivilligcentre.
Udmøntning af de resterende midler til finansiering af andet etableringsår sker via udstedelse af en bekendtgørelse og denne fornyede ansøgningsproces.
Det betyder, at projekter, som ønsker tilskud til det andet etableringsår, herunder projekter, som har modtaget bevilling i 2015, skal ansøge om støtte i forbindelse med denne genudmelding af ansøgningspuljen.
Det vil indgå som et af flere elementer i den samlede vurdering af ansøgninger om støtte fra denne ansøgningspulje, om ansøger har modtaget støtte til et projekt i tidligere år.
2. Ansøgningspuljens formål Ansøgningspuljens formål er at yde støtte til det andet etableringsår af nye frivilligcentre, således at de kan bidrage til udvikling af frivilligt arbejde i kommunerne.
Målet med ansøgningspuljen er at etablere op til fire nye frivilligcentre, der i 2018 forventes at opfylde kriterierne for at modtage grundfinansiering.
 Erfaringer med frivilligcentre viser, at et frivilligcenter i lokalsamfundet giver en mere systematisk hjælp til frivillige foreninger, en lettere indgang for borgere til at udføre frivilligt socialt arbejde samt en mere systematisk inddragelse af frivillige foreninger f.eks. i samarbejdet med kommunens løsning af opgaver på det sociale område.
3. Målgruppe Målgruppen er borgere, som har gavn af frivilligt socialt arbejde samt borgere og sammenslutninger, som enten selv er engageret i frivilligt socialt arbejde eller ønsker dette.
4. Ansøgerkreds Ansøgningspuljens ansøgerkreds er kommuner, selvejende institutioner, frivillige foreninger samt enkeltpersoner, der tager initiativ til etablering af et nyt frivilligcenter.
5. Baggrund om ansøgningspuljen Hvad er et frivilligcenter? :
 Frivilligcentrene gør det nemt at være engageret i frivilligt socialt arbejde:
Landets ca. 60 frivilligcentre arbejder for det frivillige sociale arbejde lokalt.
Deres tilbud retter sig mod foreninger og mod mennesker, der vil være frivillige eller vil i kontakt med et hjælpetilbud i en frivillig forening.
 Foreningernes hus:
Frivilligcentrenes mål er at gøre foreningernes liv nemmere.
I centrene kan foreninger få sparring om fx fundraising og rekruttering.
Foreningerne kan deltage i kurser og låne lokaler til generalforsamlingen eller næste bestyrelsesmøde.
Frivilligcentrene synliggør det frivillige arbejde lokalt for at engagere endnu flere mennesker i det arbejde, som foreningerne udfører.
Frivilligcentrene er lokale samlingssteder for det frivillige arbejde.
Centrene arbejder for netværk mellem de lokale foreninger og for at medvirke til nytænkning og udvikling af nye muligheder på det frivillige sociale område.
 Mere information:
 Der kan hentes mere information om frivilligcentre hos frivilligcentrenes landsorganisation Frivilligcenter og Selvhjælp (FriSe) på adressen: www.frise.dk.
6. Forventede resultater Det forventes, at de støttede projekter efter en toårig etableringsfase opfylder kriterierne for at kunne opnå tilskud fra ansøgningspuljen til grundfinansiering af frivilligcentre.
7. Støtteegnede projekter Støtteegnede projekter er projekter, der allerede er gået i gang med at etablere et frivilligcenter.
Støtteegnede projekter er projekter, der kan beskrive en realistisk strategi for rekruttering af frivillige, etablering af kontakt til frivillige foreninger i kommunen samt en strategi for etablering af netværk og innovative samarbejder mellem foreninger og evt. kommunen.
Dertil kommer, at projektet om etablering af et frivilligcenter skal kunne fremskaffe egnede lokaler og opnå den påkrævede kommunale medfinansiering, se uddybende nedenfor.
8. Projektperiode Projektperioden er som udgangspunkt fra 1. december 2016 til 31. december 2017. For ansøgere, der tidligere har modtaget tilskud fra ansøgningspuljen gælder det, at perioden skal ligge i forlængelse af det første etableringsår.
9. Tidsplan Ansøgningspuljen for 2016/2017 genudmeldes medio januar 2017 med frist for ansøgning den 25. januar 2017. Ansøgningspuljen forventes udmøntet primo februar 2017.
10. Udarbejdelse af projektbeskrivelse Ved fordeling af støtte til projekterne vil der blive lagt vægt på, at følgende er tilstrækkelig beskrevet i ansøgningen:
At 
projektets formål er beskrevet.
I projektets formål beskrives, hvilket problem projektet skal løse for målgruppen, og hvilken forandring det skal medføre for målgruppen.
Det er centralt, at det sandsynliggøres, hvordan projektet medvirker til at fremme ansøgningspuljens formål.
At projektets målgruppe er beskrevet kort og præcist.
Beskrivelsen skal indeholde følgende oplysninger:
 Hvem indgår i målgruppen?  Hvor mange er omfattet af målgruppen?  Hvor mange fra målgruppen forventes at være omfattet af projektet? Det er vigtigt, at der gives et realistisk bud på, hvor mange der indgår i projektet.
Der skal både tages hensyn til det økonomiske grundlag for projektet og kapaciteten fx antal ansatte, antal frivillige, deres faglige forudsætninger og projektets organisatoriske rammer og muligheder.
  Hvordan vil antal deltagere i projektet blive opgjort/dokumenteret? Det skal beskrives, hvordan I systematisk vil opgøre antallet af borgerne.
  Er der relevante undergrupper? Er det fx relevant at skelne mellem mænd og kvinder? Når I beskriver målgruppen, skal I være opmærksomme på, om der er særlige kønsmæssige, aldersmæssige, geografiske, etniske eller andre perspektiver, der skal tages højde for i projektet.
At projektets mål på borgerniveau er klart og præcist beskrevet.
Målene er de konkrete resultater, som projektet forventes at opnå.
Projektets resultater skal være realistiske set i forhold til bl.a. projektets målgruppe, bemanding og aktiviteter.
For yderligere information læs afsnittet om udarbejdelse projektets forandringsteori.
At det er beskrevet, hvordan målene/resultaterne nås, dvs. at det er beskrevet kort og præcist, hvilke aktiviteter, som projektet vil gennemføre.
Det skal også beskrives, hvordan de enkelte aktiviteter hænger sammen, og hvordan aktiviteterne bidrager til at opnå målet.
Projektet skal ud fra karakteristik af målgruppen og dens problemer beskrive indholdet af disse aktiviteter, så det kan ses, hvordan de modsvarer problemerne.
Tidsplan for aktiviteter skal udarbejdes.
Det skal angives, om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før I fortsætter med projektet.
At det fremgår, hvordan projektet vil dokumentere aktiviteterne og resultaterne.
For yderligere information læs afsnittet om udarbejdelse projektets forandringsteori.
At projektets organisation og ledelse er beskrevet.
Projektets organisationsstruktur og opgavefordeling skal beskrives.
Fx hvor mange ansatte er der i projektet, hvilke beføjelse har projektlederen, hvem har det overordnede ansvar for projektet, hvilke er projektets samarbejdsparter, og hvad disse bidrager med? At 
videreførelse af projektets aktiviteter efter tilskudsperiodens udløb er beskrevet.
Det skal beskrives, hvordan projektet kan videreføres og forankres efter tilskudsperiodens udløb.
10.1. Beskrivelse af projektets forandringsteori Det er centralt, at det i projektbeskrivelsen sandsynliggøres, at projektets mål og aktiviteter bidrager til at fremme puljens formål.
Dette kan gøres ved at opstille en forandringsteori for projektet jf. figur 1.
Figur 1. Forandringsteorimodel De sammenhænge, som identificeres i forandringsteorien, skal fremgå af de relevante afsnit i ansøgningen, herunder beskrivelsen af projektets formål, mål og aktiviteter.
Man skal således via sin forandringsteori gøre sig klart, hvilke aktiviteter der er centrale for, at formålet med projektet kan opfyldes, dvs. for at der skabes en effekt for borgerne.
Man skal i projektet have fokus på systematisk at dokumentere effekten af projektet for borgerne.
En forudsætning for den systematiske opfølgning er, at der er opstillet klare mål for, hvad der skal opnås med indsatsen.
 Målene skal have fokus på effekten for borgeren (også kaldet outcome-fokus), og det er således ikke tilstrækkeligt kun at opstille mål med fokus på gennemførelse af aktiviteter.
De opstillede mål skal være SMART-sikrede, jf. nedenstående beskrivelse.
Et SMART-sikret mål har fokus på forandring for borgerne.
I skal udvælge nogle få og væsentlige forandringsmål, så målingsarbejdet begrænses.
Målene viser/dokumenterer, hvilke konkrete forandringer, der skal ske for målgruppen, for at projektets gennemførelse kan betragtes som en succes.
En forandring kan også være, at en dårlig udvikling for målgruppen stoppes eller sinkes.
Der skal dog være nogle beviser i form af registrerede data for, at projektet er en succes.
I skal overveje, hvilke synlige forandringer man skal kunne identificere hos målgruppen, når projektet er slut.
Et SMART sikret mål er et mål, som er specifikt, målbart, accepteret, realistisk og tidsafgrænset.
Målet skal opfylde alle fem nedenstående betingelser:
 S  Specifikt: (konkret, præcist, detaljeret) Hv-spørgsmål kan hjælpe jer til at gøre målet tilstrækkeligt specifikt.
F.eks.: Hvem er involveret? Hvad skal der ske? Hvorfor er det vigtigt? Hvordan skal det ske?  M  Målbart: Et mål skal kunne måles.
Hvordan kan I vide, at ændringen er indtrådt? Kan målingen gennemføres?  A  Accepteret: Er der enighed om målet blandt de vigtigste aktører og i målgruppen? Er det et godt mål for, hvad der vil blive opfattet som en succes?  R  Realistisk: Et accepteret mål er ikke nødvendigvis realistisk.
Er det sandsynligt, at målet kan nås med de ressourcer, der er til rådighed? Er der en klar og logisk sammenhæng mellem mål og midler? T  Tidsafgrænset: Hvornår skal det måles, om målet er nået? Tidsfristen skal være realistisk og opnåelig.
10.2. Køn skal tænkes ind i projektet (Kønsmainstreaming) I skal tydeligt overveje, om projektet er målrettet enten mænd eller kvinder eller begge køn.
De anvendte metoder i projektet skal svare til de behov, som mænd og kvinder i målgruppen kan have.
I skal overveje om kvinder og mænd har samme behov for hjælp.
I skal også overveje, om der er basis for at indrette projektet på en måde, der gør det muligt for både kvinder og mænd at få udbytte af det.
11. Tildelingskriterier for tilskud fra ansøgningspuljen 11.1. Vurdering af ansøgninger Ansøgninger om tilskud fra ansøgningspuljen vurderes på baggrund af nedenstående tildelingskriterier.
Vurderingen er inddelt i syv områder.
De enkelte vurderingsområder uddybes nedenfor efter den skematiske oversigt.
 Oversigten illustrerer, hvordan den samlede ansøgning bliver vurderet.
11.2. Tildelingskriterier For at komme i betragtning til tilskud fra ansøgningspuljen gælder følgende tildelingskriterier for ansøgningen og ansøger, jf. ovenstående skema:
 Ad 1) Relevans:
 På baggrund af ansøgers beskrivelse af formål og målgruppe vil det blive vurderet, hvorvidt projektets formål og målgruppe ligger inden for ansøgningspuljens formål og målgruppe.
 Ad 2) Sammenhæng:
Det vil blive vurderet, hvordan ansøgningen beskriver projektet, dets aktiviteter, tidsplan, organisering, målsætninger m.m.
I denne vurdering inddrages blandt andet, hvorvidt det er tilstrækkeligt beskrevet.
Se nærmere i afsnit 11.3.
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem projektets formål, målsætninger, aktiviteter og ressourcer (projektets forandringsteori). Det vil blive vurderet, hvorvidt projektet opstiller klare og præcise mål på borgerniveau.
Projektets resultater skal være realistiske i forhold til bl.a. projektets målgruppe, bemanding og aktiviteter.
Således skal det være sandsynliggjort, at de beskrevne aktiviteter vil føre til opfyldelse af de opstillede målsætninger på borgerniveau.
Derudover vurderes det, hvorvidt de planlagte aktiviteter er klart beskrevet, og om aktiviteterne hænger sammen med målene på borgerniveau.
Derudover inddrages i vurderingen, at ansøger redegør for status for det første etableringsår.
For ansøgere, der ikke har modtaget tilskud fra denne ansøgningspulje til første etableringsår i 2015, skal ansøger beskrive nuværende status for frivilligcenteret.
Der skal også vedlægges en tids- og aktivitetsplan for det andet etableringsår.
 Ad 3) Udviklingsorienteret projekt:
I forbindelse med etableringen af et nyt frivilligcenter skal ansøger også gennemføre et nyt udviklingsorienteret projekt eller indsats i andet etableringsår, der fremmer etableringen af frivilligcentret.
Det vil blive vurderet, hvordan ansøger beskriver det udviklingsorienterede projekt eller indsats, således at frivilligcentret efter endt etableringsfase kan opfylde kriterierne for grundfinansieringen.
 Ad 4) Kommunal medfinansiering:
Der skal sikres økonomisk opbakning fra kommunen til etablering af frivilligcentret, idet kommunen forventes at være en aktiv medspiller i udvikling af den lokale frivillighed.
Kravet til kommunal medfinansiering er på mindst 270.000 kr.
Der skal indsendes dokumentation for tilstrækkelig kommunal medfinansiering for perioden 1. december 2016 til 31. december 2017, såfremt der opnås støtte til etablering af et nyt frivilligcenter.
Dokumentationen for den kommunale medfinansiering skal være underskrevet af en kontorchef i den kommunale forvaltning.
 Som kommunal medfinansiering medregnes udover kontant støtte også støtte i form af husleje af de lokaler, som kommunen eventuelt stiller til rådighed for frivilligcentret.
 Såfremt der opnås bevilling, skal der senest den 1. marts 2017 fremsendes dokumentation for, at kommunen har bevilget tilstrækkelig kommunal medfinansiering til andet etableringsår.
 Ad 5) Tidligere tilskud:
 Der vil blive lagt vægt på, om projektet har modtaget tilskud i 2015 fra samme ansøgningspulje.
 Ad 6) Budget:
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningen.
 Ad 7) Forankring:
På baggrund af den samlede projektbeskrivelse vil det blive vurderet, hvorvidt projektet har beskrevet en realistisk forankringsplan efter tilskudsperiodens ophør.
Se også nærmere i afsnit 11.3.
11.3. Krav til grundfinansieringen Et nyt frivilligcenter skal efter etableringsperiodens afslutning kunne leve op til en række kriterier for at opnå tilskud fra ansøgningspuljen til grundfinansiering.
Kriterierne for at opnå grundfinansiering er i 2017:
 1. Der skal være etableret et netværk mellem foreninger i kommunen.
2. Der skal være en indsats for synliggørelse af frivilligt arbejde, hvervning af frivillige og matchning mellem modtager og yder af frivilligt socialt arbejde.
Indsatsen skal dokumenteres.
3. Frivilligcentret skal yde Foreningsservice.
Indsatsen skal dokumenteres.
 4. Frivilligcentret skal have minimum 20 medlemsforeninger.
 5. Der skal foreligge en aftale om kommunal medfinansiering.
 I forlængelse heraf vil der i vurderingen af ansøgningerne om etablering af nye frivilligcentre blive lagt vægt på, at formålet og indholdet af de forskellige aktiviteter, der gennemføres for at kunne opfylde ovenstående fem kriterier, er beskrevet udførligt.
12. Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen i forbindelse med etablering af et nyt frivilligcenter:
1. Lønudgifter til aflønning af medarbejdere i projektet.
Lønniveauet må ikke være højere end det, der er aftalt i de statslige overenskomster for tilsvarende arbejde.
 2. Udgifter til honorarer til konsulenter.
 3. Udgifter til revisor.
 4. Lovpligtige forsikringer, herunder arbejdsskadeforsikringer.
5. Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 6. Udgifter til offentlig transport.
 7. Udgifter til aktiviteter.
 8. Udgifter til formidling.
 9. Udgifter til lokaler.
 10. Udgifter til kontorhold (f.eks. mindre kontorartikler, porto mv.).
 11. Udgifter til mindre materielanskaffelser indtil 50.000 kr. pr. år (f.eks. indkøb af udstyr, køkkenmaskiner eller andet inventar). Såfremt der søges om tilskud til materialeanskaffelser, skal formålet med anskaffelsen fremgå af ansøgningen eller i en note til budgettet.
12. Andre relevante udgifter til projektets gennemførelse.
Relevansen beskrives i en note til budgettet.
13. Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1. Materialeanskaffelser for over 50.000 kr. per år.
 2. Køb af fast ejendom.
 3. Anlægsudgifter fx ombygning og renovering.
 4. Dækning af underskud eller anden gæld.
 5. Støtte til enkeltpersoners underhold.
 6. Aktiviteter, der fuldt ud er finansieret fra anden side.
 7. Aktiviteter for personer uden lovligt ophold i Danmark.
8. Uforudsete udgifter.
Der må ikke budgetteres med reserve mv.
9. Overhead.
Udgifter til administration mv. skal fremgå af særskilte budgetposter.
10. Diverse/øvrige udgifter.
Der må ikke budgetteres med uspecificerede udgifter.
14. Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Budgettet oprettes automatisk, når ansøgningen udfyldes elektronisk på Tilskudsportalen.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstrutkur.
Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel.
Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 12 og 13). Udgifter skal specificeres i budgettet, og udgifter kan ikke samles i overordnede budgetposter.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer eller CPR-nummer)  Ansøgers navn og adresse 14.1. Nødvendige udgifter Tilskud kan ydes til fremtidige, projektrelaterede udgifter.
Det skal være udgifter, der er nødvendige for at projektet kan gennemføres.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.
14.2. Periodiserede budgetter 14.2.1. 100.000 kr. eller derover Udgifterne i det enkelte årsbudget skal fordeles på de måneder, hvor de enkelte udgifter forventes at falde.
Hvis der f.eks. er en ansat projektleder i projektet, opgøres lønnen som den afholdes, én gang om måneden.
Gennemsnitstal kan således ikke anvendes.
 14.2.2. Under 100.000 kr.
Hvis det ansøgte beløb er mindre end 100.000 kr., behøves projektudgifter ikke at være opdelt i måneder.
De kan samles i den første måned, hvor projektet har udgifter.
14.3. Lønudgifter Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv.
Lønudgifter må ikke inkluderes under andres budgetposter.
Lønniveauet må ikke være højere end det, der er aftalt i de statslige overenskomster for tilsvarende arbejde.
I kan finde relevant information på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.
14.4. Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet fx indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
14.5. Noter til budgettet Der skal udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
14.6. Moms Kommuner og regioner kan ikke få tilskud til dækning af moms, da momsen refunderes af momsudligningsordningen.
Alle udgifter skal derfor i budgettet være ekskl. moms.
15. Ansøgningsprocedure Ansøgningsfristen er den 25. januar 2017 kl. 12.00. Efter dette tidspunkt kan ansøgninger ikke længere fremsendes.
 Ansøgerne kan forvente svar på ansøgningen primo februar 2017.
Spørgsmål kan stilles til Helena Christina Gade i Socialstyrelsen på mail hgad@socialstyrelsen.dk.
Spørgsmål om administration af ansøgningspuljen behandles af Center for Økonomi og Tilskudsforvaltning i Socialstyrelsen.
Spørgsmål kan stilles via tlf. 91370200, mandagfredag mellem kl. 10.0014.00, eller e-mail: tilskudsforvaltning@socialstyrelsen.dk.
Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget ansøgningen vil dette fremgå af status under Min tilskudssag.
Tekniske spørgsmål i forhold til anvendelse af Tilskudsportalen kan sendes til portal@socialstyrelsen.dk.
15.1. NemID Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer.
Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur.
Ansøgere, som ikke er CVR-registrerede, kan søge ved hjælp af en NemID signatur tilknyttet deres CPR-nummer.
Kun personer, som er fritaget fra tilslutning til digital post, behøver ikke at søge gennem Tilskudsportalen.
16. Hvis projektet får tilskud Hvis projektet får tilskud, gælder der en række forpligtelser, som står i bekendtgørelse om ansøgningspuljen til etablering af nye frivilligcentre, af afgørelsen (tilskudsbrevet), og af vejledningen om ansøgningspuljen.
Der er f.eks. tale om pligt til at indsende relevante dokumenter, rapporter, udbetalingsanmodning og regnskab.
 Hvis I ikke overholder forpligtelserne, kan Socialstyrelsen fx beslutte tilbageholdelse, bortfald eller tilbagebetaling af tilskud.
16.1. Rapport Projektet skal løbende forholde sig til, om det opnår sine mål og i modsat fald justere projektet.
Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne.
Derfor skal det rapporteres til Socialstyrelsen, om projektets opstillede mål er/bliver opfyldt.
Skabelonen for afrapportering er standardrapport og kan hentes på Socialstyrelsens tilskudsportal under Min tilskudssag.
Rapporten skal udfyldes elektronisk og indsendes via Socialstyrelsens tilskudsportal.
Fristerne for indsendelse af rapporter fremgår af det tilskudsbrev, som tilskudsmodtagere modtager fra Socialstyrelsen.
