Betænkning afgivet af Det Politisk-Økonomiske Udvalg den 27.  

 november 2003 Betænkning over Forslag til lov om  

 offentlige betalinger m.v.
[af finansministeren (Thor Pedersen)] 1. Ændringsforslag Der er stillet 4 ændringsforslag til lovforslaget.
Socialistisk  

 Folkepartis medlem af udvalget har stillet ændringsforslag nr. 1.  

 Enhedslistens  

 medlem af udvalget har stillet ændringsforslag nr. 2-4.
2. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 23. oktober 2003. Lovforslaget blev efter 1. behandling  

 henvist  

 til behandling i Det Politisk-Økonomiske Udvalg.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og finansministeren sendte den 17. september 2003 dette udkast til  

 udvalget, jf. 2002-03, alm. del  bilag 42. Den 17. oktober 2003 sendte  

 finansministeren de indkomne høringssvar samt et notat herom til udvalget.
Teknisk gennemgang Finansministeren har den 20. november 2003 foretaget en teknisk  

 gennemgang af lovforslaget over for udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Finansrådet og Gatetrade.net A/S.
 Finansministeren har over for udvalget kommenteret de skriftlige  

 henvendelser til udvalget.
Spørgsmål Udvalget har stillet 20 spørgsmål til finansministeren til  

 skriftlig besvarelse.
Nogle af udvalgets spørgsmål og ministerens svar herpå  

 er  

 optaget som bilag 2 til betænkningen.
3. Indstillinger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  


  

 uændret  

                                                                         .
 Et  

  

 mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de under nr. 1, 3 og 4 stillede ændringsforslag.
 Et  

  

 andet mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
Et  

  

 tredje mindretal  

  

 i  

 udvalget (TF) vil ved 3. behandling af lovforslaget stemme hverken for eller  

 imod lovforslaget.
Mindretallet vil hverken stemme for eller imod de stillede  

 ændringsforslag.
 Kristendemokraterne, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen 4. Ændringsforslag med bemærkninger Ændringsforslag Til § 1 Af  

 	  

    

 et  

  

 mindretal  

  

 (SF), tiltrådt af et  

  

 mindretal  

  

 (EL):
 1)  

  

 Efter  

  

 stk. 3  

  

 indsættes som nyt stykke.:
»Stk. 4  

  

 . Der kan ikke  

 foretages modregning i udbetalinger til Nemkontoen eller en anden konto,  

 hvortil den offentlige myndighed foretager udbetalinger, jfr. stk. 3 og § 3,  

 stk.1,  

    

  

 i 7 bankdage efter, at  

 udbetalingerne er anvist til kontoen.« Stk. 4 bliver herefter stk. 5.
[Modregningsadgang] Af  

 	  

    

 et  

  

 mindretal  

  

 (EL):
2)  

  

 I  

  

 stk. 4,  

  

 som bliver stk. 5, indsættes efter 1. pkt.: »Når de  

 offentlige myndigheder foretager en udbetaling til en konto efter 1. pkt.,  

 skal  

 de samtidig orientere kontoindehaveren skriftligt om udbetalingen.« [Orientering om udbetalinger] Af  

 	  

    

 et  

  

 mindretal  

  

 (EL),  


  

 tiltrådt  

 af et  

  

 mindretal  

  

 (SF):
 3)  

  

 Efter  

  

 stk. 4  

  

 indsættes som nyt stykke:
»Stk. 5.  

  

 Personer, der  

 ikke kan eller vil oprette en konto i et pengeinstitut, jf. stk. 1 og 2, har  

 ret til at modtage udbetalinger fra de offentlige myndigheder på anden måde.« Stk. 5. bliver herefter stk. 6.
[Udbetaling på anden måde] Til § 3 4)  

  

 I  

  

 stk. 1  

  

 indsættes efter 1. pkt.: »For fysiske og juridiske personer,  

 der ikke har anvist en konto efter § 1, stk. 1 og 2, skal den offentlige  

 myndighed oprette en konto, hvortil den offentlige myndighed kan foretage  

 udbetalinger, jf. dog § 1, stk. 5.« [Oprettelse af Nembetaling] Bemærkninger Til nr. 1 Ændringsforslaget indebærer, at der ikke kan foretages  

 modregning i udbetalinger fra de offentlige myndigheder, der er indsat på en  

 konto oprettet efter reglerne i lovforslaget, i 7 bankdage efter, at  

 udbetalingerne er anvist til kontoen.
Derved sikres det, at en modtager af  

 offentlige betalinger selv får mulighed for at prioritere anvendelsen af  

 udbetalingen.
Til nr. 2 Ændringsforslaget  

 indebærer, at de offentlige myndigheder altid skal informere modtageren  

 skriftligt  

 om alle udbetalinger.
Til nr. 3 Ændringsforslaget sikrer, at fysiske eller juridiske personer,  

 der ikke kan eller vil oprette en pengeinstitutkonto, har ret til at modtage  

 offentlige betalinger på anden måde, f.eks. som kontante udbetalinger hos  

 kommunen eller på anden måde.
Til nr. 4 Ændringsforslaget indebærer, at de offentlige myndigheder har  

 pligt til at oprette en konto (Nembetaling) for de fysiske eller juridiske  

 personer, der ikke ønsker at oprette en Nemkonto, og ikke har fravalgt at  

 modtage udbetalinger fra det offentlige gennem en pengeinstitutkonto, jf. nr.  

 3.
Gitte Lillelund Bech (V)  

    

  

 Freddy Dam (V)  

    

  

 Pia Larsen (V)  

    

  

 Lisbeth L.
Petersen (V)  

    

  

 Jens Rohde (V)  

    

  

 Poul Fischer (DF)  

  

  nfmd.  

  

    

  

 Peter Skaarup (DF)  

    

  

 Pia Christmas‑Møller (KF)  

    

  

 Knud Erik Kirkegaard (KF)  

    

  

 Henrik Sass Larsen (S)  

    

  

 Jacob Buksti (S)  

    

  

 Frank Jensen (S)  

    

  

 Poul Nyrup Rasmussen (S)  

    

  

 Tórbjørn Jacobsen (TF)  

    

  

 Morten Homann (SF)  

    

  

 Margrethe Vestager (RV)  

  

  fmd.  

  

    

  

 Pernille Rosenkrantz‑Theil (EL) Kristendemokraterne, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 38 Bilagsnr.
Titel 1 Rapporten om offentlig betalingsforvaltning, fra  

 finansministeren 2 Høringssvar og høringsnotat, fra finansministeren 3 Udkast til tidsplan for udvalgets behandling af  

 lovforslaget 4 Spm. 1 om sikring af udbetalinger af sociale ydelser, til  

 finansministeren Spm. 2 om adgang til fælles konto for efterlevende  

 ægtefælle i forbindelse med dødsfald, til finansministeren Spm. 3 om oplysninger til personer uden computeradgang,  

 til finansministeren Spm. 4 om udarbejdelse af og redegørelse for oversigt  

 over bemyndigelser, til finansministeren 5 Spm. 5 om præcisering af krav til sikkerhed og procedure  

 for videregivelse af oplysninger, til finansministeren Spm. 6 om pengeinstitutternes udvidede muligheder for at  

 modregne overførsler i gæld til banken, til finansministeren Spm. 7 om modregningsbeskyttelse af udbetalinger, til  

 finansministeren Spm. 8 om rimeligheden i, at borgere med Nemkonto skal  

 betale gebyr for overførsler fra det offentlige, til finansministeren Spm. 9, om offentlige myndigheder vil afholde gebyrer i  

 forbindelse med udbetalinger fra Nemkonto, til finansministeren Spm. 10, om rationaliseringsgevinster tilfalder  

 kommunerne, til finansministeren Spm. 11 om valgfrihed mellem oprettelse af Nemkonto og  

 Nembetaling, til finansministeren Spm. 12 om overvejelser med hensyn til implementering i  

 forbindelse med it-systemer, til finansministeren 6 Supplerende høringssvar, fra finansministeren 7 Henvendelse af 4/11-03 fra gatetrade.net A/S 8 Spm. 13 om kommentar til henvendelse af 4/11-03 fra  

 gatetrade.net, til finansministeren 9 Svar på spm. 3 om oplysninger til personer uden  

 computeradgang, fra finansministeren 10 Svar på spm. 10, om rationaliseringsgevinster tilfalder  

 kommunerne, fra finansministeren 11 Henvendelse af 7/11-03 fra Finansrådet 12 Spm. 14 om kommentar til henvendelse af 7/11-03 fra  

 Finansrådet, til finansministeren 13 Svar på spm. 8 om rimeligheden i, at borgere med Nemkonto  

 skal betale gebyr for overførsler fra det offentlige, fra finansministeren 14 Svar på spm. 6 om pengeinstitutternes udvidede muligheder  

 for at modregne overførsler i gæld til banken, fra finansministeren 15 Svar på spm. 1 om sikring af udbetalinger af sociale  

 ydelser, fra finansministeren 16 Svar på spm. 12 om overvejelser med hensyn til  

 implementering i forbindelse med it-systemer, fra finansministeren 17 Svar på spm. 4 om udarbejdelse af og redegørelse for  

 oversigt over bemyndigelser, fra finansministeren 18 Svar på spm. 5 om præcisering af krav til sikkerhed og  

 procedure for videregivelse af oplysninger, fra finansministeren 19 Svar på spm. 11 om valgfrihed mellem oprettelse af  

 Nemkonto og Nembetaling, fra finansministeren 20 Svar på spm. 7 om modregningsbeskyttelse af udbetalinger,  

 fra finansministeren 21 Svar på spm. 9, om offentlige myndigheder vil afholde  

 gebyrer i forbindelse med udbetalinger fra Nemkonto, fra finansministeren 22 Svar på spm. 13 om kommentar til henvendelse af 4/11-03  

 fra gatetrade.net, fra finansministeren 23 Spm. 15 om ændring af loven, således at der vil være  

 skriftlig information ved udbetaling fra det offentlige, til finansministeren Spm. 16 om sikring mod gebyr ved overførsel, til  

 finansministeren Spm. 17 om forsinkelse og ekstra omkostninger for  

 personer uden bankkonto i forbindelse med udbetalinger, til finansministeren Spm. 18 om bankernes muligheder for at modregne  

 udbetalinger hos personer i en økonomisk vanskelig situation, til  

 finansministeren Spm. 19 om initiativ til lovændring for personer, som  

 ikke positivt giver tilsagn om oprettelse af bankkonto, til finansministeren 24 Svar på spm. 14 om kommentar til henvendelse af 7/11-03  

 fra Finansrådet, fra økonomi- og erhvervsministeren 25 Spm. 20 om alternativ udbetaling til personer, som ikke  

 vil benytte pengeinstitut, til finansministeren 26 1. udkast til betænkning 27 Svar på spm. 2 om adgang til fælles konto for  

 efterlevende ægtefælle i forbindelse med dødsfald, fra finansministeren 28 Svar på spm. 15 om ændring af loven, således at der vil  

 være skriftlig information ved udbetaling fra det offentlige, fra  

 finansministeren 29 Svar på spm. 17 om forsinkelse og ekstra omkostninger for  

 personer uden bankkonto i forbindelse med udbetalinger, fra finansministeren 30 Svar på spm. 19 om initiativ til lovændring for personer,  

 som ikke positivt giver tilsagn om oprettelse af bankkonto, fra  

 finansministeren 31 Svar på spm. 20 om alternativ udbetaling til personer,  

 som ikke vil benytte pengeinstitut, fra finansministeren 32 Svar på spm. 18 om bankernes muligheder for at modregne  

 udbetalinger hos personer i en økonomisk vanskelig situation, fra  

 finansministeren 33 Svar på spm. 16 om sikring mod gebyr ved overførsel, fra  

 finansministeren 34 2. udkast til betænkning Bilag 2 Nogle af udvalgets spørgsmål til finansministeren og  

 dennes svar herpå Spørgsmålene og ministerens svar herpå er optrykt efter ønske  

 fra V Spørgsmål 15:
I forlængelse af svaret på spørgsmål 3, jf. bilag 9, bedes  

 ministeren oplyse, om han vil stille forslag om at ændre forslaget, sådan at  

 forslaget indebærer, at en borger altid får skriftlig information fra det  

 offentlige om en udbetaling fra det offentlige? Svar:
 Det fremgår af svar på spørgsmål 3, at oplysninger om  

 indbetalinger til NemKonto vil bygge på de gældende regler og praksis for  

 myndigheden og/eller ydelsen i forbindelse med indbetaling til konti.
Der er varierende regler og praksis for oplysninger i  

 forbindelse med indbetalinger på en konto.
I forhold til nogle ydelser  

 udsendes  

 der information ved hver indbetaling på kontoen.
For andre ydelser udsendes  

 der  

 informationer, når der er sket en ændring af ydelsen.  

    

  

 Der vil i reglen altid blive udsendt  

 information, hvis modtageren ikke på forhånd er informeret om tidspunktet for  

 indbetaling af ydelsen eller tilskuddet på kontoen.
Med lovforslaget ændres der således ikke på  

  

 gældende  

  

 informationspraksis vedrørende de enkelte former for  

 indbetaling.
Information vedrørende indbetaling af overførsler sker i den  

 udstrækning,  

 at det vurderes nødvendigt i forhold til den enkelte betalingsform, herunder  

 f.eks. altid ved ydelsesændring.
 Da borgerne i dag har vænnet sig til en målrettet offentlig  

 information, kan det skabe unødvendig »usikkerhed«  når den hidtidige  

 praksis  

 har været kun at udsende brev ved ydelsesændringer - hvis det offentlige  

 pludselig begynder at udsende brev om en i øvrigt uændret  

    

  

 ydelse.
Der vil derfor ikke blive stillet ændringsforslag om, at det  

 offentlige skal overgå til at udsende breve om udbetalinger, hvor dette inden  

 for den enkelte betalingsform ikke er praksis i dag.
En sådan ændring ville i  

 øvrigt være i modstrid med lovforslagets grundlæggende ide om at fremme en  

 mere  

 effektiv ressourceanvendelse i det offentlige.
 Spørgsmål 16:
I forlængelse af svaret på spørgsmål 8, jf. bilag 13, bedes  

 ministeren oplyse om han vil stille forslag om at ændre forslaget, sådan at  

 borgerne altid sikres en mulighed om at hæve en overførsel fra det offentlige  

 uden at betale gebyr og informeres om denne mulighed? Svar:
 Det følger af § 12 i bekendtgørelsen om god skik, at et  

 pengeinstitut ikke uden en individuel og saglig begrundelse kan nægte at  

 oprette en almindelig indlånskonto.
 Retten til en almindelig indlånskonto gælder alene for  

 privatkunder, idet de som lønmodtagere eller modtagere af offentlige ydelser  

 har behov for en konto for at kunne modtage løn og andre ydelser.  

 Pengeinstituttet har ikke pligt til at knytte kreditfaciliteter eller andre  

 ydelser til indlånskontoen.
 Den indsatte løn og overførselsindkomst kan i dag hæves fra  

 kontoen gratis enten ved henvendelse i kassen eller på interne hævekort.
 Pengeinstitutternes gebyrpolitik er et privatretligt anliggende.  

 NemKontolovforslaget bygger på den retlige regulering, der er i dag af  

 pengeinstitutternes virksomhed, og hermed fri konkurrence om kontovilkår.
 På Finansrådets hjemmeside er det tilkendegivet, at rådet  

 finder, at der gratis skal kunne foretages et rimeligt antal hævninger i  

 løbet  

 af året.
Det er vurderingen, at markedet fungerer hensigtsmæssigt.
En  

 undersøgelse af større pengeinstitutters gebyrvilkår i dag viser, at  

 overførsler kan hæves gratis i kontantkassen.
Nogle pengeinstitutter har  

 maksimumsgrænse for antallet af gratis hævninger i pengeinstituttets  

 kontantkasse (2-4 gratis hævninger om måneden i kontantkassen). Der er  

 pengeinstitutter, hvor der ikke er nogen maksimumsgrænse.
Forslaget om NemBetalinger vil endvidere sikre muligheden for at  

 modtage udbetalinger gebyrfrit.
NemBetalinger henvender sig først og fremmest  

 til grupper, som har svært ved at få en konto i et pengeinstitut, eller som  

 har  

 en høj gæld til pengeinstitutter, eller som ikke ønsker at få en konto.
Der indgår i lovforslaget en bestemmelse om, at finansministeren  

 kan udbetale kompensation til fysiske og juridiske personer til hel eller  

 delvis dækning af merudgifter ved begrænsning af de offentlige kontantkasser,  

 jf. § 6. Bemyndigelsen er for eksempel beregnet på de situationer, hvor selve  

 lovforslaget påfører særlige grupper en ekstra gebyrbelastning, dvs. det skal  

 være godtgjort, at de ellers ville have fået udbetalingen gebyrfrit fra en  

 offentlig kontantkasse.
Som led i forarbejderne til lovforslaget har det dog  

 ikke været muligt endnu at finde eksempler herpå.
 Gebyrkompensation kan rejse spørgsmål om statsstøtte i forhold  

 til pengeinstitutterne.
Konklusion Det er således vurderingen, at lovforslaget sammen med den  

 øvrige gældende regulering mv. er tilstrækkelig til at sikre, at en  

 overførsel  

 fra det offentlige kan hæves uden gebyr af borgeren.
 Spørgsmål 18:
Hvordan vil ministeren sikre, at mennesker i en socialt og  

 økonomisk vanskelig situation ikke reelt løber en risiko for, at bankerne  

 modregner i udbetalinger i det offentlige? Svar:
Ifølge lovforslaget er aftalen om oprettelse af en NemKonto og  

 den løbende administration heraf et anliggende mellem den enkelte kunde og  

 det  

 enkelte pengeinstitut, som reguleres af reglerne i den øvrige lovgivning og  

 almindelige obligationsretlige principper.
Lovforslaget indeholder ikke  

 regler,  

 som ændrer eller supplerer disse regler og principper.
For eksempel vil  

 pengeinstitutternes ret til at modregne i indlånskonti ikke blive udvidet  

 eller  

 forringet i kraft af lovforslaget.
 Modregningsmuligheden er allerede i dag begrænset, når  

 pengekravets formål er at sikre familiens underhold mv.  

 Pengeinstitutankenævnet  

 har truffet flere afgørelser på dette område.
Modregning er således begrænset af reglerne om trangsbeneficie,  

 jf. princippet i retsplejelovens § 509, hvorefter der ikke kan foretages  

 udlæg  

 i aktiver, bortset fra fast ejendom, der efter et skøn er nødvendige til  

 opretholdelse af et beskedent hjem og en beskeden levefod for skyldneren og  

 hans husstand.
Mennesker i en social og økonomisk vanskelig situation er  

 således beskyttet i dag.
 Endvidere er modregning udelukket i en budgetkonto, hvor  

 indeståendet efter aftale med pengeinstituttet må anses for bestemt til  

 betaling af familiens faste månedlige udgifter.
Hertil kommer, at alle borgere kan begrænse modregning ved at  

 vælge at placere NemKontoen eller kontoen, hvortil der skal ske udbetaling  

 fra  

 det offentlige i det konkrete tilfælde, i et andet pengeinstitut end der,  

 hvor  

 man er debitor.
Forvaltningen heraf er borgerens eget ansvar.
Personer med høj pengeinstitutgæld har endvidere adgang til  

 NemBetalinger.
Da kontoen her er ejet af staten, men med  

 hæveadgang for den  

 pågældende person, vil der aldrig i dette system kunne ske modregning.
Konklusion De nuværende regler mv. for modregning er sammen med  

 lovforslaget tilstrækkelige til at sikre offentlige udbetalinger til  

 mennesker  

 i en socialt og økonomisk vanskelig situation.
 Spørgsmål 19:
 Vil ministeren tage initiativ til at ændre forslaget, sådan at  

 det sikres, at alle borgere, der ikke positivt giver tilsagn om, at  

 overførsler  

 fra det offentlige skal ske til en konkret konto i et pengeinstitut,  

 automatisk  

 får oprettet en konto efter principperne i NemBetaling.
 Svar:
 Formålet med NemBetalinger er at løse problemerne for følgende  

 grupper:
 1) Gruppen, som ikke ønsker en  

 pengeinstitutkonto.
 2) Gruppen med høj pengeinstitutgæld.
 3) Gruppen, som i dag har vanskeligt  

 ved at oprette en pengeinstitutkonto.
 Det er derfor kun i disse situationer, at NemBetalingstilbuddet  

 skal opfattes som et alternativ til én af borgeren ejet konto kontraheret på  

 privatretligt grundlag.
 Det er at foretrække, at de øvrige borgere, der allerede har  

 egne pengeinstitutkonti, og som i øvrigt ikke har vanskeligheder med at  

 tilbagebetale en pengeinstitutgæld, udpeger NemKontoen blandt sine nuværende  

 konti og ikke omfattes af NemBetalinger.
 Det vurderes derfor ikke at være hensigtsmæssigt at indføre en  

 lovhjemlet »automatik« på tildeling af en konto under NemBetaling.
I følge svaret til spørgsmål 11 skal der ikke bruges  

 administrative ressourcer på kontrol af den enkelte borger forud for  

 tildeling  

 af en statsligt ejet konto under NemBetalinger.
Af hensyn til at begrænse  

 administrationsomkostningerne indføres der i den praktiske håndtering en  

 automatik på tildeling af en konto under NemBetaling.
 Spørgsmål 20:
Vil ministeren stille et ændringsforslag til lovforslaget, som  

 sikrer, at alle borgere, som ikke kan eller vil benytte sig af et  

 pengeinstitut, får en alternativ mulighed for at hæve de penge, som skal  

 overføres fra det offentlige til borgeren? Svar:
 Lovforslaget ændrer ikke på, at offentlige myndigheder har pligt  

 til at sikre, at der sker rettidig udbetaling af offentlige  

 overførselsindkomster mv.
Ikke ønske om at benytte  

 et pengeinstitut Udviklingen er gået i retning af, at pengeinstitutter og  

 posthuse er vokset sammen.
I dag er det ikke muligt at gå ind på et posthus  

 uden ikke samtidig at gå ind i et pengeinstitut.
Ligeledes kan man i dag få  

 løst mange af de opgaver, som posthusene tidligere havde monopol på, hos  

 pengeinstitutterne, jf. postgirobetalinger.
 Det er således allerede i dag vanskeligt som borger helt at  

 undgå at komme i kontakt med pengeinstitutterne (evt. via posthuset).
Lovforslaget bygger på, at borgere fortsat skal kunne vælge ikke  

 at være kunde i et pengeinstitut.
Hvis borgeren ikke ønsker selv at eje en  

 konto, kan myndigheden oprette en konto i et pengeinstitut mv., hvortil den  

 pågældende har hæveadgang (»NemBetalinger«). Udbetalingerne vil her ske på et  

 grundlag kontraheret med det offentlige og ikke den enkelte borger.
Ikke adgang til  

 pengeinstituttet For så vidt de voldelige, de anstødelige og personer, der er til  

 gene for andre kunder eller ansatte, kan udbetaling ske dels ved at oprette  

 en  

 konto i NemBetalinger, (forudsat det ikke også afslås af det ansvarlige  

 pengeinstitut mv.), dels ved for eksempel check og postanvisning.
 Hvis det skulle vise sig, at der ikke kan findes andre  

 tilfredsstillende løsninger, kan det tværoffentlige samarbejde mellem de  

 tilbageværende kontantkasser også omfatte udbetalinger til en eventuel  

 restgruppe.
Konklusion Lovforslaget vurderes således at være tilstrækkeligt, og der vil  

 ikke blive stillet ændringsforslag på dette område.
