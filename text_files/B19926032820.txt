 I medfør af § 1, stk. 2, § 2, stk. 5, § 7, stk. 2, § 11, stk. 2, og § 28 i  

 lov om skibes sikkerhed m.v., jf. lovbekendtgørelse nr. 584 af 29. september  

 1988, efter bemyndigelse i bekendtgørelse nr. 570 af 26. september 1988, og  

 efter samråd med Justitsministeriet og Landbrugsministeriet fastsættes:
Fælles bestemmelser DEFINITIONER OG ANVENDELSESOMRÅDE § 1.  I denne forskrift forstås ved:
 »Indenrigs fart«: Al fart, der ikke er international fart.
 »International fart«: En rejse fra dansk til udenlandsk havn  

 eller omvendt eller en rejse mellem to udenlandske havne samt til og fra  

 Færøerne eller til og fra Grønland.
 »Åbent dæk«: Et for sø og vejrlig udsat dæk.
 »Embedsdyrlæge«: Dyrlæge udpeget af den kompetente myndighed i  

 et EF-medlemsland eller et tredieland.
 § 2.  De i denne forskrift indeholdte bestemmelser  

 kommer, hvor intet andet er bestemt, til anvendelse på alle såvel danske som  

 udenlandske skibe, der i dansk havn eller på dansk søterritorium indlader og  

 udlosser dyr.
 Stk. 2.  Forskriften finder anvendelse på transport af:
 Stk. 3.  Forskriften finder ikke anvendelse på:
 Stk. 4.  For så vidt angår danske skibe, der i  

 udenlandsk havn indlader dyr, gælder bestemmelserne i denne forskrift,  

 medmindre afskibningslandet har tiltrådt den europæiske konvention om  

 beskyttelse af dyr under international transport, og der af  

 afskibningslandets myndigheder i en eller flere henseender stilles afvigende  

 krav.
 Stk. 5.  Bestemmelserne i denne forskrift kan fraviges  

 for så vidt angår danske skibe, der indlader dyr i et land, der ikke har  

 tiltrådt ovennævnte konvention, såfremt der af dette lands myndigheder  

 stilles krav, der i samme grad tilgodeser dyrenes velfærd.
Dyrs egnethed til transport, samt deres pasning og behandling § 3.  Dyr må kun transporteres, hvis de kan tåle det,  

 og hvis der er sørget for pasning af dem under forsendelsen og ved ankomsten  

 til bestemmelsesstedet.
Syge eller tilskadekomne dyr betragtes ikke som  

 egnede til transport.
Denne bestemmelse finder dog ikke anvendelse på:
Stk. 2.  Der skal snarest muligt ydes førstehjælp til  

 dyr, der bliver syge eller kommer til skade under transport.
De skal i givet  

 fald undergives passende behandling og om nødvendigt aflives eller  

 nødslagtes, for at undgå, at der påfores dem unødig lidelse.
 Skibets indretning, tegningsgodkendelse m.v.
 § 4.  Skibet skal efter sin bygning og størrelse være  

 egnet til den pågældende transport i det fartsområde, hvor det tænkes anvendt  

 og skal være udstyret således, at dyr under transporten bedst muligt er  

 beskyttet mod skade og lidelse.
 Stk. 2.  Normer for belægningsgrader, konstruktion af  

 bokse, opbygninger og kasser, ventilation og belysning er optrykt som bilag 1  

 til denne forskrift.
 Stk. 3.  Forinden et skib bygges eller indrettes til  

 transport af levende dyr, skal arrangementstegninger over alle rum bestemt  

 til dyr samt beregninger over luftfornyelsen i disse godkendes af  

 Søfartsstyrelsen.
 Stk. 4.  Dersom disse forskrifter kræver, at et bestemt  

 tilbehør, materiale, anordning eller apparat, eller type heraf, skal  

 anbringes eller forefindes i et skib, eller at der skal træffes en bestemt  

 foranstaltning, eller der stilles bestemte krav til bygning og konstruktion,  

 tillader Søfartsstyrelsen, at der anbringes eller forefindes et andet  

 tilbehør, materiale, anordning eller apparat, eller type heraf, eller at der  

 træffes en anden foranstaltning i skibet, eller at skibet er bygget eller  

 konstrueret på anden måde, hvis den ved afprøvning heraf eller på anden måde  

 finder det godtgjort, at et sådant tilbehør, materiale, anordning eller  

 apparat, eller type heraf, eller foranstaltning, eller bygning og  

 konstruktion, er mindst lige så effektiv som det, der kræves efter  

 forskrifterne.
 Stk. 5.  Søfartsstyrelsen accepterer afprøvninger, der  

 udføres af anerkendte laboratorier, herunder af laboratorier i andre  

 EF-medlemsstater, og som giver passende og tilfredsstillende garantier af en  

 teknisk, fagmæssig og uafhængig art.
 § 5.  Dyr må ikke transporteres på åbent dæk,  

 medmindre de er anbragt i forsvarligt sikrede containere eller andre tilladte  

 konstruktioner, der er godkendt af Søfartsstyrelsen, og som yder  

 fyldestgørende beskyttelse mod so og dårligt vejr.
 § 6.  Dyr skal være bundet eller forsvarligt anbragt i  

 bokse eller containere.
Stk. 2.  Der skal være hensigtsmæssige gange med adgang  

 til alle bokse, containere eller køretøjer, hvori dyr er anbragt.
Passende  

 lyskilder skal forefindes.
 § 7.  Antallet af ledsagere skal være tilstrækkeligt i  

 forhold til antallet af de transporterede dyr samt til rejsens varighed.
 § 8.  Alle dele af skibet, hvor dyr er anbragt, skal  

 være forsynet med afløb og holdes i god renlig stand.
 § 9.  Aflivningsapparatur skal forefindes om bord.
 § 10.  Skibe, der anvendes til transport af dyr, skal  

 for afsejlingen indtage tilstrækkelige forsyninger af drikkevand, hvis der  

 ikke forefindes et egnet anlæg til fremstilling heraf, og egnede fodermidler  

 i forhold til arten og antallet af de transporterede dyr samt til rejsens  

 varighed.
 § 11.  Der skal træffes foranstaltninger til isolering  

 af syge eller tilskadekomne dyr under rejsen, og førstehjælp skal ydes, når  

 det er nødvendigt.
§ 12.  Hvis dyrene transporteres i køretøjer eller  

 jernbanevogne om bord på skibe, skal der sikres surringsmuligheder for disse,  

 samt opretholdes en tilstrækkelig ventilation i forhold til det antal  

 køretøjer eller jernbanevogne, der transporteres.
Køretøjerne eller  

 jernbanevognene skal så vidt muligt anbringes i nærheden af en  

 friskluftstilførsel.
Endvidere skal der ved placering af køretøjerne eller  

 jernbanevognene tages hensyn til, at der er adgang til dyrene.
Enhovede husdyr og husdyr af kvæg-, fåre-,  

 gede- og svinearterne § 13.  Drægtige dyr, der påregnes at skulle føde under  

 transporten, eller som har født inden for de nærmest foregående 48 timer,  

 samt nyfødte dyr, hvis navle ikke er fuldstændig helet, anses ikke for egnet  

 til transport.
§ 14.  Dyrene skal have tilstrækkelig plads til, at de  

 kan stå op i deres naturlige stilling, og der skal om fornødent opsættes  

 skillevægge, der beskytter dem imod skibets bevægelser.
Medmindre særlige  

 forhold i forbindelse med dyrenes beskyttelse taler herimod, skal de have  

 plads til at ligge ned.
§ 15.  Skibe og containere skal være konstrueret og  

 kunne håndteres på en sådan måde, at dyrene beskyttes mod barske vejrforhold  

 og væsentlige klimatiske forandringer.
Ventilation og luftmængde skal  

 afpasses efter transportforholdene og efter den dyreart, der transporteres.
Stk. 2.  Skibe og containere skal være lette at rengøre,  

 være indrettet således, at dyrene ikke kan slippe ud, være konstrueret på en  

 sådan måde, at dyrene ikke kommer til skade eller påfores unødige lidelser og  

 være udstyret på en sådan måde, at dyrenes sikkerhed tilgodeses.
Containere  

 til transport af dyr skal være mærket med et symbol, der angiver  

 tilstedeværelsen af levende dyr, og med et tegn, der viser, hvilken retning  

 dyrene er anbragt i.
De skal muliggøre tilsyn med og pasning af dyrene, og  

 anbringes således, at ventilationen ikke hæmmes.
Containernes top skal altid  

 vende opad under transport og ved håndtering, og de må ikke udsættes for  

 hårde stod eller rystelser.
§ 16.  Under transport skal dyrene vandes og fodres  

 med passende mellemrum.
Disse mellemrum må ikke være på mere end 24 timer,  

 medmindre særlige forhold nødvendiggør en forlængelse af denne periode med  

 højst to timer.
§ 17.  Enhovede dyr skal have grime på under  

 transporten.
Denne bestemmelse kan fraviges for føl og utæmmede dyr og for  

 dyr, der transporteres i individuelle bokse.
§ 18.  Når dyr er bundet, skal tøjret være så stærkt,  

 at det ikke kan briste under normale transportforhold, og så langt, at dyrene  

 kan lægge sig ned samt æde og drikke.
Tøjringen skal være sådan, at der ikke  

 er risiko for kvælning eller for, at dyrene på anden måde kommer til skade.  

 Dyr må ikke bindes ved hornene eller ved næsering.
§ 19.  Enhovede dyr skal under transporten være  

 anbragt i individuelle båse eller bokse, der er udformet således, at de yder  

 dyrene beskyttelse mod stod.
Disse dyr kan dog transporteres i grupper.
I så  

 fald skal der drages omsorg for, at dyr, der er fjendtlige over for hinanden,  

 ikke transporteres sammen.
Når de transporteres i grupper, skal skoene  

 fjernes fra dyrenes baghove.
§ 20.  Når dyr af forskellige arter transporteres i  

 samme skib, skal hver dyreart anbringes for sig, medmindre det gælder dyr,  

 der er vant til at være sammen, og som vil lide ved at være adskilt.
Der skal  

 endvidere træffes særlige foranstaltninger for at undgå eventuelle uheldige  

 følger af, at dyrearter, der af naturen er fjendtlige over for hinanden,  

 transporteres i samme sending.
Når dyr af forskellig alder transporteres med  

 samme skib, skal voksne dyr og unge dyr holdes adskilt fra hinanden.
Denne  

 begrænsning gælder dog ikke hundyr, der befordres sammen med deres diende  

 afkom.
Stk. 2.  Voksne handyr, der ikke er kastreret, skal  

 holdes adskilt fra hundyrene.
Avlsorner skal ligesom hingste holdes adskilt  

 fra hinanden.
Disse bestemmelser gælder kun, hvis dyrene ikke er opdrættet i  

 forenelige grupper, eller hvis de ikke er vant til hinanden.
 § 21.  I de rum, hvori dyr transporteres, må ikke  

 anbringes gods, som kan være til skade for dyrenes velfærd.
§ 22.  Ved indladning og losning af dyr skal anvendes  

 egnet udstyr såsom broer, ramper eller landgange, hvis gangbaner skal være  

 således indrettet, at dyrene ikke glider, og udstyret skal om fornødent være  

 forsynet med sidebeskyttelse.
Under transporten må dyrene ikke holdes loftet  

 ved hjælp af mekaniske midler.
Dyr må endvidere ikke løftes eller trækkes ved  

 hoved, horn, ben, hale eller pels.
Desuden skal brug af elektrisk drivstav så  

 vidt muligt undgås.
§ 23.  Skibets dæk og gulvet i containere skal være  

 stærkt nok til at bære vægten af de transporterede dyr.
Det må ikke være  

 glat.
Hvis gulvet har mellemrum eller huller, skal det være konstrueret uden  

 ujævnheder, således at dyrene ikke kommer til skade.
Gulvet skal være dækket  

 af tilstrækkelig strøelse til at absorbere ekskrementer, medmindre der  

 træffes andre foranstaltninger, der er mindst lige så hensigtsmæssige, eller  

 ekskrementerne bortskaffes med regelmæssige mellemrum.
 § 24.  For at sikre den nødvendige pasning af dyrene  

 under transport skal de transporteres under ledsagelse, undtagen:
 § 25.  Dyrenes ledsager eller afsenderens repræsentant  

 skal sørge for dyrene, fodre og vande dem og om fornødent malke dem.
 Stk. 2.  Køer, som er i malkeperioden, skal malkes med  

 mellemrum på ca. tolv timer, men højst 15 timer.
 § 26.  For at kunne udføre den nævnte pasning skal  

 dyrenes ledsager om fornødent have egnede lyskilder til rådighed.
§ 27.  Dyr må kun indlades i skibe, som er grundigt  

 rengjort og om fornødent desinficeret.
Døde dyr, strøelse og ekskrementer  

 skal fjernes så hurtigt som muligt.
Fjerkræ, fugle og kaniner, der holdes som  

 husdyr § 28.  Ud over de fælles bestemmelser i afsnit I, §§  

 45 og 46 i afsnit VII samt afsnit VIII finder §§ 14 og 15, §§ 20, 21, 23, 24  

 og 27 med de fornødne ændringer anvendelse på transport af fjerkræ, fugle og  

 kaniner, der holdes som husdyr.
 § 29.  Egnet foder samt vand skal forefindes i  

 tilstrækkelig mængde, undtagen:
Hunde og katte, der holdes som husdyr § 30.  Ud over de fælles bestemmelser i afsnit I, §§  

 45 og 46 i afsnit VII samt afsnit VIII finder §§ 12 - 15, §§ 20, 21, 23 og  

 24, § 25, stk. 1, og §§ 26 og 27 tilsvarende anvendelse på transport af hunde  

 og katte, der holdes som husdyr.
§ 31.  Dyr under transport skal fodres med ikke over  

 24 timers mellemrum og vandes med ikke over 12 timers mellemrum.
En klart  

 affattet skriftlig instruks om dyrenes fodring og vanding skal ledsage disse.
 Stk. 2.  Hundyr i løbetiden skal holdes adskilt fra  

 handyr.
Andre pattedyr og fugle § 32.  Bestemmelserne i dette afsnit finder anvendelse  

 på transport af de pattedyr og fugle, som ikke omfattes af bestemmelserne i  

 de foregående afsnit.
 Stk. 2.  Ud over de fælles bestemmelser i afsnit I, §§  

 45 og 46 i afsnit VII og afsnit VIII finder §§ 12 - 15, §§ 21 - 24, § 25,  

 stk. 1, og §§ 26 og 27 tilsvarende anvendelse på transport af andre pattedyr  

 og fugle.
§ 33.  Med forbehold af bestemmelserne i § 3, stk. 1,  

 må kun dyr, der kan tåle transport, og som er raske, transporteres.
Dyr, som  

 helt klart er langt henne i drægtighedsperioden, eller dyr, som for nylig har  

 født, samt dyreunger, der ikke selv kan tage næring til sig, og som ikke  

 ledsages af moderdyret, skal betragtes som uegnede til transport.
Disse  

 bestemmelser kan fraviges i undtagelsestilfælde, hvis hensynet til dyret  

 kræver, at det transporteres til et sted, hvor behandling kan gives.
§ 34.  Der må kun anvendes beroligende midler i  

 undtagelsestilfælde og i så fald kun under direkte dyrlægetilsyn.
De nærmere  

 oplysninger om eventuel anvendelse af beroligende midler skal ledsage dyrene  

 til bestemmelsesstedet.
§ 35.  Dyr må kun transporteres, når det sker i egnede  

 transportmidler, hvorpå der i givet fald skal være anbragt en angivelse af,  

 at de indeholder vilde dyr, som er sky eller farlige.
En klart affattet  

 skriftlig instruks om dyrenes fodring og vanding og eventuelt om særlig  

 pasning skal ledsage disse.
Stk. 2.  Dyr, der er omfattet af konventionen om  

 international handel med udrydelsestruede vilde dyr og planter (CITES), skal  

 transporteres efter bestemmelserne i CITES' seneste retningslinjer for  

 transport og forberedelse til afsendelse af levende vilde dyr og planter.
De  

 skal transporteres til bestemmelsesstedet så hurtigt som muligt.
 § 36.  De dyr, der omfattes af dette afsnit, skal  

 passes i overensstemmelse med bestemmelserne og retningslinjerne i § 35.
§ 37.  Dyr af forskellige arter må ikke anbringes i  

 samme container.
Desuden må dyr af samme art ikke anbringes i samme  

 container, medmindre man ved, at de kan forliges.
 § 38.  Dyr med gevir må ikke transporteres i den  

 periode, i hvilken takkerne vokser ud.
 § 39.  Fugle skal holdes i halvmørke.
§ 40.  Havpattedyr skal være under konstant tilsyn af  

 en kvalificeret ledsager.
Transportmidlerne må ikke stables.
 § 41.  Der skal anbringes afstandsstykker af passende  

 størrelse på alle containerens vægge og dens top og bund for at sikre, at  

 dyrene ikke kommer til at mangle luft ved stabling eller sammenstuvning af en  

 ladning.
 § 42.  Dyr må ikke anbringes i nærheden af  

 levnedsmidler eller på steder, som uvedkommende har adgang til.
Andre hvirveldyr og koldblodede dyr § 43.  Andre hvirveldyr og koldblodede dyr skal  

 transporteres i passende beholdere under hensyn til de pågældende dyrearters  

 behov, især med hensyn til plads, ventilation, temperatur og sikkerhed samt  

 tilførsel af vand og ilt.
Dyr, der er omfattet af CITES, skal transporteres  

 efter bestemmelserne i CITES' retningslinjer for transport og forberedelse  

 til afsendelse af levende vilde dyr og planter.
De skal transporteres til  

 bestemmelsesstedet så hurtigt som muligt.
 Syn, kreaturbevis, certifikat m.v.
§ 44.  Skibe, der i dansk havn indlader dyr, skal være  

 forsynet med et bevis (kreaturbevis) udfærdiget af søfartsstyrelsen.
Dyrene  

 må kun transporteres i overensstemmelse med de i beviset fastsatte vilkår,  

 herunder antallet af dyr, der må medføres, hvor i skibet dyrene må anbringes,  

 samt i hvilket fartområde transporten må foregå.
Stk. 2.  Kreaturbeviset udstedes med gyldighed i indtil  

 2 år.
I særlige tilfælde kan bevisets gyldighed forlænges for et tidsrum af  

 højst 3 måneder.
Beviset skal forefindes om bord.
Stk. 3.  Kreaturbevis kræves ikke for skibe i  

 indenrigsfart på rejser af 3 timers varighed og derunder, såfremt der ikke  

 transporteres flere end 4 dyr i båse eller som løsgående, eller såfremt der  

 kun transporteres enkelte kasser med dyr.
Kreaturbevis kræves ej heller for  

 skibe i indenrigs fart på rejser af og over den nævnte varighed, når  

 transporten sker i særligt dertil indrettede kasser eller i motorkøretøjer og  

 vogne, der er godkendt dertil.
 § 45.  Hovdyr og husdyr af kvæg-, fåre-, gede- og  

 svinearterne skal under international transport være ledsaget af et gyldigt  

 og behørigt udfyldt certifikat svarende til formularen i bilag 2.
Stk. 2.  Ved transport fra udlandet og transit af dyr,  

 hvor handel ifølge fællesskabsdirektiver er undergivet sundhedsmæssige  

 bestemmelser, er det tilstrækkeligt med behørig udfyldelse af passende  

 påtegninger på sundhedscertifikatet, hvis en sådan fremgangsmåde er i  

 overensstemmelse med afsenderlandets regler.
Såfremt sådanne påtegninger på  

 grund af forsinkelse har mistet deres gyldighed, og derfor skal fornys inden  

 transportens begyndelse, skal sundhedscertifikatet dog være ledsaget af et  

 selvstændigt certifikat i overensstemmelse med reglen i stk. 1.
Stk. 3.  Certifikatet skal være affattet på det  

 officielle sprog eller mindst et af de officielle sprog i afsenderlandet,  

 bestemmelseslandet og eventuelt transitlandet.
Dette er dog kun nødvendigt i  

 det omfang de pågældende lande er medlemmer af De europæiske Fællesskaber.
 § 46.  I dansk havn må de i § 45 nævnte dyr ikke  

 indlades for transport til udlandet, medmindre de forinden er synet af en  

 embedsdyrlæge, og denne inden for de sidste 48 timer har attesteret, at  

 dyrene efter reglerne i denne forskrift er egnede til den påtænkte transport.  

 Attestationen skal ske på et certifikat svarende til formularen i bilag 2.
 Dispensation, ikrafttrædelsesbestemmelser  

 m.v.
 § 47.  Søfartsstyrelsen kan, under hensyn til de for  

 det enkelte skib foreliggende særlige omstændigheder, meddele afvigelser fra  

 bestemmelserne i denne forskrift.
 § 48.  Overtrædelse af bestemmelserne i denne  

 forskrift straffes med bøde eller hæfte.
 § 49.  Forskriften træder i kraft den 1. januar 1993.
 Stk. 2.  Bekendtgørelse nr. 441 af 11. august 1982 om  

 transport til søs af levende dyr ophæves.
Søfartsstyrelsen, den 7. december 1992 N.J.Bagge /P.Lauridsen Bilag 1 Normer for belægningsgrader, konstruktion af bokse, opbygninger og  

kasser, ventilation og belysning m.v.
Belægningsgrader 1 Uanset rejsens varighed beregnes antallet af løsgående dyr, der må  

 transporteres, efter nedenstående tabeller:
 1.1 Antal heste eller kvæg, der må medtages på den enkelte rejse, beregnes  

 som følger:
 For en vægt mellem de angivne beregnes minimum areal til det enkelte dyr  

 ved lineær interpolation.
 1.2 Antal svin, der må medtages på den enkelte rejse, beregnes som følger:
 For en vægt mellem de angivne beregnes minimum areal til det enkelte dyr  

 ved lineær interpolation.
 1.3 Antal får, geder og lam, der må medtages på den enkelte rejse,  

 beregnes som følger:
 For en vægt mellem de angivne beregnes minimum areal til det enkelte dyr  

 ved lineær interpolation.
1.4 Anvendelse af de i punkterne 1.1-1.3 angivne vægte og arealer  

 forudsætter, at der for indladning af dyrene er foretaget vejning af en del  

 af disse.
Vejning skal ske på en autoriseret vægt.
Af sendinger på indtil 500  

 dyr skal der foretages vejning af mindst 10 pct af disse.
Af sendinger på  

 mere end 500 dyr skal der vejes mindst 5 pct. af disse.
Dyrene, der vejes,  

 skal udtages tilfældigt, dog således, at de så vidt muligt repræsenterer en  

 middelvægt.
 1.5 For hver løsgående kalv i bokse beregnes for:
Fedekalve og større kalve Konstruktion af bokse 2.1 Bokse til heste og kvæg kan indrettes ved hjælp af langskibs og  

 tværskibs låger, forsvarligt fastgjort til solide støtter af passende  

 dimensioner.
2.2 Hver låge skal udføres af en ramme af rør mindst 64 mm (2-1/2") i  

 diameter med 2 vandrette ror mindst 51 mm (2") i diameter.
Lågernes  

 overkant skal være mindst 1,20 m over dækket og afstanden mellem dæk og  

 ramme, mellem ramme og stænger og mellem stængerne indbyrdes skal være højst  

 30 cm.
Lågerne skal være forsynet med passende lodret afstivning.
Den  

 omhandlede rørkonstruktion skal udføres af galvaniseret stål, aluminium eller  

 andre materialer med tilsvarende styrke og egenskaber.
Der skal anvendes så  

 lidt træ i konstruktionen som muligt.
Konstruktionerne skal være glatte og  

 afrundede.
 2.3 Såfremt heste skal anbringes med halerne mod hinanden eller mod en  

 gang, skal der ved halerne anbringes tæt langskibsgarnering fra dækket og op  

 til en højde af ca. 1,20 m.
2.4 Bokse, der er bestemt for kalve, får, lam, geder, svin eller dyr af  

 lignende størrelse, skal udføres solidt på en for Søfartsstyrelsen  

 tilfredsstillende måde af galvaniseret stålrør, aluminium, træ eller  

 tilsvarende egnet materiale.
Alle konstruktionerne skal være glatte og  

 afrundede.
Såfremt dyr af den fornævnte størrelse anbringes i bokse bestemt  

 til heste og kvæg, skal der træffes sådanne foranstaltninger, at dyrene ikke  

 kan komme ud af boksene under transporten.
2.5 Bokse til heste og kvæg skal have en fri højde på mindst 2,10 m.
For  

 andre dyrearter kan tillades en mindre fri højde, dog skal samtlige dyr, der  

 transporteres, frit kunne stå oprejst.
 2.6 Bokse skal have følgende indvendige dimensioner:
 Tværskibs mål: Højst 4,5 m og mindst 2,0 m.
Langskibs mål: Højst 2 gange den indvendige afstand målt tværskibs, og  

 mindst 2,0 m.
Bokse til enkelte dyr skal være mindst 0,90 m.
 Flademålet i bokse må i almindelighed ikke overstige 18,0 kvadratmeter.
2.7 Dækket i boksene skal være af cementbeton eller af et andet  

 hensigtsmæssigt materiale med tilsvarende skridsikker overflade.
I bokse til  

 heste og kvæg skal der på dækket være riller, forsænkede V-formede  

 skridlister eller anden lige så effektiv form for skridsikring til støtte for  

 dyrene.
 2.8 For at undgå beskadigelse af dyrene skal alle konstruktioner, der kan  

 udgøre en fare for dyrene, afskærmes med passende materiale op til en højde  

 af mindst 2,10 m.
 2.9 Mellem boksene skal indrettes langskibs gange af mindst 90 cm bredde.  

 Findes flere langskibs gange, skal disse forbindes indbyrdes ved en tværskibs  

 gang mindst 90 cm bred for hver 36 m eller derunder.
Konstruktion af opbygninger og kasser 3.1 Opbygninger på åbent dæk skal udføres af stål eller andet  

 hensigtsmæssigt materiale.
Taget skal være båret af en langskibs forsvarligt  

 støttet drager, og højden over dækket ved dyrets hoved skal for heste og kvæg  

 være mindst 2,10 m.
3.2 Taget lægges med fald ca. 1:10 og skal, hvis det er udført af træ,  

 være af høvlede og pløjede brædder af mindst 2,5 cm tykkelse, hvilende på  

 bjælker anbragt i en indbyrdes afstand af ca. 2,5 m.
Er afstanden mindre, kan  

 tagets tykkelse reduceres.
Hvis drageren og bjælkerne er af træ, bør  

 dragerens dimensioner være ca. 13 x 13 cm og bjælkernes dimensioner ca. 10 x  

 6,5 cm.
Såfremt taget lægges i flager, skal bjælkerne forsynes med vandløb,  

 taget belægges med tagpap eller sejldug og fores ca. 2,5 cm ud over  

 sideskærmene.
Til tagdækning kan anvendes andre vandtætte materialer med  

 tilsvarende styrke og øvrige egenskaber.
3.3 Sideskærmene (sider, for- og agterkant) bygges op fra dækket eller,  

 hvis der er fast skanseklædning, fra lønningen.
Hvis sideskærmene udføres af  

 træ, skal dette være mindst 3 cm høvlede og pløjede brædder afstivet ved  

 støtter ca. 9 gange 4 cm, anbragt i en indbyrdes afstand af højst 1,65 m.  

 Støtterne skal fastgøres solidt til dæk eller lønning.
3.4 Kasser skal have de fornødne dimensioner for transport af den  

 pågældende dyreart, og er de beregnet til mere end et stort dyr, skal de  

 godkendes af Søfartsstyrelsen.
Kasser skal konstrueres og anbringes således,  

 at dyrenes sikkerhed tilgodeses under alle vejrforhold samt således, at  

 ventilationen ikke vanskeliggøres.
De skal altid være tilgængelige for  

 tilsyn, rengøring og pasning af dyrene.
3.5 Hver kasse skal mærkes med et symbol, der angiver tilstedeværelse af  

 levende dyr og et tegn, der viser dyrenes opretstående stilling.
Indeholder  

 kassen vilde dyr, skal der på kassen være anbragt opslag herom.
Ventilation 4.1 Alle lukkede rum bestemte til transport af dyr, herunder lukkede  

 kasser, skal udover den naturlige ventilation kunne ventileres effektivt ved  

 kunstig ventilation med luftfornyelse mindst 20 gange i timen - i fart mellem  

 30 grader n. bredde og 30 grader s. bredde samt i fart på Middelhavet og på  

 Marokkos atlanterhavskyst dog mindst 30 gange i timen.
Belysning 5.1 Rummene til transport af dyr skal kunne oplyses ved elektrisk lys,  

 således at det altid er muligt at tilse dyrene.
Belysningsstyrken målt 1,5 m  

 over dækket skal overalt være mindst 100 lux.
 5.2 Udover den i punkt 5.1 nævnte belysning skal der forefindes fornøden  

 orienteringsbelysning, som skal forsynes fra en af skibets hovedenergikilde  

 uafhængig nødenergikilde.
Bilag 2 CERTIFIKAT VEDRØRENDE DYR I TRANSPORT (*) Dette certifikat bliver ugyldigt, hvis de deri omhandlede dyr ikke er  

 blevet indladet med henblik på afsendelse inden 48 timer efter  

 underskrivelsen.
