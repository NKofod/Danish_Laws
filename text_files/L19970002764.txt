 Den 12. september 1996 er der i Kampala indgået en overenskomst mellem  

 Danmark og Uganda, ifølge hvilken den danske regering yder Uganda økonomisk  

 bistand til et beløb af 23,9 millioner kroner til rehabilitering af en  

 distriktsvej i Rakai.
Projektets langsigtede formål er at bidrage til fremme af en social og  

 bæredygtig udvikling i Rakai-distriktet, der er et af de mindst udviklede  

 distrikter i Uganda.
Projektets umiddelbare formål er at styrke handelen og  

 dermed øge distriktets indkomstmuligheder.
 Overenskomsten trådte i kraft den 12. september 1996 og løber i 1 år.
