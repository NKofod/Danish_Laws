(Boligbyggeri) I medfør af § 86 k, stk.1, i lov om boligbyggeri, jf. lovbekendtgørelse  

 nr. 676 af 20. august 1993 som ændret ved lov nr. 1.071 af 22.12.1993 og § 1  

 i lov nr. 1.072 af 22.12.1993, fastsættes efter bemyndigelse:
Almindelige bestemmelser § 1.  Bekendtgørelsen gælder for boliger efter kapitel  

 12 a i lov om boligbyggeri.
 Stk. 2.  Kommunalbestyrelsen kan på statens vegne give  

 tilsagn til de i stk. 1 nævnte boliger.
 Stk. 3.  Kommunalbestyrelsen kan kun give tilsagn efter  

 § 86 a i lov om boligbyggeri, hvis projektet er omfattet af den samlede  

 tilsagnsramme, som Bygge- og Boligstyrelsen har tildelt kommunen.
Stk. 4.  Byggeri, hvortil der ydes støtte efter stk. 2,  

 kan ikke samtidig opnå støtte til etableringen efter lovgivningen om  

 byfornyelse og boligforbedring.
Udgifter til rydning af grund er undtaget  

 herfra.
§ 2.  Kommunalbestyrelsen indberetter løbende via  

 Informations- og forvaltningssystemet BOSSINF det antal boenheder, jf. § 10,  

 stk 1, der ønskes etableret i kommunen.
Indberetningen skal også omfatte de  

 boenheder, hvortil der ikke ydes kommunal støtte.
Stk. 2.  På baggrund af kommunens indberetning  

 reserverer Bygge- og Boligstyrelsen et antal boenheder, som tildeles kommunen  

 som tilsagnsramme.
Overstiger kommunernes indberetninger 500 boliger i hvert  

 af årene 1994 og 1995, overføres indberetninger til det følgende år, hvor de  

 ikke imødekomne indberetninger går forud for indberetninger det pågældende  

 år.
Stk. 3.  Den tildelte tilsagnsramme efter stk. 2 kan  

 udvides efter ansøgning fra kommunalbestyrelsen.
Støtten anses for meddelt på  

 det tidspunkt, hvor kommunalbestyrelsen giver tilsagn.
Stk. 4.  Såfremt kommunalbestyrelsen ikke har givet  

 tilsagn til det reserverede antal boenheder inden 6 måneder fra  

 reservationsdatoen, bortfalder den del af kommunens tilsagnsramme, der ikke  

 er givet tilsagn til.
Tilsagnsrammen for 1996 bortfalder dog, uanset at der  

 ikke er forløbet 6 måneder, hvis kommunalbestyrelsen ikke har givet tilsagn  

 inden 1. januar 1997.
 § 3.  Afgivelse af tilsagn, godkendelse af  

 anskaffelsessum ved byggeriets påbegyndelse og af endelig anskaffelsessum ved  

 byggeriets afslutning skal indberettes af kommunalbestyrelsen til BOSSINF.
 Stk. 2.  Indberetning til BOSSINF skal ske samtidig med  

 afgivelsen af tilsagn, godkendelse af anskaffelsessum ved byggeriets  

 påbegyndelse og af endelig anskaffelsessum ved byggeriets afslutning.
 Stk. 3.  De oplysninger, der skal indberettes til  

 BOSSINF, fremgår af Boligministeriets Administrationsvejledning for  

 Informations- og forvaltningssystemet for støttet byggeri og byfornyelse -  

 BOSSINF.
 Stk. 4.  Udbetaling af statslig ydelsesstøtte kan  

 tidligst finde sted, når oplysninger om den godkendte anskaffelsessum før  

 byggeriets påbegyndelse, som nævnt i stk. 1 - 3 er indberettet til BOSSINF.
 Stk. 5.  Udbetaling af kommunal eller amtskommunal  

 grundkapital sker på baggrund af de oplysninger, der er indberettet til  

 BOSSINF.
 Stk. 6.  Et realkreditinstituts afgivelse af lånetilbud  

 om finansiering af byggeri, omfattet af denne bekendtgørelse, skal ske på  

 baggrund af de oplysninger, der er indberettet til BOSSINF.
 Stk. 7.  Statens afgivelse af garantierklæring skal ske  

 på baggrund af de oplysninger, der er indberettet til BOSSINF.
 Anskaffelsessummens bestanddele mv.
§ 4.  I den opgjorte anskaffelsessum for byggeriet,  

 indgår samtlige udgifter, herunder udgifter til gennemførelse af støttesagen  

 mv.
Alle udgifter opgøres inklusive moms i millioner kroner med 3 decimaler.
 Stk. 2.  Anskaffelsessummens enkelte udgiftsposter skal  

 hver især være rimelige i forhold til byggeriet eller projektets udformning  

 og indhold.
 Stk. 3.  Der ydes statslig ydelsesstøtte til den  

 anskaffelsessum, som kan godkendes på grundlag af reglerne i §§ 12-14.
Stk. 4.  Omfatter projektet garager/carporte, kan den  

 statslige garanti også omfatte den del af realkreditlånet, der vedrører  

 disse.
Der ydes ikke ydelsesstøtte til denne del af lånet.
Det skal af  

 indberetningen til BOSSINF fremgå, hvor stor en del af anskaffelsessummen,  

 der vedrører garager/carporte.
 Stk. 5.  Der ydes ikke støtte til erhvervslokaler.
 Stk. 6.  Anskaffelsessummen, inklusive moms, bidrag til  

 Byggeskadefonden, gebyr til kommunen og gebyr til staten i henhold til § 58,  

 stk. 3, i lov om boligbyggeri opgøres i millioner kroner med 3 decimaler.  

 Afrundingen foretages efter sædvanlige afrundingsregler.
 § 5.  Overdragelsessummen for en eksisterende ejendom,  

 der erhverves med henblik på ombygning til bofællesskaber med støtte efter  

 lov om boligbyggeri, må opgjort kontant ikke overstige den af vurderingsrådet  

 ansatte værdi.
Stk. 2.  Overdrages ubebyggede arealer til opførelse af  

 bofællesskaber, må overdragelsessummen, inklusive sædvanlige  

 modningsudgifter, tilslutningsafgifter mv., som vejledende udgangspunkt ikke  

 overstige 20 pct. af den samlede anskaffelsessum.
Overdragelsen sker på  

 sædvanlige vilkår.
§ 6.  Den selvejende institution skal have skøde på  

 ejendommen og skal stå som debitor for de lån, som optages til finansiering  

 af byggeriet.
Det skal dokumenteres overfor kommunalbestyrelsen, at der  

 senest ved byggeriets påbegyndelse foreligger tinglyst endeligt skøde på  

 ejendommen, jf. dog stk. 2.
 Stk. 2.  Den i stk. 1 nævnte frist for tinglysning kan  

 udskydes, hvis tinglysningen alene er betinget af udstykningsmyndighedernes  

 samtykke og forudsat, at den selvejende institution på tidspunktet for  

 byggeriets påbegyndelse kan dokumentere, at der er opnået  

 forhåndsgodkendelser fra disse myndigheder af, at udstykningen vil kunne  

 gennemføres.
 Stk. 3.  Det i stk. 1 nævnte krav om skøde på ejendommen  

 kan fraviges, hvis byggeriet opføres på lejet grund.
 § 7.  Udgifter til byggesagshonorar og  

 bestyrelsesudgifter beregnes efter de i bilag 1 til denne bekendtgørelse  

 fastsatte retningslinier.
 § 8.  Til dækning af statens administrationsudgifter  

 opkræves et gebyr på 2 promille af den endeligt godkendte anskaffelsessum  

 eksklusive gebyr.
 Stk. 2.  Til dækning af den enkelte kommunes  

 administrationsudgifter i forbindelse med sagsbehandlingen vedrørende støtte  

 efter reglerne i denne bekendtgørelse kan kommunen opkræve et gebyr svarende  

 til udgifterne herved.
 Stk. 3.  Til dækning af kommunens udgifter ved  

 opkrævning af bidrag og renter efter § 62 g, stk. 5, i lov om boligbyggeri,  

 opkræver kommunen et gebyr hos den selvejende institution på 400 kr.
 § 9.  Byggearbejderne må ikke påbegyndes, før  

 kommunalbestyrelsen har meddelt tilsagn og godkendt byggeriets påbegyndelse,  

 jf. kapitel 8.
Det støtteberettigede areal § 10.  Ved en boenhed forstås det støtteberettigede  

 bruttoetageareal indenfor en bofællesskabsbolig, som er beregnet for en  

 person, der er omfattet af § 86 a, stk. 3, i lov om boligbyggeri.
Stk. 2.  Det støtteberettigede bruttoetageareal, jf.  

 stk. 1, kan i gennemsnit maksimalt udgøre 40 (m2) pr. berettiget beboer i et  

 bofællesskab, jf. § 86 a, stk. 3, i lov om boligbyggeri.
Indrettes  

 bofællesskabet til stærkt bevægelseshæmmede, kan arealet pr. berettiget  

 beboer dog udgøre indtil 50 (m2). Der skal indrettes mindst et beboelsesrum  

 mere end antallet af beboere i et bofællesskab.
 Stk. 3.  De enkelte boenheder skal indrettes med  

 bad/toilet i passende omfang, dog således, at der normalt indrettes mindst et  

 bad/toilet pr. 3 boenheder.
Stk. 4.  Der skal normalt indrettes et fælleskøkken pr.  

 5 boenheder.
Indrettes køkkenet som alrum, kan det medregnes som  

 beboelsesrum, hvis det areal, der ikke anvendes til køkkenfunktioner, udgør  

 18 (m2) eller mere.
 Stk. 5.  Det støtteberettigede areal opgøres efter  

 reglerne i bilag 2.
Rammebeløb § 11.  Rammebeløbet pr. kvadratmeter støtteberettiget  

 areal for opførelse af bofællesskaber svarer til rammebeløbet for  

 almennyttigt byggeri og fastsættes pr. 1. januar 1994. Rammebeløbet fremgår  

 af bilag 3. Rammebeløbets justering, regulering og offentliggørelse fremgår  

 af § 20 i Bygge- og Boligstyrelsens bekendtgørelse nr. 985 af 14. december  

 1993 om støttet byggeri.
 Stk. 2.  Ved etablering af boliger, hvor der ikke er  

 udgifter til grundkøb, reduceres rammebeløbet efter § 11, stk. 1 som  

 udgangspunkt med 16 pct.
 Stk.3.  Kommunalbestyrelsen kan ikke godkende en højere  

 anskaffelsessum end udgiftsrammen efter stk. 1-2 giver mulighed for, jf. dog  

 §§ 12-14.
 § 12.  Den statslige ydelsesstøtte til bofællesskaber  

 beregnes på grundlag af en anskaffelsessum ved byggeriets afslutning, som  

 godkendes af kommunalbestyrelsen på grundlag af et byggeregnskab.
Stk. 2.  Den anskaffelsessum, der ydes statslig  

 ydelsesstøtte til, kan maksimalt udgøre den anskaffelsessum,  

 kommunalbestyrelsen har godkendt ved byggeriets påbegyndelse, opgjort efter  

 de i §§ 11-14 fastsatte udgiftsrammer.
Herudover kan der ydes statslig  

 ydelsesstøtte til følgende dokumenterede merudgifter, der vedrører denne del  

 af anskaffelsessummen:
§ 13.  Ved etablering af elevatorer ydes et tillæg pr.  

 elevator pr. etage, elevatoren betjener.
Tillægget fastsættes samtidig med  

 rammebeløbet, jf. § 11. Til ombygning af eksisterende elevatorer ydes et  

 tillæg på indtil 50 pct. af det i 1. pkt. anførte tillæg, forudsat, at  

 elevatoren ved ombygningen bliver væsentligt bedre egnet til betjening af  

 brugerne.
Ved installation af skrålift ydes ligeledes et tillæg på 50 pct. af  

 det i 1. pkt. anførte tillæg.
Det er en betingelse for ydelse af tillæggene,  

 at elevatoren betjener mindst 6 boenheder pr. etage.
§ 14.  Til udfyldningsprojekter kan godkendes  

 merudgifter med indtil 10 pct. af den godkendte anskaffelsessum.
Det er en  

 betingelse, at der er tale om Stk. 2.  Til særlige alternative energiforsyningsanlæg  

 kan godkendes merudgifter med indtil 10 pct. af den godkendte  

 anskaffelsessum.
Det er en betingelse, at den selvejende institution har  

 indhentet en erklæring fra Energiministeriet om, at betingelser for ydelse af  

 tilskud efter Energiministeriets lovgivning er opfyldt.
Opnås tilskud fragår  

 dette i de merudgifter, som godkendes.
Stk. 3.  Godkendelse efter stk. 1 og 2 sker samtidig med  

 meddelelse af tilsagn, dog senest ved byggeriets påbegyndelse.
Udgifterne  

 skal dokumenteres ved byggeriets afslutning.
Støtteansøgningen § 15.  Kommunalbestyrelsen påser, at den selvejende  

 institution fremsender de oplysninger, som fremgår af § 3, stk. 4.
 Stk. 2.  Ved ombygning eller tilbygning til en  

 eksisterende ejendom, skal der foreligge en førsynsrapport.  

 Kommunalbestyrelsen skal på grundlag af denne tage stilling til, om bygningen  

 er egnet til ombygning.
 Stk. 3.  Det nødvendige plangrundlag, herunder normalt  

 en lokalplan, skal være tilvejebragt og planen registreret i Planregistret,  

 før tilsagn kan gives.
 § 16.  Kommunalbestyrelsen kan i forbindelse med  

 tilsagnet stille vilkår, herunder de særlige vilkår, som det konkrete projekt  

 måtte give anledning til.
 Stk. 2.  Kommunalbestyrelsen kan kræve det til  

 behandlingen af ansøgningen nødvendige materiale.
Tilsagn og vilkår § 17.  Forinden kommunalbestyrelsen meddeler tilsagn  

 om støtte efter § 1, skal den selvejende institution være stiftet, og der  

 skal være godkendt vedtægter og udpeget en bestyrelse.
§ 18.  Kommunalbestyrelsen meddeler den selvejende  

 institution et skriftligt tilsagn om støtte efter § 1 på de vilkår, som  

 følger af lov om boligbyggeri og denne bekendtgørelse.
Samtidig med  

 tilsagnets afgivelse, skal der ske indberetning til BOSSINF efter § 3.
 Stk. 2.  Det skriftlige tilsagn kan først meddeles, når  

 kommunalbestyrelsen har påset, at bestemmelserne i kapitel 2-6 er opfyldt.
 Stk. 3.  Kommunalbestyrelsen skal tillige stille som  

 vilkår for tilsagnet, at de i bilag 4 til denne bekendtgørelse anførte  

 bestemmelser om udbud, pris og tid, ansvar, kvalitetssikring mv. gælder for  

 tilsagnet.
Særlige regler om underhåndsbud § 19.  Byggearbejderne skal udbydes i konkurrence  

 efter Byggestyrelsens cirkulære nr. 50 af 14. april 1989 om udbud af bygge-  

 og anlægsarbejder (udbudscirkulæret). Underhåndsbud efter reglerne i  

 udbudscirkulærets § 4, stk. 1, nr. 4, kan indhentes, når betingelserne i § 30  

 i Bygge- og Boligstyrelsens bekendtgørelse nr. 985 af 14. december 1993 om  

 støttet byggeri, er opfyldt.
Byggeriets påbegyndelse § 20.  Kommunalbestyrelsen skal senest 9 måneder efter  

 tilsagnet modtage oplysninger, som fremgår af Boligministeriets  

 administrationsvejledning for Informations- og forvaltningssystemet for  

 støttet byggeri og byfornyelse - BOSSINF.
Oplysningerne og de øvrige  

 oplysninger, som kommunalbestyrelsen måtte kræve, danner grundlag for  

 godkendelse af en anskaffelsessum før byggeriets påbegyndelse.
 Stk. 2.  Modtager kommunalbestyrelsen ikke oplysninger  

 efter stk. 1, bortfalder tilsagnet.
 Fristen regnes fra afgivelsen af kommunalbestyrelsens skriftlige tilsagn  

 efter § 18.
 § 21.  Inden godkendelsen af en anskaffelsessum før  

 byggeriets påbegyndelse påser kommunalbestyrelsen, at de stillede vilkår  

 efter denne bekendtgørelse og øvrige myndighedskrav er overholdt.
§ 22.  Kommunalbestyrelsen fastsætter en frist for  

 byggeriets påbegyndelse.
Kommunalbestyrelsen kan godkende overskridelse af  

 den anførte frist eller lade tilsagnet bortfalde.
Den selvejende institution  

 skal meddele påbegyndelsestidspunktet til kommunalbestyrelsen forud for  

 byggeriets faktiske påbegyndelse.
 § 23.  Kommunalbestyrelsens godkendelse af  

 anskaffelsessummen meddeles den selvejende institution skriftligt, og  

 samtidig hermed indberettes til BOSSINF, jf. § 3.
 § 24.  Under byggeriets eller arbejdernes  

 gennemførelse fører kommunalbestyrelsen tilsyn med, at vilkårene for støtten  

 overholdes.
§ 25.  Kommunalbestyrelsen skal godkende alle  

 væsentlige projektændringer inden iværksættelsen. Ændringerne skal  

 indberettes til BOSSINF.
Efter kommunalbestyrelsens godkendelse af  

 anskaffelsessummen før byggeriets påbegyndelse kan kommunalbestyrelsen ikke  

 fremkomme med krav, der medfører merudgifter.
Byggeriets afslutning § 26.  Kommunalbestyrelsen påser, at de stillede  

 vilkår for støtten efter denne bekendtgørelse er overholdt, og at den  

 selvejende institution fremsender en ansøgning om godkendelse af en endelig  

 anskaffelsessum indeholdende de oplysninger, som fremgår af Boligministeriets  

 Administrationsvejledning for Informationssystemet for støttet byggeri og  

 byfornyelse - BOSSINF.
Stk. 2.  Byggeregnskabet for opførelse af byggeri  

 opgøres pr. skæringsdag, det vil sige sidste boligs færdiggørelse tillagt  

 indtil 2 måneder til færdiggørelse af udenomsarealerne.
Byggeregnskabet  

 indsendes senest 6 måneder efter skæringsdagen.
I byggeregnskabet medtages  

 samtlige udgifter frem til skæringsdagen, og eventuelle indtægter fratrækkes  

 den opgjorte anskaffelsessum.
Kommunalbestyrelsen kan godkende forlængelser  

 af fristerne for fremsendelse af byggeregnskab.
 Stk. 3.  Er boliger under opførelse indflyttet helt  

 eller delvist før skæringsdag, skal lejeindtægten fratrækkes den  

 anskaffelsessum, som kommunalbestyrelsen godkender.
 Stk. 4.  Byggeregnskabet revideres af en registreret  

 eller statsautoriseret revisor.
Stk. 5.  Alle udgifter skal være endeligt opgjorte inden  

 fremsendelsen af byggeregnskabet, dog kan der afsættes beløb til afholdelse  

 af enkelte udgifter.
Når sådanne udgifter er afholdt, fremsendes revideret  

 dokumentation for afholdelsen af beløbet.
Dokumentation skal være indsendt  

 til kommunalbestyrelsen senest 6 måneder efter byggeregnskabets godkendelse.  

 Kommunalbestyrelsen kan forlænge fristen.
Stk. 6.  Er der i byggeregnskabet anført udgifter, som  

 kommunalbestyrelsen ikke kan godkende, skal anskaffelsessummen nedsættes  

 tilsvarende.
Udgifter som kan henføres til uhensigtsmæssig tilrettelæggelse  

 af byggeriet, og som af denne grund efter en konkret vurdering ikke kan  

 godkendes af kommunalbestyrelsen, kan finansieres ved afkortning i  

 bestyrelses-, rådgiver- og/eller byggesagshonorarer.
De endelige udgifter til  

 honorarer skal være registrerede i BOSSINF.
 § 27.  Kommunalbestyrelsen meddeler den selvejende  

 institution en skriftlig godkendelse af den endelige anskaffelsessum.  

 Samtidig med denne meddelelse foretages en indberetning efter § 3 til  

 BOSSINF.
Udbetaling af realkreditlån og  

 ydelsesstøtte § 28.  Realkreditlån i form af indekslån, kan ikke  

 hjemtages som forhåndslån.
Stk. 2.  Optages et større realkreditlån, end den  

 endeligt godkendte anskaffelsessum giver mulighed for, skal lånet nedbringes.  

 Indfrielse af den regulerede obligationsrestgæld sker ved opkøb af  

 indeksobligationer til dagskurs.
Udgør det for meget optagne realkreditlån  

 mindre end 1 pct af anskaffelsessummen eller maksimalt 50.000 kr., skal der  

 dog ikke ske en indfrielse.
Merudgiften til denne belåning afholdes af  

 beboerne, uden at der udbetales offentlig støtte til denne del af  

 indekslånet.
Realkreditinstituttet skal indberette belåning ud over den  

 endeligt godkendte anskaffelsessum til BOSSINF.
§ 29.  Realkreditlån hjemtages senest, når sidste  

 bolig er klar til indflytning.
Den endelige finansiering sker ved  

 byggeregnskabets godkendelse, jf. § 26.
 § 30.  Udbetaling af realkreditlån kan ske etapevis,  

 når hver enkelt etape udgør en selvstændig funktionsdygtig enhed.
§ 31.  Ydelsesstøtte udbetales med virkning fra  

 hjemtagelsen af de enkelte og eventuelt etapevist udbetalte lån.
Udbetalingen  

 sker bagud i tilknytning til de i pantebrevene fastsatte terminer.  

 Udbetalingen kan dog først finde sted, når der er sket en indberetning efter  

 § 3.
Bestyrelse § 32.  I forbindelse med stiftelsen af den selvejende  

 institution vælges en bestyrelse.
Bestyrelsen skal bestå af mindst 3  

 personer.
 Stk. 2.  For de bofællesskaber, der er omfattet af § 86  

 a, stk. 3, nr. 2 i lov om boligbyggeri, skal bestyrelsen vælges blandt  

 beboerne.
 Stk. 3.  Oplysning om, hvem der er valgt til  

 bestyrelsen, indsendes til kommunalbestyrelsen.
 § 33.  Bestyrelsen leder den selvejende institution  

 efter reglerne i lov om boligbyggeri samt i denne bekendtgørelse og  

 vedtægterne.
Stk. 2.  Bestyrelsen vedtager vedtægter for den  

 selvejende institution.
Vedtægterne skal blandt andet indeholde bestemmelser  

 om bestyrelsens sammensætning og om valg til bestyrelsen.
 Stk. 3.  Vedtægterne for den selvejende institution  

 indsendes til kommunalbestyrelsen til godkendelse.
Lejefastsættelse, budgetlægning,  

 regnskabsaflæggelse og revision § 34.  Lejen fastsættes således, at den sammen med den  

 selvejende institutions eventuelle øvrige indtægter giver mulighed for at  

 afholde de udgifter, der er forbundet med driften, herunder til passende  

 henlæggelser og til afvikling af opsamlet driftsunderskud.
Stk. 2.  Boliglejen skal fordeles på  

 bofællesskabsboligerne indenfor den enkelte bofællesskabsbebyggelse under  

 hensyn til boligernes indbyrdes værdi.
Lejen for hus eller husrum, der  

 anvendes til andet end beboelse, fastsættes til den leje, der er sædvanlig  

 for tilsvarende lejemål i kvarteret eller kommunen med hensyn til  

 beliggenhed, art, størrelse, kvalitet, udstyr og vedligeholdelsestilstand.
 Stk. 3.  Den selvejende institution skal årligt henlægge  

 passende beløb til:
 Stk. 4.  Eventuelle opsamlede driftsunderskud skal  

 normalt afvikles over højst 3 år.
§ 35.  Den selvejende institutions likvide midler  

 skal, bortset fra en kontant beholdning, der skal holdes på det lavest mulige  

 niveau, anbringes som indlån i danske kroner på særskilt konto i  

 institutionens navn i et pengeinstitut i en EU-medlemsstat eller i danske  

 realkredit- eller statsobligationer, noteret på en fondsbørs i en  

 EU-medlemsstat.
Obligationerne skal anbringes på særskilt depotkonto noteret  

 på institutionens navn i Værdipapircentralen.
Stk. 2.  Samtlige den selvejende institutions ind- og  

 udbetalinger skal foregå direkte over en særskilt konto oprettet i  

 institutionens navn i et pengeinstitut.
Dette krav omfatter såvel  

 institutionens indtægter, udgifter, deposita og eventuel forudbetalt leje,  

 som indbetaling af beløb fra salg eller udtrækning af institutionens  

 obligationer.
 § 36.  Den selvejende institutions bestyrelse skal en  

 gang årligt lade foretage en gennemgang af ejendommens  

 vedligeholdelsestilstand og foretage en vurdering af, hvilke  

 vedligeholdelsesarbejder der skønnes nødvendige at udføre indenfor en nærmere  

 årrække.
 § 37.  Den selvejende institutions bestyrelse skal  

 hvert år udarbejde et budget over indtægter og udgifter for det følgende år.
 Stk. 2.  Driftsbudgettet skal udarbejdes så betids, at  

 eventuelle lejeforhøjelser kan træde i kraft ved regnskabsårets begyndelse.
 Stk. 3.  Kommunalbestyrelsen kan bestemme, at  

 driftsbudgettet og regnskabet skal udfærdiges i overensstemmelse med en  

 bestemt kontoplan, og/ eller et bestemt regnskabsskema skal anvendes.
§ 38.  Den selvejende institutions bestyrelse skal  

 hvert år udarbejde et årsregnskab.
Regnskabsåret fastsættes af  

 kommunalbestyrelsen.
 Stk. 2.  Lejen ved boligernes ibrugtagning skal  

 fastsættes foreløbig, således at der ved udlejningen tages forbehold om  

 senere lejeregulering, når byggeregnskabet er godkendt og den endelige  

 finansiering er foretaget.
Stk. 3.  Den årlige lejeregulering foretages med  

 virkning fra regnskabsårets begyndelse.
Lejeforhøjelser kan gennemføres med 3  

 måneders varsel eller 1 måneds varsel, hvis der i lejeaftalen er taget  

 forbehold herom over for den enkelte boligtager.
Stk. 4.  Forhøjelse af lejen skal varsles skriftligt og  

 skal indeholde oplysninger om forhøjelsens størrelse, dens beregning samt  

 grunden til forhøjelsen.
Forhøjelser som følge af moderniserings- og  

 forbedringsarbejder kan først træde i kraft fra det tidspunkt, forbedringen  

 tages i brug.
Der må tages forbehold for kommunalbestyrelsens godkendelse af  

 forhøjelsen.
§ 39.  I tilslutning til årsregnskabet afgiver den  

 selvejende institution en årsberetning, hvori der redegøres for den  

 økonomiske udvikling i regnskabsåret samt for forhold, som revisor måtte have  

 påtalt ved revisionen.
Herudover redegøres for eventuelle særlige økonomiske  

 problemer i bebyggelsen samt for de foranstaltninger, der er eller påtænkes  

 iværksat til løsning af problemerne.
Stk. 2.  Årsregnskabet skal revideres af en  

 statsautoriseret eller registreret revisor.
Revisor skal føre en  

 revisionsprotokol.
 Stk. 3.  Revisionen skal foretages i overensstemmelse  

 med god revisionsskik.
 Stk. 4.  Revisor har ret til at efterse alt  

 regnskabsmateriale og alle beholdninger og har krav på at få alle de  

 oplysninger og den bistand, som anses for nødvendig for udførelse af  

 revisionen.
 Stk. 5.  Revisor skal straks foretage indberetning til  

 institutionens bestyrelse og kommunalbestyrelsen, såfremt revisor konstaterer  

 uregelmæssigheder af væsentlig betydning for institutionens økonomiske drift.  

 Revisor skal ligeledes foretage indberetning til institutionens bestyrelse og  

 kommunalbestyrelsen, såfremt der opstår usikkerhed om, hvorvidt institutionen  

 kan overholde sine økonomiske forpligtelser.
Stk. 6.  Til brug for bestyrelsen skal revisor føre  

 revisionsprotokol.
Bestyrelsen skal nøje gennemgå protokollen, der forelægges  

 på ethvert bestyrelsesmøde, og enhver protokoltilførsel skal underskrives af  

 samtlige bestyrelsesmedlemmer.
 Stk. 7.  Årsregnskabet med årsberetning og udskrift af  

 revisionsprotokol samt andet materiale, der måtte være krævet af  

 kommunalbestyrelsen, indsendes af den selvejende institution til  

 kommunalbestyrelsen inden 6 måneder efter regnskabsårets afslutning.
 § 40.  Såfremt administrationen af den selvejende  

 institution varetages af en forretningsfører, skal forretningsføreren under  

 udøvelsen af hvervet iagttage god forretningsførerskik.
Kommunalbestyrelsens tilsyn § 41.  Kommunalbestyrelsen fører tilsyn med de  

 kollektive bofællesskaber, der er beliggende i kommunen.
 § 42.  Kommunalbestyrelsen påser, at den enkelte  

 bofællesskabsbebyggelse udgør en selvstændig økonomisk enhed, der udelukkende  

 behæftes og forpligtes af forhold, der vedrører de boenheder, som tilsagnet  

 vedrører.
 Stk. 2.  Kommunalbestyrelsen godkender den selvejende  

 institutions vedtægter og ændringer heri.
 Stk. 3.  Kommunalbestyrelsen kan til sikring af den  

 selvejende institutions forsvarlige drift, vedligeholdelse og administration  

 træffe de foranstaltninger, som findes nødvendige.
 Stk. 4.  Kommunalbestyrelsen kan forlange, at den  

 selvejende institution antager fornøden sagkyndig assistance til udfærdigelse  

 af regnskaber mv.
Stk. 5.  Kommunalbestyrelsen påser, at ejendommens  

 vedligeholdelsestilstand er forsvarlig, og kan påbyde nødvendige  

 vedligeholdelsesarbejder udført.
Kommunalbestyrelsen kan forlange, at  

 vedligeholdelsesarbejder udføres ved antagelse af fornøden sagkyndig  

 assistance.
 Stk. 6.  Har kommunalbestyrelsen stillet krav efter stk.  

 4 og 5, afholder den selvejende institution udgifterne hertil.
 § 43.  Kommunalbestyrelsen skal hvert år foretage en  

 kritisk gennemgang af bofællesskabets regnskab og påse, at  

 regnskabsmaterialet indsendes senest 6 måneder efter regnskabsårets  

 afslutning.
Stk. 2.  Kommunalbestyrelsen skal i forbindelse med sin  

 gennemgang nøje påse, Stk. 3.  Har revisor fremsat kritiske bemærkninger til  

 regnskabet eller forretningsgangen, eller finder kommunalbestyrelsen, at der  

 i øvrigt er grundlag for kritik, skal kommunalbestyrelsen pålægge den  

 selvejende institution at foretage de nødvendige foranstaltninger.  

 Kommunalbestyrelsen kan endvidere pålægge institutionen, at der søges rejst  

 erstatningskrav over for bestyrelsen, forretningsføreren,  

 bestyrelsesmedlemmer eller andre, der har påført institutionen tab som følge  

 af kritisable dispositioner eller udvist forsømmelighed.
 Stk. 4.  Kommunalbestyrelsen kan udpege en revisor til  

 på institutionens regning at foretage en fornyet revision af regnskaberne.
§ 44.  Kommunalbestyrelsen godkender lejen ved  

 institutionens ibrugtagelse, når den endelige finansiering er tilendebragt på  

 grundlag af de endelige byggeudgifter.
Institutionen indsender ansøgning om  

 godkendelse af lejen til kommunalbestyrelsen senest samtidig med, at  

 udlejningen påbegyndes.
§ 45.  Kommunalbestyrelsens godkendelse skal  

 indhentes, forinden der iværksættes forbedringsarbejder, der finansieres ved  

 låneoptagelse.
Ansøgning indsendes til kommunalbestyrelsen sammen med en  

 redegørelse for arbejdernes finansiering og den nødvendige lejeforhøjelse.
 § 46.  Kommunalbestyrelsen påser, at udlejningen af  

 boenheder sker til den berettigede personkreds efter § 86 a, stk. 3 og 6 i  

 lov om boligbyggeri.
§ 47.  Den selvejende institutions bestyrelse,  

 forretningsfører og revisor skal på forlangende give kommunalbestyrelsen  

 enhver oplysning til belysning af, om institutionen ledes og drives i  

 overensstemmelse med bestemmelserne i lov om boligbyggeri, regler udfærdiget  

 i medfør heraf samt institutionens vedtægter.
Institutionen skal endvidere  

 give Byggeskadefonden enhver oplysning, som er nødvendig til fondens  

 administration.
§ 48.  Likvidation af en selvejende institution skal  

 godkendes af kommunalbestyrelsen.
Likvidationen skal foretages af en  

 likvidator udpeget af kommunalbestyrelsen.
Stk. 2.  Ved likvidationen anvendes fremkomne midler til  

 betaling af gæld.
Fremkommer der herefter overskydende midler, anvendes disse  

 efter kommunalbestyrelsens afgørelse.
 § 49.  Kommunalbestyrelsens afgørelser efter dette  

 kapitel kan ikke indbringes for anden administrativ myndighed.
§ 50.  Kommunalbestyrelsen skal straks foretage  

 indberetning til Bygge- og Boligstyrelsen, såfremt den konstaterer  

 uregelmæssigheder af væsentlig betydning for institutionens eller ejendommens  

 drift.
Af indberetningen skal fremgå kommunalbestyrelsens indstilling samt  

 oplysning om, hvilke foranstaltninger kommunalbestyrelsen har truffet eller  

 agter at træffe.
Det samme gælder, hvis kommunalbestyrelsen konstaterer, at  

 institutionen ikke kan opfylde sine økonomiske forpligtelser eller hvis der  

 opstår udlejningsvanskeligheder af mere permanent karakter.
Kongeriget Danmarks Hypotekbank og  

 Finansforvaltning § 51.  Den selvejende institution kan efter opførelsen  

 ikke optage lån med sikkerhed i institutionens ejendom, uden at samtykke  

 forinden er indhentet fra Kongeriget Danmarks Hypotekbank og  

 Finansforvaltning.
Respekterer lånet indestående statsgaranterede lån, er  

 hypotekbankens samtykke dog unødvendigt.
 Stk. 2.  Hypotekbanken afgiver erklæringer om  

 statsgaranti for realkreditlån til finansiering af ejendomme, som har opnået  

 tilsagn om statsstøtte.
 Stk. 3.  Hypotekbanken kan meddele samtykke til, at lån  

 til finansiering af forandringer af en ejendom får sikkerhed sideordnet med  

 eller forud for statsgaranterede lån, når arbejdernes udførelse er godkendt  

 af kommunalbestyrelsen.
 Stk. 4.  Hypotekbanken afgør, i hvilket omfang der skal  

 ske ekstraordinær nedbringelse af statsgaranterede lån eller andre  

 foranstående lån i tilfælde af ekspropriation, frasalg eller anden  

 forringelse af pantet.
 Stk. 5.  Hypotekbankens afgørelser efter dette kapitel  

 kan ikke indbringes for anden administrativ myndighed.
Ikrafttrædelse § 52.  Reglerne i denne bekendtgørelse gælder uanset  

 modstående bestemmelser i vedtægter.
 § 53.  Bekendtgørelsen træder i kraft den 7. januar  

 1994.
 Stk. 2.  § 2, stk. 1 og 3, stk. 2, § 18, stk. 1, 2.  

 pkt., § 23 og § 27, stk. 1, 2. pkt. træder dog først i kraft den 15. februar  

 1994.
Bygge- og Boligstyrelsen, den 30.  

 december 1993 Rud Werborg / Vibeke Køie Bilag 1 Byggesagshonorar og bestyrelsesudgifter Byggesagshonorar og bestyrelsesudgifter må ikke overstige et beløb  

 udregnet på grundlag af den godkendte anskaffelsessum excl.  

 byggesagshonorar og bestyrelsesudgifter og incl. moms.
 Beregningen fremsendes med bygherrens ansøgning om godkendelse af  

 anskaffelsessummen inden byggeriets påbegyndelse (Skema B), og kan  

højst godkendes med beløb på grundlag af nedenstående skala.
 De godkendte beløb kan ikke senere forhøjes ved byggeriets afslutning.
 Ovenstående beløb er beregnet ud fra reguleringsindekset for boligbyggeri  

 pr. 1. juli 1991 (125). Beløbene følger udviklingen i reguleringsindekset for  

 boligbyggeri, som offentliggøres af Danmarks Statistik.
 Der kan tillægges moms til byggesagshonoraret, såfremt modtageren af  

 beløbet er momsregistreret.
Bilag 2 Beregning af etagearealer for støttet byggeri efter boligbyggeriloven Det støtteberettigede areal beregnes efter reglerne i bygningsreglementets  

 kap. 2.2.3, (BR-82) og i bilag A.2.2.3 til bygningsreglement for småhuse for  

 beregning af bebyggelsens etageareal med følgende undtagelser:
 1. I tagetager medregnes kun det til beboelse  

 udnyttede areal.
 2. Ved altangangshuse medregnes trapperummet og  

 halvdelen af altangangens areal, dog højst i 60 cm bredde.
3. Er indgang til beboelse, udhus eller kælder fælles,  

 medregnes halvdelen af indgangsarealet i etagearealet.
Dette gælder også i  

 tilfælde, hvor den fælles indgang er placeret i særskilt mellembygning.  

 Grænse for etagearealet er den mod udhus (garage) vendende side af fælles  

 mure og vægge.
4. Adgangsarealerne fordeles med lige store andele på  

 boligerne uanset disses størrelse.
Vægge, som danner skel mellem boliger,  

 medregnes med halvdelen af vægtykkelsen til hver bolig.
For gavlboligers  

 vedkommende medregnes den del af gavlens tykkelse, der svarer til halvdelen  

 af tykkelsen af lejlighedsskel, mens resten af gavlens tykkelse fordeles som  

 omtalt under 1. pkt.
For trapperums vedkommende medregnes hele  

 ydervægstykkelsen og halvdelen af de omgivende vægtykkelser.
Overdækkede  

 glasarealer medregnes ikke.
 5. Åbne etager, porte, luftsluser og lignende  

 medregnes ikke.
6. Udenomsrum som udhuse, vaskerier, varmecentraler,  

 pulterrum, garager, carporte og lignende medregnes ikke.
Bryggers indrettet  

 som grovkøkken medregnes, når der samtidig opføres udhuse i tilknytning til  

 bebyggelsen.
 7. Indrettes der erhvervsarealer og støttet  

 boligbyggeri med fælles adgangsforhold, medregnes halvdelen af det fælles  

 trapperum eller gangareal/indgangsareal til boligerne.
 8. Indrettes glasoverdækkede arealer i tilknytning til  

 boligen, som ikke opfylder kravene til anvendelse til helårsbrug, indgår  

 dette areal ikke i det støtteberettigede etageareal.
 9. Støtte efter § 67 i lov om boligbyggeri beregnes  

 således:
Bilag 3 Rammebeløb for støttet boligbyggeri pr. 1.1.1994.
Anm.
Indbyggertal svarende til seneste befolkningstal ifølge Danmarks  

 Statistik.
 Tillægget til etablering af elevator udgør 102.620 kr. pr. stop.
 Beløbene er inklusive byggelånsrenter, udtørringsudgifter og moms.
 For byggerier med tilsagn i 1992 og 1993 er de ovenstående rammebeløb  

 bindende ved godkendelse af anskaffelsessum før byggeriets påbegyndelse  

 (skema B-tilsagn).
For byggerier med tilsagn efter 1.1.1994 er de anførte beløb kun bindende  

 for kollektive bofællesskaber.
For de øvrige boligtyper er rammebeløbet  

 vejledende.
 Reguleringstillægget pr. måned er fastsat til 0,0 pct.
 Næste regulering af rammebeløbene sker pr. 1. april 1994.
Bilag 4 Bestemmelser som kommunalbestyrelsen i henhold til denne bekendtgørelses §  

 18, stk. 3, skal påse overholdt Byggestyrelsens bekendtgørelse nr. 551 af 11. november 1981 om byggeri i  

 vinterperioden.
 Byggestyrelsens cirkulære af 25. juni 1986 om ansvarsforhold ved  

 byggearbejder (5-årigt entreprenøransvar for mangler og byggeleveranceklausul  

 med 5-årigt ansvar for mangler).
 Byggestyrelsens cirkulære af 12. november 1986 om kvalitetssikring af  

 byggearbejder.
 Byggestyrelsens cirkulære af 6. januar 1987 om brug af beton.
 Basisbetonbeskrivelsen for bygningskonstruktioner 1986, udgivet af  

 Byggestyrelsen marts 1987.
 Byggestyrelsens cirkulære af 14. april 1989 om udbud af bygge- og  

 anlægsarbejder (udbudscirkulæret).
 Bygge- og Boligstyrelsens cirkulæreskrivelse af 28. februar 1990  

 vedrørende anvendelse af reglerne i »Almindelige bestemmelser for  

 teknisk rådgivning og bistand« (ABR 89) på aftaler om arkitekt- og  

 ingeniørydelser.
 Bygge- og Boligstyrelsens bekendtgørelse nr. 540 af 18. juli 1990 om  

 bygningsdrift.
 Bygge- og Boligstyrelsens bekendtgørelse nr. 541 af 18. juli 1990 om 5-års  

 eftersyn.
 Bygge- og Boligstyrelsens cirkulære af 5. september 1990 om kommunalt  

 tilsyn med udbud af byggearbejder i offentligt støttet byggeri, bortset fra §  

 5, stk. 3 og 4, der er ophævet ved denne bekendtgørelse.
 Bygge- og Boligstyrelsens bekendtgørelse nr. 677 af 7. oktober 1991 om  

 skadedækning fra Byggeskadefonden.
 Bygge- og Boligstyrelsens cirkulære af 10. oktober 1991 om pris og tid på  

 bygge- og anlægsarbejder.
