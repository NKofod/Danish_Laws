(Til samtlige ministerier m.v.) Hermed følger aftale af 26. oktober 1987 om ferieregler for statens  

 tjenestemænd.
Realitetsændringer og præciseringer i aftalen og i dette cirkulære er  

 markeret med streg i margenen.
Rent redaktionelle eller sproglige ændringer  

 er ikke markeret.
 Ud over bemærkningerne til enkelte bestemmelser henledes opmærksomheden på  

 følgende:
 I henhold til ferielovens § 2 er ansatte på tjenestemandslignende vilkår  

 omfattet af ferieloven, medmindre de er medlemmer af en pensionsordning, for  

 hvis forpligtelse staten indestår, og har ret til ferie med løn efter samme  

 regler som tjenestemænd i staten, folkeskolen eller folkekirken.
 Alle ansatte på tjenestemandslignende vilkår, uanset om de er omfattet af  

 ferieloven eller regler svarende til tjenestemænds, har dog ret til 1 1/2  

 pct. særlig feriegodrgørelse beregnet efter reglerne i ferieaftalens § 7.
Aftalen gælder også for tjenestemænd på Færøerne.
Der er dog ikke for  

 disse gennemført en arbejdstidsforkortelse pr. 1. januar 1987. Den  

 gennemsnitlige ugentlige arbejdstid udgør således fortsat 40 timer, der pr.  

 1. september 1988 nedsættes til 39 timer og pr 1. september 1990 til 38  

 timer.
Dette indebærer, at de i bemærkningerne ad § 8, stk. 2, og i §1, stk.  

 2, nævnte 7,8, 7,6 og 7,4 timer udgør 8,0, 7,8 og 7,6 timer for tjenestemænd  

 på Færøerne, ligesom divisoren i stedet for 2028, 1976 og 1924 vil udgøre  

 henholdsvis 2080, 2028 og 1976.
 Regler om ferie til etatselever, der aflønnes i henhold til aftale af 7.  

 juli 1987, er fastsat i nævnte aftales kap. 2.
 Retningslinier for udbetaling af visse særlige ydelser under ferie er  

 fastsat i Finansministeriets cirkulære af 23. oktober 1979, der tillige er  

 gældende for tjenestemænd i staten m.fl.
 Til aftalens enkelte bestemmelser bemærkes:
ad § 1, stk. 4, og § 10, stk. 3 Vedrørende feriegodtgørelsen gælder, at det er den fulde optjente  

 feriegodtgørelse (uden fradrag af skat), der fratrækkes i den for hele  

 ferieperioden beregnede løn før fradrag af skat.
ad § 1, stk. 5 Deltidsansatte, der ved arbejdstidsforkortelserne pr. 1. januar 1987, 1.  

 september 1988 og 1. september 1990 bevarer det hidtidige ugentlige timetal,  

 oppebærer løn under ferie i forhold til den aktuelle beskæftigelsesgrad,  

 uanset at beskæftigelsesbrøken var mindre i optjeningsåret, jf.  

 Finansministeriets cirkulære af 1. juni 1987, LP. nr. 036/87.
ad § 3 Med virkning for ferie, der skal afholdes i ferieåret 1987/88 eller  

 senere, gælder, at feriedage, der af tjenstlige grunde må udskydes til det  

 følgende ferieår, skal afvikles i form af frihed i dette ferieår.
Der vil  

 således ikke herefter kunne ydes kontant godtgørelse for manglende afholdelse  

 af ferie, ligesom yderligere udskydelse ikke vil kunne finde sted.
 Ferie fra tidligere ferieår, der i henhold til de hidtil gældende  

 bestemmelser i ferieaftalen af 14. juni 1985 er blevet udskudt til afvikling  

 i ferieåret 1987/88, kan dog fortsat konverteres til en kontant godtgørelse  

 efter reglerne i nævnte aftales § 3, stk. 3, i det omfang det ikke er muligt  

 at gennemføre afviklingen i form af frihed.
ad § 4, stk. 3 Spørgsmålet om eventuel suspension af ferie på grund af sygdom indtruffet  

 samtidig med eller efter feriens begyndelse skal af styrelsen som hidtil  

 forelægges for Nævnet for Helbredsbedømmelser i Tjenestemandssager til  

 vurdering af de angivne omstændigheder.
I styrelser, ved hvilke der er ansat  

 en personalelæge el. lign. eller tilknyttet en lægekonsulent, forelægges  

 spørgsmålet for denne, idet sagen dog i særlige tvivlstilfælde forelægges for  

 Finansministeriet, Lønnings- Pensionsdepartementet, der , indhenter den  

 fornødne lægelige udtalelse fra ministeriets lægekyndige konsulent.
ad § 5 Ferie kan ikke afvikles under barsels- og adoptionsorlov.
Dette gælder  

 under såvel perioder med løn som perioder med dagpenge.
For institutioner,  

 der holder lukket i længere perioder end de normale 5 ugers ferie, f.eks. på  

 undervisningsområdet, nødvendiggør reglen, at der træffes bestemmelse om,  

 hvilken del af perioden der betragtes som ferie, således at der kan ydes  

 tjenestemanden erstatningsferie for den del af ferien, der falder i barsels-  

 eller adoptionsorlovsperioden.
Såfremt der ikke ved institutionen træffes  

 anden bestemmelse, anses ferien for placeret med 5 uger regnet fra og med  

 mandag i den uge, som omfatter den 1. juli.
ad § 8 Ved beregningen af godtgørelse i henhold til § 8, stk. 2, vedrørende  

 fratræden med egenpension, uden at tilgodehavende ferie har været afholdt,  

 tages udgangspunkt i 7,8/2028 (pr. 1. september 1988 7,6/1976 og pr. 1.  

 september 1990 7,4/1924) af henholdsvis den umiddelbart forud for  

 afskedigelsen oppebårne årsløn og pensionen minus samordningsfradrag for hver  

 dag, den tilgodehavende ferie andrager.
Beregningen foretages i øvrigt  

 således, at der for hver fulde 6 tilgodehavende feriedage beregnes  

 godtgørelse for 5 arbejdsdage.
For den 6. feriedag udbetales der ikke  

 godtgørelse, jf. § 2, stk. 5, hvorefter der indgår 1 arbejdsfri dag som  

 afviklet ferie for hver fulde 5 dage, den pågældende holder ferie.
 P.M.V.
 E.B.
Eva Hoff Sonne Aftale mellem Finansministeriet og Statstjenestemændenes Centralorganisation I, Statstjenestemændenes Centralorganisation II, Akademikernes Centralorganisation (tjenestemandsudvalget) og Lærernes Centralorganisation om ferieregler for statens tjenestemænd I henhold til § 45, stk. 1, i lov om tjenestemænd i staten, folkeskolen og  

 folkekirken (tjenestemandsloven) aftales følgende:
Retten til ferie §1. Statens tjenestemænd har inden for ferieåret, der går fra 2. maj til  

 1. maj, ret til at holde ferie med løn i 2 1/2 arbejdsdag (jf. § 2, stk. 5)  

 for hver måneds tjeneste i løbet af det forudgående kalenderår  

 (»optjeningsåret«).
Stk. 2.  Tjenestemænd, der er ansat inden for  

 optjeningsåret eller efter optjeningsårets udløb, og som har erhvervet  

 ferieret under anden beskæftigelse, er berettigede til at holde sådan  

 tilgodehavende ferie mod fradrag af 1/2028 (fra 1. september 1988 1/1976 og  

 fra 1. september 1990 1/1924) af årslønnen for hver time, tjenestemanden  

 skulle have udført tjeneste den pågældende dag.
Såfremt der ikke for den  

 pågældende dag har været fastsat en bestemt arbejdstid, foretages fradrag for  

 7,8 (fra 1. september 1988 7,6 og fra 1. september 1990 7,4) timers tjeneste.
 Tilsvarende regel finder anvendelse under eventuel tjenestefrihed uden løn  

 for tjenestemænd, som ved ansættelsen ikke har optjent ret til ferie.
 Stk. 3.  Som ferieberettigende tjeneste betragtes fravær  

 på grund af sygdom, jf. dog § 8, stk. 3, barselsorlov med løn, adoptionsorlov  

 med løn, tjenestefrihed med løn og ferie.
Stk. 4.  Som ferieberettigende tjeneste betragtes  

 endvidere fravær på grund af tjenestefrihed uden løn (herunder barselsorlov  

 og adoptionsorlov uden løn i medfør af lov om barselsorlov) i perioder af  

 højst 6 måneders varighed.
I de tilfælde, hvor tjenestefrihed uden løn er  

 indrømmet med henblik på gennemgang af en videreuddannelse, der efter  

 styrelsens skøn er af betydning for pågældendes beskæftigelse, medregnes dog  

 perioder på til og med 1 år.
Som ferieberettigende tjeneste betragtes  

 herudover fravær på grund af militærtjeneste af højst 1 måneds varighed.
Hvis  

 tjenestemanden har haft lønnet beskæftigelse i sådanne fraværsperioder,  

 fradrages feriegodtgørelse optjent herved i den løn, tjenestemanden oppebærer  

 under ferie.
Stk. 5.  Tjenestemænd, der ved feriens afholdelse har  

 anden arbejdstid end i optjeningsåret, oppebærer løn under ferie med samme  

 brøkdel, som tjenesten i optjeningsåret har andraget.
Deltidsansatte, der i  

 forbindelse med arbejdstidsnedsættelserne pr. 1. januar 1987, 1. september  

 1988 og 1. september 1990 bevarer deres hidtidige timetal, oppebærer dog løn  

 under ferie med samme brøkdel, som tjenesten i ferieåret andrager.
Stk. 6.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, uden at dette er  

 blevet vederlagt som overarbejde, ydes for sådan tjeneste almindelig  

 feriegodtgørelse med 12 1/2 pct.
Der vil i så fald ikke samtidig heraf kunne  

 ydes særlig feriegodtgørelse ifølge § 7.
Tilrettelæggelse af ferien § 2. Ferien skal i videst muligt omfang gives samlet og i tidsrummet 2.  

 maj - 30. september.
Ved feriens tilrettelæggelse skal der inden for de  

 grænser, som tjenestens tarv kræver, tages størst muligt hensyn til  

 personalets ønsker.
Meddelelse om feriens placering gives så tidligt som  

 muligt.
Stk. 2.  Feriedage ud over 18 pr. år - herunder  

 forlænget ferie i henhold til stk. 3 - kan efter ansøgning, når afviklingen  

 skønnes forenelig med de tjenstlige forhold, sammenspares med henblik på  

 afvikling i sammenhæng senest inden 3 år efter udløbet af det ferieår, i  

 hvilket sammensparingen påbegyndes.
Den således sammensparede ferie kan  

 sammenlagt med den ordinære ferie i et enkelt ferieår maksimalt udgøre 11  

 uger, hvoraf højst 8 uger kan kræves afviklet i træk og efter styrelsens  

 nærmere bestemmelse fortrinsvis til afholdelse uden for ferieperioden.  

 Anmodning om sammensparing fremsættes i forbindelse med styrelsens  

 ferieplanlægning for det ferieår, hvori ferien normalt skulle være afholdt.  

 Tjenestemanden skal samtidig oplyse, i hvilket ferieår afvikling ønskes.  

 Tidspunktet for afvikling af sammensparet ferie fastlægges. jf. stk. 1, 2.  

 pkt., senest 3 måneder før påbegyndelsen af det ferieår, i hvilket  

 afviklingen skal ske.
Sammensparet ferie kan ikke omdannes til kontant  

 godtgørelse og kan ikke give grundlag for ferieforlængelse efter stk. 3.  

 Ovenstående ordning gælder ikke for undervisningsområder og for andre  

 områder, hvor ferien afholdes i forbindelse med institutionslukning.
 Stk. 3.  Har der af tjenstlige grunde ikke kunnet  

 tildeles en tjenestemand mindst 18 feriedage inden for den i stk. 1 nævnte  

 periode, er den pågældende berettiget til i den øvrige del af ferieåret at  

 holde forlænget ferie efter følgende regler:
Er der i perioden 2. maj - 30. september holdt ferie i Stk. 4.  Ferie uden for perioden 2. maj - 30. september  

 bør normalt ikke deles i mindre afsnit end 6 dage i sammenhæng.
 Stk. 5.  Er tjenesten tilrettelagt med 5 arbejdsdage om  

 ugen, indgår 1 arbejdsfri dag som afviklet ferie for hver fulde 5 dage, den  

 pågældende holder ferie.
 Dette gælder dog ikke særlige feriedage, der ydes som kompensation for  

 mistet helligdagsfrihed i henhold til § 13 i aftale af 29. april 1987 om de  

 for statens tjenestemænd gældende arbejdstidsregler.
 Stk. 6.  Helligdage i ferieperioden, der ville være  

 fridage for den pågældende, medregnes ikke som feriedage.
 § 3. Den enkelte styrelse kan bestemme, at afholdelse af optjent ferie  

 helt eller delvis skal udskydes, når ganske særlige tjenstlige forhold gør  

 sig gældende.
Stk. 2.  Udskudt ferie incl. eventuel ferieforlængelse i  

 henhold til § 2, stk. 3, overføres til og afvikles i det følgende ferieår, Stk. 3.  Udskydelse af ferie kan ikke finde sted i to på  

 hinanden følgende år.
Sygdom under ferie § 4. Sygedage i ferien betragtes - med de i stk. 2 og 3 nævnte  

 undtagelser - som feriedage.
 Stk. 2.  En tjenestemand, der bliver syg før tidspunktet  

 for den aftalte feries begyndelse og stadig er sygemeldt, når ferien skal  

 påbegyndes, vil være berettiget til at få ferien suspenderet.
Stk. 3.  Når særlige omstændigheder taler derfor, kan  

 styrelsen endvidere tillade, at ferie også i andre tilfælde suspenderes under  

 sygdom.
Ved afgørelsen af, hvorvidt sådan suspension kan foretages, skal der  

 eksempelvis tages hensyn til, om sygdommen er af længere varighed, om den er  

 af alvorligere karakter, om den hindrer tjenestemanden i at udnytte ferien på  

 rimelig måde, eller om den skyldes tilskadekomst under udførelse af  

 tjenesten.
 Stk. 4.  Såfremt ferie eller feriedage suspenderes efter  

 stk. 2 eller 3, gives der tjenestemanden erstatningsferie på et for  

 afløsningen belejligt tidspunkt og uden ferieforlængelse, selv om ferien må  

 tildeles uden for perioden 2. maj - 30. september.
Ferie i forbindelse med barsels- og adoptionsorlov § 5. Ferie kan ikke afvikles under barsels- og adoptionsorlov.
 Falder sådan orlov i forud tilrettelagte ferieperioder, tilkommer der  

 derfor tjenestemanden erstatsningsferie af tilsvarende omfang, dog uden  

 ferieforlængelse, selv om ferien må tildeles uden for perioden 2. maj - 30.  

 september.
Militærtjeneste § 6. Tjenestemænd, der indkaldes til aftjening af værnepligt af mere end  

 1 måneds varighed, er berettiget til almindelig feriegodtgørelse, jf. § 9,  

 stk. 1, for den inden indkaldelsen optjente, ikke afholdte ferie.
Efter  

 genoptagelse af tjenesten efter aftjent værnepligt er tjenestemanden  

 berettiget til at holde den under værnepligtsaftjeningen optjente ferie mod  

 fradrag i lønnen som anført i § 1, stk. 2.
Særlig feriegodtgørelse § 7. Ud over løn under ferie oppebærer tjenestemænd en særlig  

 feriegodtgørelse på 1 1/2 pct., som beregnes af samtlige i optjeningsåret  

 oppebårne indkomstskattepligtige beløb for tjenstligt arbejde, jf.dog § 8,  

 stk. 3, samt af tjenestemandens eget bidrag til AUD, ATP og eventuel  

 kapitalpensionsordning, med fradrag af særlig feriegodtgørelse.
 Stk. 2.  I tilfælde, hvor en tjenestemands ferie af  

 tjenstlige grunde udskydes, jf.§ 3, bevares retten til særlig  

 feriegodtgørelse.
Feriemæssig stilling ved afsked § 8. En tjenestemand, der afskediges med pension i henhold til kapitel 2  

 i lov om tjenestemandspension, skal før afskedigelsen holde den indtil  

 afskedigelsestidspunktet indtjente ferie.
Styrelsen kan dog i  

 undtagelsestilfælde efter forudgående forelæggelse for vedkommende minister  

 dispensere fra denne bestemmelse, såfremt særlige arbejdsmæssige forhold gør  

 sig gældende.
I forbindelse med afskeden udbetales hele den særlige  

 feriegodtgørelse, der er indtjent indtil afskedigelsestidspunktet, jf.dog  

 stk. 3.
 Stk. 2.  Har tilgodehavende ferie ikke kunnet afvikles  

 som anført i stk. 1, er tjenestemanden for en periode af samme længde som den  

 tilgodehavende ferie berettiget til en godtgørelse, der udgør forskellen  

 mellem den senest forud for afskedigelsen oppebårne løn og pensionen efter  

 eventuelt samordningsfradrag.
Stk. 3.  Ved opgørelse af tilgodehavende ferie medregnes  

 fravær på grund af sygdom umiddelbart forud for afskedigelsen ikke som  

 tjeneste.
Løn og andet vederlag, der er udbetalt under sådant fravær,  

 medtages endvidere ikke ved beregning af særlig feriegodtgørelse.
Stk. 4.  Såfremt tjenestemanden umiddelbart forud for  

 afskedigelsen har været fraværende på grund af sygdom i 6 måneder eller  

 derover, bortfalder retten til godtgørelse efter stk. 2 og særlig  

 feriegodtgørelse for så vidt angår ferie optjent i det pågældende samt det  

 forudgående optjeningsår.
Særlig feriegodtgørelse, der allerede er udbetalt  

 til en tjenestemand i fratrædelsesåret forud for meddelelsen om afsked,  

 bortfalder dog ikke.
 Stk. 5.  Bestemmelserne i stk. 1 og 2 finder tilsvarende  

 anvendelse på tjenestemænd, der afskediges med ventepenge eller rådighedsløn.
§ 9. En tjenestemand, der fratræder sin stilling uden at være omfattet af  

 § 8, er berettiget til feriegodtgørelse med 12 1/2 pct. af lønnen for det  

 tidsrum, den på fratrædelsestidspunktet tilgodehavende ferie vedrører.
Ved  

 beregningen ses der dog bort fra løn, der er udbetalt under ferie i det  

 tidsrum, der danner grundlag for godtgørelsen.
 Stk. 2.  Bestemmelsen i stk. 1 finder tilsvarende  

 anvendelse på tjenestemænd, der opnår ekstraordinær tjenestefrihed af mere  

 end 6 måneders, henholdsvis 1 års, varighed eller indkaldelse til  

 militærtjeneste af mere end 1 måneds varighed, jf.§ 1, stk. 4.
 Stk. 3.  Retten til særlig feriegodtgørelse bortfalder i  

 det omfang, der ydes feriegodtgørelse i henhold til stk. 1.
 Stk. 4.  Feriegodtgørelse i henhold til stk. 1 beregnes  

 og udbetales efter samme regler som feriegodtgørelse i henhold til  

 ferieloven.
Feriemæssig stilling ved genindtræden i tjenesten § 10. En tjenestemand, der genindtræder i tjenesten efter afskedigelse  

 med ventepenge eller rådighedsløn eller begrundet i helbredsbetinget  

 utjenstdygtighed, har ret til at afholde fuld ferie med løn i det ferieår,  

 der følger efter det ferieår, hvori genindtrædelse sker.
 Stk. 2.  Ved genindtrædelse i perioden 2. maj - 31.  

 december har tjenestemanden herudover ret til i det løbende ferieår at  

 afholde ferie med løn i 2 1/2 arbejdsdag, jf.§ 2, stk. 5, for hver fulde  

 måned, der på genindtrædelsestidspunktet resterer i kalenderåret.
 Stk. 3.  Har en tjenestemand i fraværsperioden haft  

 lønnet beskæftigelse, fradrages feriegodtgørelse optjent herved i den løn,  

 tjenestemanden oppebærer under ferie.
Specielle bestemmelser § 11. Foranstående bestemmelser kan ved aftale suppleres med særlige  

 regler for tjenestemænd i de enkelte styrelser.
Endvidere kan bestemmelserne  

 ved aftale fraviges for tjenestemænd, hvis arbejdsvilkår er af særlig  

 karakter, eller når andre særlige forhold måtte give grundlag herfor.
Ikrafttrædelses- og overgangsbestemmelser § 12. De hidtil gældende særlige feriebestemmelser for udsendte  

 tjenestemænd i udenrigstjenesten opretholdes, indtil aftale måtte blive  

 indgået.
 § 13. Denne aftale har virkning fra 1. april 1987 og kan opsiges med 3  

 måneders varsel, dog tidligst til 1. april 1989.
Stk. 2.  Aftale af 14. juni 1985 om de for statens  

 tjenestemænd gældende ferieregler ophæves med virkning fra 1. april 1987.
 København, den 26. oktober 1987.
Statstjenestemændenes Centralorganisation I Aage Andersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation Erik Stengaard Lærernes Centralorganisation Anker Christoffersen Finansministeriet P.M.V.
 E.B.
