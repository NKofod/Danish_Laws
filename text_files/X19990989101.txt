Afslag på frigivelse af  

 mindreåriges formue til brug ved finansiering af værgens faste  

 ejendom (II) Værgemålslovens § 39 "Civilretsdirektoratet har nu behandlet Deres  

 ansøgning om, at Deres søn M låner Dem 200.000 kr., mod  

 at De udsteder et pantebrev i Deres faste ejendom, beliggende  

 .......... .
 Vi finder efter en gennemgang af sagen ikke, at der  

 er grundlag for at tillade det ansøgte.
 Vi har truffet afgørelse efter  

 værgemålslovens § 25, stk. 2 og § 39.
Det fremgår af § 25, stk. 2, at forældre som  

 værger kan anvende barnets indtægter til dets underhold i  

 passende omfang og under hensyntagen til deres og barnets stilling.
Er  

 indtægterne ikke tilstrækkelige, kan værgen under hensyn  

 til værgemålets karakter bruge af formuen i passende omfang med  

 statsamtets godkendelse.
 Det fremgår af § 39, at værgen skal have  

 statsamtets godkendelse til forbrug af formue, der er omfattet af et  

 værgemål.
I tilfælde, hvor forældre er værger for  

 deres mindreårige børn, frigiver vi efter praksis normalt ikke  

 penge til udgifter til almindelig forsørgelse f.eks. mad, tøj,  

 bolig og fritidsaktiviteter.
Dette skyldes, at forældrene i  

 almindelighed selv skal betale sådanne udgifter.
Reglen om  

 forældrenes forsørgelsespligt fremgår af  

 børnelovens § 13. Vi kan dog undtagelsesvis frigive på grund af  

 forældrenes dårlige økonomi.
 Vi har desuden lagt vægt på  

 værgemålsbekendtgørelsens § 31, hvoraf det bl.a., at  

 penge, der tilhører personer under værgemål, kan anbringes  

 mod pant i fast ejendom, hvis pantebrevet sammenlagt med foranstående  

 prioriteter omregnet til kontantværdi har sikkerhed inden for 70 pct.  

 af den seneste offentlige kontantvurdering.
 Civilretsdirektoratet har i medfør af  

 værgemålsbekendtgørelsens § 33 mulighed for at dispensere  

 for reglen i § 31, hvis særlige omstændigheder taler herfor.
 Det fremgår af sagen, at M har en formue på  

 ca. 625.000 kr., og at renteindtægten af formuen udbetales til Dem.
Det fremgår endvidere af sagen, at De har en  

 årlig bruttoindtægt på ca. 211.000 kr., at Deres  

 månedlige nettoløn er på ca. 13.000 kr., hvortil kommer  

 børnebidrag, børnetilskud samt renter af M´s formue, i alt en  

 månedlige nettoindtægt på ca. 21.400 kr.
Ifølge det  

 indsendte budget er de faste månedlige udgifter på ca. 13.860 kr.
Det fremgår endvidere af sagen, at De bor i den  

 ovennævnte ejendom med M og hans to mindre søskende, og at  

 ejendommen er i sameje mellem Dem og Deres tidligere samlever, men at De nu  

 ønsker at købe hans andel af ejendommen.
Det er til  

 finansiering af dette køb, at De ønsker at låne 200.000  

 kr. af M.
 Det fremgår endelig af sagen, at den  

 ovennævnte faste ejendom pr. 1. januar 1998 er vurderet til 980.000  

 kr., at restgælden i ejendommen omregnet til kontantværdi  

 udgør ca. 706.000 kr., og at ejendommen blev købt af Dem og  

 Deres nu tidligere samlever for 4 måneder siden.
