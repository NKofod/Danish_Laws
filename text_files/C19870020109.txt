(Til samtlige ministerier og styrelser  

 m.v.) Samordningsfradrag for ægtefællens folkepension er under afvikling, jfr.  

 lov nr. 263 af 22. maj 1986 om ændring af lov om tjenestemandspension § 29,  

 stk. 3.
 Fra 1. januar 1988 nedsættes fradragsprocenten for ægtefællens  

 folkepension fra 1 1/2 pct. til 1 pct. af det pr. 1. januar 1987 gældende  

 grundbeløb for hvert års pensionsalder, som er lagt til grund ved  

 tjenestemandspensionens beregning.
 Det betyder en ændring af de satser for samordningsfradrag, der er anført  

 i tabel 1 og 4, i Finansministeriets cirkulære af 12. december 1986 om  

 ændring af samordningsfradragsreglerne pr. 1. januar 1987, pkt. 7, samt i  

 bilag A til cirkulære af 25. marts 1987 om regulering af pensioner m.v., pkt.  

 8.
 Samordningsfradragene beregnes stadig i forhold til grundbeløb på  

 henholdsvis 38.592 kr. årlig (enlig sats) og 35.448 kr. årlig (samgiftesats).  

 Satserne i tabel 2 og 3 i cirkulæret af 12. december 1986 er fortsat  

 gældende.
 De pr. 1. januar 1988 gældende satser fremgår af bilag A til dette  

 cirkulære.
Det samordningsfradrag, der svarer til erhvervsudygtighedsbeløbet, og som  

 trækkes, når en tjenestemandspensionist med forhøjet pension  

 (tjenestemandspensionslovens § 7 eller § 8) får dette beløb til højeste  

 sociale førtidspension, følger stadig størrelsen af  

 erhvervsudygtighedsbeløbet.
Fra 1. oktober 1987 udgør  

 erhvervsudygtighedsbeløbet 25.860 kr. årlig.
Hvis begge ægtefæller får  

 erhvervsudygtighedsbeløbet, udgør beløbet dog 18.870 kr. årlig.
 Til orientering bemærkes, at folkepensionens grundbeløb pr. 1. oktober  

 1987 er 40.092 kr. for enlige og 36.828 kr. for samgifte pensionister.
Eventuelle tvivlsspørgsmål forelægges Finansministeriet, Lønnings- og Pensionsdepartementet.
Finansministeriet, Lønnings- og Pensionsdepartementet, den 1. december  

 1987 P.M.V.
 E.B.
/Lene Larsen Satser for samordningsfradrag (sof) for folkepension med fuldt grundbeløb  

 1. januar 1988 - 31. marts 1988 for tjenestemandspensionister (* 1) (* 1) For personer, der får udbetalt folkepension med delvist grundbeløb,  

 nedsættes samordningsfradraget efter tabellerne til samme brøkdel, som er  

 anvendt ved beregningen af grundbeløbet.
 (* 2) Anvendes til a) ægtepar, hvor egenpensionisten får folkepension og  

 ægtefællen social førtidspension (§ 29, stk. 1), og b) samgifte  

 tjenestemandspensionister, der begge får folkepension (§ 28, stk. 3).
