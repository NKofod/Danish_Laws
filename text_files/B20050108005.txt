Bekendtgørelse  

 om tilskud til konsulentbistand til udflytning  

  

 af fyrværkerivirksomheder I medfør af den ved aktstykke nr. 191 af 22. juni 2005  

 tiltrådte tekstanmærkning nr. 110 ad § 08.22.45 på finansloven for 2005  

 fastsættes:
 Anvendelsesområde mv.
 § 1.  

  

 Bekendtgørelsen  

 finder anvendelse på behandling af fyrværkerivirksomheders ansøgning om  

 tilskud  

 til konsulentbistand i forbindelse med udflytning mv. i overensstemmelse med  

 akt nr. 191 af 22. juni 2005. Sikkerhedsstyrelsen administrerer  

 tilskudsordningen.
Stk. 2.  

  

 Der kan  

 gives tilskud til virksomheder, som den 22. juni 2005 havde tilladelse til at  

 drive virksomhed med fremstilling, import eller oplagring af fyrværkeri eller  

 havde indgivet ansøgning om fornyelse af en tidligere meddelt tilladelse.
Der  

 kan også gives tilskud til virksomheder, som ved fusion, overtagelse eller på  

 lignende måde er indtrådt i en tilladelse som nævnt i 1. pkt.
 Stk. 3.  

  

 Der kan  

 gives tilskud til virksomheder som nævnt i stk. 2, hvis afstandskrav  

 fastsat i Beredskabsstyrelsens tekniske forskrifter for fyrværkeri og andre  

 pyrotekniske artikler af 11. november 2005, gør det nødvendigt, at  

 virksomheden, eller væsentlige dele af den, permanent flytter til en ny  

 adresse, foretager væsentlige ombygninger eller opfører nye bygninger.
Stk. 4.  

  

 Der kan  

 gives tilskud til konsulentydelser, som vedrører 1)  

 	  

 rådgivning om de  

 ændrede afstandskrav i Beredskabsstyrelsens tekniske forskrifter for  

 fyrværkeri  

 og andre pyrotekniske artikler, 2)  

 	  

 rådgivning om hvor  

 virksomheden eller væsentlige dele af den kan placeres, eller hvilke  

 væsentlige  

 ombygninger eller tilbygninger virksomheden kan foretage sådan, at  

 virksomheden  

 overholder de ændrede afstandskrav i Beredskabsstyrelsens tekniske  

 forskrifter  

 for fyrværkeri og andre pyrotekniske artikler eller, 3)  

 	  

 rådgivning i  

 forbindelse med opnåelse af myndighedsgodkendelser, som er nødvendig for  

 dispositioner nævnt i nr. 2.
 Stk. 5.  

  

 Der kan  

 ikke gives tilskud til rådgivning, der vedrører den konkrete projektering  

 eller  

 udformning af byggeprojekter m.v.
Stk. 6.  

  

 Der kan højst  

 gives 300.000 kr. i tilskud.
I visse tilfælde, kan der dog gives op til  

 500.000  

 kr.
Det kan for eksempel ske, hvor udflytningen vedrører store oplag af  

 fyrværkeri.
Der kan kun gives tilskud til rådgivning udført af eksterne  

 konsulenter, og ikke til dækning af udgifter forbundet med egne medarbejderes  

 rådgivning.
Ansøgningsfrist og behandling af ansøgning § 2.  

  

 Ansøgning om tilskud efter denne bekendtgørelse kan indsendes til  

 Sikkerhedsstyrelsen fra den 22. november 2005. Ansøgningen kan indsendes  

 elektronisk.
 Stk. 2.  

  

 Ansøgning  

 om tilskud efter denne bekendtgørelse skal være modtaget senest 31. december  

 2006.
Indhold af ansøgningen om tilskud § 3.  

  

 Ansøgning om tilskud efter denne bekendtgørelse skal indsendes på et  

 ansøgningsskema udarbejdet af Sikkerhedsstyrelsen.
Følgende skal vedlægges  

 ansøgningen:
 1)  

 	  

 Navn, adresse,  

 telefonnummer og eventuelt e-mailadresse på den fyrværkerivirksomhed, som  

 søger  

 om tilskud.
 2)  

 	  

 Ansøgerens  

 CVR-nummer.
 3)  

 	  

 Kortmateriale eller  

 lignende oplysninger, som præcist viser virksomhedens beliggenhed i forhold  

 til  

 naboskel, karakteren og den aktuelle brug af nabogrunde, samt afstanden til  

 veje og stier.
 4)  

 	  

 Dokumentation for, at  

 der er indhentet tilbud fra mindst 2 konsulentvirksomheder på  

 rådgivningsopgaven vedrørende udflytning mv. af fyrværkerivirksomheden.
 5)  

 	  

 Referencer vedrørende  

 de tilbudsgivende konsulentvirksomheders erfaringer med lignende opgaver.
Behandling af ansøgning § 4.  

  

 Sikkerhedsstyrelsen behandler og meddeler tilsagn om tilskud i den  

 rækkefølge,  

 hvori ansøgninger modtages.
Der kan kun gives tilsagn om tilskud indenfor den  

 ramme på 5 mio. kr., som er afsat hertil i akt nr. 191 af 22. juni 2005.
 Stk. 2.  

  

 Sikkerhedsstyrelsen forelægger ansøgninger om tilskud for  

 Beredskabsstyrelsen,  

 som vurderer, om de ændrede afstandskrav i Beredskabsstyrelsens tekniske  

 forskrifter for fyrværkeri og andre pyrotekniske artikler gør det nødvendigt,  

 at virksomheden flytter til en ny adresse, foretager væsentlige ombygninger  

 eller opfører nye bygninger.
Udbetaling og dokumentationskrav § 5.  

  

 Fyrværkerivirksomheder, der har modtaget tilsagn om tilskud efter § 4,  

 indsender en anmodning om udbetaling af tilskud til Sikkerhedsstyrelsen.  

 Anmodningen  

 kan indsendes elektronisk.
Anmodningen kan først indsendes, når udgifterne  

 til  

 de konsulentydelser, som er omfattet af tilsagnet er afholdt.
Anmodningen  

 skal  

 være bilagt dokumentation i form af faktura eller lignende, der klart  

 specificerer arten af konsulentydelserne og hvornår ydelserne er leveret samt  

 udgifternes størrelse.
 Stk. 2.  

  

 Anmodning  

 om udbetaling jf. stk. 1, skal være ledsaget af en erklæring fra en  

 statsautoriseret eller en registreret revisor om, at de af virksomheden  

 afholdte omkostninger vedrører konsulentbistand i overensstemmelse med  

 tilsagnet.
Tilbagebetaling § 6.  

  

 Sikkerhedsstyrelsen kan træffe afgørelse om, at et tilsagn om tilskud  

 bortfalder eller at udbetalte tilskud skal betales tilbage helt eller delvist  

 med tillæg af sædvanlig rente, hvis der i forbindelse med indgivelse af en  

 ansøgning om tilskud er afgivet urigtige oplysninger eller fortiet  

 omstændigheder, der er af betydning for berettigelsen af tilsagnet eller det  

 ydede tilskud.
Det samme gælder, hvis der uberettiget er opnået tilsagn eller  

 modtaget tilskud fra Sikkerhedsstyrelsen.
Ikrafttræden § 7.  

  

 Bekendtgørelsen træder i kraft den 18. november 2005.
