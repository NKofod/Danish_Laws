Arbejdsformidlingskontorerne Under henvisning til AF-cirkl.nr. 30/82 af den 19.2.1982 om gradvis  

 opbygning af blanketmappesystemet til formidlingsblanketter m.fl. fremsendes  

 hermed - vejledning til blanketgang ved arbejdssøgendes tilmelding på AF, -  

 oplysningsskema for arbejdssøgende (AR 201) og vejledning hertil, - stamkort  

 (AR 220) og vejledning hertil, - stempelkort (AR 219) og vejledning hertil.
I.
Nye blanketter.
Oplysningsskemaet for arbejdssøgende og stamkortet skal tages i brug  

 gradvist, således at alle nytilmeldinger registreres på de nye blanketter.
De  

 eksisterende udfyldte oplysningsskemaer og stamkort kan fortsat anvendes,  

 indtil kontoret måtte finde det hensigtsmæssigt at udfylde nye blanketter for  

 andre tilmeldte.
 Da både oplysningsskema for arbejdssøgende AR 201/10-81 og stamkort AR  

 220/02-82 er ændret væsentligt i forhold til de tidligere blanketter, skal  

 eventuelt restoplag af AR 201/4-78 og AR 220/4.78 destrueres.
Derimod er det reviderede stempelkort AR 219/03-82 i forhold til den  

 tidligere blanket AR 219/08-78 kun ændret med hensyn til visse rubrikkers  

 indbyrdes placering.
Eventuelle restoplag af AR 219/08-78 kan således fortsat  

 anvendes.
Overgangen til det nye stempelkort vil herefter ske i takt med, at  

 restoplagene bliver opbrugt på AF-kontorerne og på trykkeriet.
II.
Vejledninger til blanketterne.
 Vejledningerne indeholder oplysninger om blanketgangen ved arbejdssøgendes  

 tilmelding på AF samt en beskrivelse af de enkelte blanketters formål,  

 anvendelse og udfyldelse.
Som nævnt i vejledningen til oplysningsskemaet for arbejdssøgende skal  

 kopien af oplysningsskemaet anvendes som led i sagsbehandlingen vedrørende §  

 65-arbejdet og arbejdstilbudsordningen.
Efter af AF-medarbejderen sammen med  

 den arbejdssøgende har gennemgået det udfyldte oplysningsskema, skal kopien  

 af skemaet derfor udleveres til den arbejdsløshedsforsikrede arbejdssøgende  

 med besked om, at vedkommende skal aflevere/sende kopien til sin  

 arbejdsløshedskasse, jfr. iøvrigt vejledningen til oplysningsskema for  

 arbejdssøgende.
 De nye blanketter og vejledninger indsættes i blanketmappen til  

 formidlingsblanketter under BLOK 1: OPLYSNINGER OM ARBEJDSSØGENDE.
 P.D.V.
