Bindende forhåndsbesked Reference SEL §§ 1, stk. 1, nr. 5a og stk. 6 samt 5 FUL § 8, stk. 6 LV 1997 S.B.2.1. og S.D.1.3.
Ligningsrådet blev anmodet om at besvare  

 følgende Spørgsmål 1) Skal afdelingen A (akkumulerende) omdannes fra  

 akkumulerende til udloddende, hvis afdelingen skal fusioneres med  

 afdelingerne B, C og D (alle udloddende) med B som den modtagende  

 afdeling? 2) Såfremt spørgsmål 1 besvares  

 bekræftende spørges om følgende:
3) Kan fremførte tab på aktier i de 2  

 indskydende afdelinger C og D og i den modtagende afdeling B udnyttes hos B  

 efter fusionen? Svar:
Ad 1) Ja, der skal ske omdannelse.
Ad 2) 3) Ja, tab kan fremføres i den modtagene afdeling  

 B.
 Sagsfremstilling og begrundelse:
Investeringsforeningen I ønsker at  

 gennemføre en fusion mellem 4 afdelinger.
Den ene afdeling   A   er  

 akkumulerende, medens de øvrige 3 afdelinger   B, C og D   er  

 udloddende.
B skal være den modtagende afdeling.
 Fusionen ønskes gennemført pr. 1. januar  

 1998.
Efter fusionsskattelovens § 14 stk. 2 skal  

 Ligningsrådet give tilladelse til fusion af investeringsforeninger.
Der  

 er imidlertid ikke i retspraksis eksempler på skattefri fusioner mellem  

 akkumulerende og udloddende afdelinger med den udloddende som den  

 fortsættende.
På denne baggrund fremsættes de ovenfor  

 omtalte spørgsmål.
 Vedrørende spørgsmål 1:
 Det er revisionsfirmaets opfattelse, at A skal omdannes  

 fra udloddende samtidig med, at fusionen gennemføres.
 Den lokale skatteforvaltning udtaler, at uanset at der i  

 fusionsskattelovens regler ikke ses at være krav om, at fusion kun kan  

 gennemføres mellem udloddende investeringsforeninger, er det efter  

 forvaltningens opfattelse nødvendigt at ændre A fra en  

 akkumulerende til en udloddende investeringsafdeling.
 Told- og Skatteregionen finder ikke, at omdannelse er  

 nødvendig.
 Ligningsrådet er enig med ansøgeren og  

 skatteforvaltningen i, at der forud for den påtænkte fusion  

 må foretages en omdannelse til udloddende afdeling.
 Vedrørende spørgsmål 2 a:
 Revisionsfirmaet anfører, at der i medfør af  

 SEL § 5 skal ske ophørsbeskatning af A, der som akkumulerende er  

 omfattet af § 1, stk. 1, nr. 5a og ved ændringen bliver omfattet af §  

 1, stk. 1, nr. 6. Når A ophører med at være akkumulerende,  

 bliver der udløst aktuel skat af samtlige skattepligtige avancer  

 på de aktiver, der er i behold pr. ophørsdagen den 31. december  

 1997. Ved opgørelsen anvendes som "afståelsessum"  

 aktivernes værdi den 31. december 1997.
 Såvel skatteforvaltningen som regionen er enig med  

 revisionsfirmaet.
 Ligningsrådet er enig i det anførte og  

 kan som følge heraf besvare spørgsmålet  

 bekræftende.
 Vedrørende spørgsmål 2b:
Efter revisionsfirmaets opfattelse udløses der ikke  

 beskatning hos medlemmerne ved omdannelsen fra akkumulerende til udloddende,  

 forudsat at der ikke sker udlodning fra afdelingen til medlemmerne i  

 forbindelse med overgangen, og at der ikke sker forrykkelser i det indbyrdes  

 forhold mellem medlemmerne som følge af overgangen, jf.
TfS  

 1994,696.
 Skatteforvaltningen og regionen tiltræder under  

 henvisning til den nævnte afgørelse revisionsfirmaets  

 opfattelse.
 Ligningsrådet kan ligeledes tiltræde  

 revisionsfirmaets opfattelse i og med, at Skatteministeriet, Departementet  

 ved den nævnte afgørelse har taget stilling til  

 spørgsmålet.
 Vedrørende spørgsmål 3:
Revisionsfirmaet anfører som sin opfattelse, at  

 fremførte tab på aktier ejet under 3 år i de 2 indskydende  

 afdelinger C og D og i den modtagende afdeling B kan udnyttes hos B  

 også efter en fusion.
Det er ligeledes revisionsfirmaets opfattelse, at  

 disse underskud ikke er omfattet af FUL § 8, stk. 6, idet der i bestemmelsen  

 alene henvises til underskud omfattet af LL § 15.
 Skatteforvaltningen og regionen er enig med  

 revisionsfirmaet.
Ligningsrådet kan ligeledes tiltræde,  

 at de fremførbare aktietab i de indskydende afdelinger og den  

 modtagende afdeling kan fremføres i den modtagende afdeling efter  

 fusionen.
Ligningsrådet finder, at der må lægges  

 afgørende vægt på formuleringen af FUL § 8, stk. 6.  

 Bestemmelsens 1. pkt. er formuleret således:
"Foreligger der ved fusionen i et af selskaberne  

 underskud fra tidligere år, kan dette underskud uanset bestemmelsen i  

 ligningslovens § 15 ikke bringes til fradrag ved det modtagende selskabs  

 indkomstopgørelse." Bestemmelsen omtaler udelukkende underskud omfattet af LL  

 § 15. Der nævnes intet om fremførbare aktietab efter ABL.
Der  

 kan herefter efter Ligningsrådets opfattelse sluttes  

 modsætningsvis fra bestemmelsen, således at underskud, der kan  

 fremføres efter ABL s regler herom bevares og kan udnyttes af den  

 modtagende afdeling.
