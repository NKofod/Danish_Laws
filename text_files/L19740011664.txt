 Den 23. november 1973 undertegnedes i Bern følgende  

 overenskomst mellem Danmark og Schweiz til undgåelse af dobbeltbeskatning  

 vedrørende skatter af arvemidler:
OVERENSKOMST mellem Kongeriget Danmark og Det schweiziske Forbund til undgåelse af  

 dobbeltbeskatning vedrørende skatter af arvemidler Kongeriget Danmark og Det schweiziske Forbund, der ønsker at indgå en  

 overenskomst til undgåelse af dobbeltbeskatning vedrørende skatter af  

 arvemidler, er blevet enige om følgende:
Overenskomstens anvendelsesområde Artikel 1 De af overenskomsten omfattede arvemidler 1. Denne overenskomst omfatter arvemidler efter  

 arveladere, som ved deres død havde bopæl i en af de kontraherende stater  

 eller i begge de kontraherende stater.
2. Overenskomsten finder ikke anvendelse på formue,  

 der hører til pengefideikommisser eller afløsningssummer for fideikommisser  

 (herunder danske len og stamhuse) eller på indkomst heraf.
De kompetente  

 myndigheder i de to stater vil i givet fald træffe særlig aftale til  

 undgåelse af en dobbeltbeskatning i enkelttilfælde af denne art.
Artikel 2 De af overenskomsten omfattede skatter 1. Denne overenskomst finder anvendelse på skatter af  

 arvemidler, der udskrives på hver af de kontraherende staters, deres  

 administrative underafdelingers eller deres lokale myndigheders vegne (også i  

 form af tillæg) uden hensyn til, hvorledes de opkræves.
 2. Som skatter af arvemidler anses alle skatter, som i  

 anledning af dødsfald opkræves som skatter af arvemidler, arveafgifter,  

 afgifter af formueovergang eller skatter af gaver med døden som  

 opfyldelsestermin.
 3. De gældende skatter, på hvilke overenskomsten  

 finder anvendelse, er især:
4. Overenskomsten skal også finde anvendelse på alle  

 skatter af arvemidler, som efter undertegnelsen af denne overenskomst måtte  

 blive pålagt ud over de gældende skatter eller i stedet for disse.
De  

 kompetente myndigheder i de kontraherende stater skal ved udgangen af hvert  

 år give hinanden underretning om de ændringer, der er blevet foretaget i  

 deres respektive skattelove.
 5. Overenskomsten finder ikke anvendelse på  

 beskatningen af i levende live ydede gaver og dotationer (Zweckzuwendungen),  

 der ikke er arveafgiftspligtige.
Definitioner Artikel 3 Almindelige definitioner 1. I denne overenskomst skal:
 2. Ved anvendelsen af denne overenskomst i en af de  

 kontraherende stater skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne stat gældende love om de skatter, hvorpå  

 overenskomsten finder anvendelse.
Artikel 4 Skattemæssig bopæl 1. Ved anvendelsen af denne overenskomst træffes  

 afgørelsen om, hvorvidt en arvelader ved sin død havde bopæl i en af de  

 kontraherende stater, efter denne stats lovgivning.
 2. Hvor en arvelader efter bestemmelserne i stykke 1  

 havde bopæl i begge de kontraherende stater, skal følgende regler gælde:
Beskatningsregler Artikel 5 Fast ejendom 1. Fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og inventar, der anvendes i landbrug og skovbrug,  

 rettigheder på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster; skibe og  

 luftfartøjer anses ikke for fast ejendom.
 3. Bestemmelserne i stykke 1 og 2 finder også  

 anvendelse på fast ejendom, der tilhører et foretagende, og på fast ejendom,  

 der anvendes ved udøvelsen af frit erhverv eller anden selvstændig virksomhed  

 af lignende art.
Artikel 6 Formue, der ikke udtrykkeligt er omtalt Formue, hvorpå artikel 5 ikke finder anvendelse, beskattes alene i den  

 stat, i hvilken arveladeren havde bopæl ved dødsfaldet.
Artikel 7 Fradrag for gældsforpligtelser Gældsforpligtelser fradrages efter forholdet mellem den del af boets  

 aktivmasse, som hver stat har beskatningsretten til, og den samlede af  

 arvelader efterladte aktivmasse.
Metode til ophævelse af dobbeltbeskatning Artikel 8 Den kontraherende stat, i hvilken arvelader ved sin død havde sin bopæl,  

 fritager den formue, som i medfør af denne overenskomst kan beskattes i den  

 anden kontraherende stat, for beskatning; imidlertid kan denne stat ved  

 fastsættelsen af skatten af den formue, til hvilken den bevarer  

 beskatningsretten, anvende den skattesats, som ville være bragt i anvendelse,  

 hvis den omhandlede formue ikke havde været fritaget for beskatning.
Særlige bestemmelser Artikel 9 Ikke-diskriminering 1. Statsborgere i en af de kontraherende stater skal  

 ikke i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som statsborgere i den anden stat under  

 samme forhold er eller måtte blive underkastet.
 2. Udtrykket "statsborgere" betyder:
 3. Beskatningen af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatningen af  

 foretagender i denne anden stat, der udøver samme virksomhed.
 Denne bestemmelse skal ikke kunne fortolkes som forpligtende en af de  

 kontraherende stater til at tilstå personer, som er hjemmehørende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den indrømmer de personer, der er bosat inden for dens eget  

 område som følge af personlig stilling eller forsørgerpligt over for familie.
 4. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden kontraherende stat hjemmehørende personer, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive underkastet.
 5. Udtrykket "beskatning" betyder i denne  

 artikel skatter af enhver art og betegnelse.
Artikel 10 Fremgangsmåden ved indgåelse af gensidige aftaler 1. Mener en person, at foranstaltninger, som er  

 truffet af en eller begge de kontraherende stater, resulterer eller vil  

 resultere i en beskatning af ham, som ikke er i overensstemmelse med denne  

 overenskomst, kan han, uanset hvilke retsmidler der står til rådighed ifølge  

 disse staters nationale lovgivning, forelægge sin sag for den kompetente  

 myndighed i en af de to stater.
 2. Den kompetente myndighed skal, hvis indsigelsen  

 forekommer den begrundet, og hvis den ikke selv kan nå til en passende  

 løsning, bestræbe sig på at løse sagen ved gensidig aftale med den kompetente  

 myndighed i den anden stat med henblik på at undgå en beskatning, der ikke er  

 i overensstemmelse med overenskomsten.
3. De kompetente myndigheder i de kontraherende stater  

 skal bestræbe sig på ved gensidig aftale at løse enhver vanskelighed eller  

 ethvert tvivlsspørgsmål, der måtte opstå med hensyn til fortolkningen eller  

 praktiseringen af overenskomsten.
De kan også rådføre sig med hinanden for at  

 undgå dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler i  

 overensstemmelse med de foregående stykker.
Hvor det for tilvejebringelsen af  

 enighed skønnes ønskeligt, at der finder en mundtlig meningsudveksling sted,  

 kan en sådan ske i en komite bestående af repræsentanter for de kompetente  

 myndigheder i de kontraherende stater.
Artikel 11 Diplomatiske og konsulære tjenestemænd 1. Denne overenskomst berører ikke de skattemæssige  

 begunstigelser, som i kraft af folkerettens almindelige regler eller i medfør  

 af bestemmelser i særlige overenskomster tilkommer diplomatiske eller  

 konsulære tjenestemænd.
 2. For så vidt formue ikke beskattes i modtagerstaten  

 som følge af de diplomatiske eller konsulære forrettigheder, der tilkommer en  

 person i kraft af folkerettens almindelige regler eller i medfør af særlige  

 internationale overenskomster, tilkommer beskatningsretten udsenderstaten.
Artikel 12 Territorial udvidelse 1. Denne overenskomst kan enten i sin helhed eller med  

 de fornødne ændringer udvides til ethvert område af Danmark, som i henhold  

 til artikel 3, stykke 1a) udtrykkeligt er holdt uden for overenskomsten, og  

 som pålægger skatter af samme eller væsentligt samme karakter som de skatter,  

 overenskomsten finder anvendelse på.
En sådan udvidelse skal have virkning  

 fra det tidspunkt og med de ændringer og under de betingelser, som måtte  

 blive fastsat og aftalt mellem de kontraherende stater i noter, der skal  

 udveksles ad diplomatisk vej.
 2. Medmindre andet aftales mellem de kontraherende  

 stater, skal opsigelse af overenskomsten fra en af de kontraherende stater i  

 henhold til artikel 14 medføre, at aftalen også ophører at gælde for ethvert  

 område, hvortil den er blevet udvidet i henhold til denne artikel.
Slutbestemmelser Artikel 13 Ikrafttræden 1. Denne overenskomst træder i kraft, når det ved  

 noteveksling bekræftes, at hver af de kontraherende stater har gennemført de  

 forfatningsmæssige foranstaltninger, som udkræves for ikrafttræden, og  

 overenskomsten finder herefter anvendelse på arvemidler efter personer, som  

 er afgået ved døden denne dag eller senere.
2. Med denne aftales ikrafttræden ophører  

 overenskomsten af 14. januar 1957 mellem Kongeriget Danmark og Det  

 schweiziske Forbund til undgåelse af dobbeltbeskatning vedrørende skatter af  

 arvemidler med at være i kraft.
Dens bestemmelser finder ikke længere  

 anvendelse på skatter, på hvilke nærværende overenskomst i medfør af stykke 1  

 finder anvendelse.
Artikel 14 Ophør Denne overenskomst forbliver i kraft, så længe den ikke er opsagt af en af  

 de kontraherende stater.
Enhver af de kontraherende stater kan opsige  

 overenskomsten ad diplomatisk vej under iagttagelse af en frist på mindst  

 seks måneder til ophør ved udgangen af et kalenderår.
I så fald finder  

 overenskomsten ikke længere anvendelse på arvemidler efter personer, som  

 afgår ved døden efter udløbet af det kalenderår, ved hvis udgang opsigelsen  

 har virkning.
 UDFÆRDIGET i Bern den 23. november 1973 i to eksemplarer, på dansk og  

 tysk, således at begge tekster har samme gyldighed.
For Kongeriget Danmark M.
G.
J.
Melchior For Det schweiziske Forbund Pierre Graber Overenskomsten trådte i medfør af artikel 13, stk. 1 i kraft den 15.  

 oktober 1974.
 Samme dato ophører den i artikel 13, stk. 2 nævnte overenskomst at have  

 virkning, jfr. udenrigsministeriets bekendtgørelse nr. 44 af 17. september  

 1957, Lovtidende C.
 I medfør af artikel 3, stk. 1a) omfatter overenskomsten ikke Færøerne og  

 Grønland.
 Udenrigsministeriet, den 31. oktober  

 1974.
 Ove Guldberg.
