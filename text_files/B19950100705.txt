 I medfør af § 22, stk. 2, i lov om erhvervsskoler, jf. lovbekendtgørelse  

 nr. 689 af 20. juli 1994, fastsættes:
§ 1.  Revisionen skal udføres af en statsautoriseret  

 eller registreret revisor og omfatter regnskabet for den selvejende  

 institutions samlede virksomhed.
Derudover omfatter revisionen kontrol af  

 institutionens tilskudsgrundlag samt sådanne øvrige opgørelser, hvor  

 afgivelse af særskilt revisorerklæring er foreskrevet af  

 Undervisningsministeriet.
 § 2.  Revisionen foretages i overensstemmelse med god  

 offentlig revisionsskik, jf. § 3 i lov om revisionen af statens regnskaber  

 m.m.
Stk. 2.  Ved revisionen efterprøves, om regnskabet er  

 rigtigt, og om de dispositioner, der er omfattet af regnskabsaflæggelsen, er  

 i overensstemmelse med meddelte bevillinger, love og andre forskrifter samt  

 med indgåede aftaler og sædvanlig praksis.
Endvidere foretages en vurdering  

 af, hvorvidt der er taget skyldige økonomiske hensyn ved forvaltningen af de  

 midler og driften af den selvejende institution, der er omfattet af  

 regnskabet.
 § 3.  Revisionen, herunder kontrollen af  

 tilskudsgrundlaget, kan udføres ved stikprøvevise undersøgelser og  

 tilrettelægges efter de retningslinier, der er angivet i bilag til  

 bekendtgørelsen.
 Stk. 2.  Revisionens omfang afhænger af skolens  

 størrelse, administrative struktur og forretningsgange, herunder den interne  

 kontrol og andre forhold af betydning for regnskabsaflæggelsen.
§ 4.  Der foretages revision i årets løb.
Revisor  

 foretager mindst en gang årligt et uanmeldt kasse- og beholdningseftersyn.  

 Som led i revisionen undersøger revisor de eksisterende forretningsgange,  

 herunder forretningsgangene vedrørende registrering af tilskudsudløsende  

 faktorer, med henblik på at påse, om den interne kontrol er betryggende.
§ 5.  Skolens ledelse skal give revisor de  

 oplysninger, som må anses af betydning for bedømmelsen af skolen.
Skolen skal  

 give revisor adgang til at gennemgå skolens regnskabsmateriale og  

 bestyrelsens forhandlingsprotokol og til at foretage de undersøgelser,  

 revisor finder nødvendige.
Skolen skal sørge for, at revisor får de  

 oplysninger og den bistand, revisor finder nødvendig for udførelsen af sit  

 hverv.
§ 6.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med forvaltningen af skolens midler, underretter revisor straks skolens  

 bestyrelse og påser, at bestyrelsen inden 3 uger sender indberetning til  

 Undervisningsministeriet sammen med revisors bemærkninger.
I modsat fald er  

 det revisors pligt at orientere Undervisningsministeriet.
Stk. 2.  Bliver revisor under sin revision eller på  

 anden måde opmærksom på, at fortsættelse af skolens drift er usikker af  

 økonomiske grunde, underretter revisor straks skolens bestyrelse.
Bestyrelsen  

 indsender revisors bemærkninger til Undervisningsministeriet med bestyrelsens  

 redegørelse.
§ 7.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde der er  

 udført, samt om alle væsentlige forhold, der har givet anledning til  

 bemærkninger.
 Stk. 2.  I beretningen oplyses specielt om revisors  

 undersøgelse af samt vurdering og konklusioner vedrørende institutionens  

 interne kontrol og registreringssystemer, institutionens formål (navnlig om  

 dispositioner udenfor formålet), sparsommelighed, produktivitet og  

 effektivitet.
Stk. 3.  Ved revisionen af årsregnskabet indføres  

 endvidere beretning om den udførte revision, herunder erklæring om Stk. 4.  I revisionsprotokollen indføres endvidere  

 oplysninger om foretagne uanmeldte kasse- og beholdningseftersyn, særlige  

 kontrolarbejder, afgivelse af særlige beretninger, rådgivning eller  

 assistance.
Stk. 5.  Det reviderede regnskab forsynes med påtegning,  

 hvoraf det skal fremgå, at regnskabet er revideret i overensstemmelse med  

 reglerne i denne bekendtgørelse.
Forbehold skal fremgå af påtegningen.
 Stk. 6.  Genpart af revisionsprotokollaterne for det  

 pågældende regnskabsår indsendes af skolen til Undervisningsministeriet  

 sammen med det af bestyrelsen godkendte og af revisor reviderede årsregnskab  

 samt eventuelle andre særskilt pålagte revisorerklæringer.
 § 8.  Bekendtgørelsen træder i kraft den 1. januar  

 1996 og har virkning for revision af årsregnskaber for 1995 og de følgende år  

 og for tilskudsgrundlag i 1996 og de følgende år.
 Stk. 2.  Samtidig ophæves bekendtgørelse nr. 608 af 5.  

 juli 1993 om revision m.v. ved erhvervsskoler og skolehjem.
Undervisningsministeriet, den 14.  

 december 1995 P.M.V.
Sten Grambye / Merete Friberg Bilag Revisors opgaver i forbindelse med revision af erhvervsskolernes  

 regnskaber 1. Revisionen tilrettelægges under hensyntagen til  

 skolens kasse- og regnskabsmæssige forretningsgange og  

 kontrolforanstaltninger, jf. i øvrigt § 3 i bekendtgørelsen.
 Som grundlag for revisionens gennemførelse udarbejder revisor en  

 revisionsplan, hvori der redegøres for revisionens indhold og omfang såvel i  

 årets løb som i forbindelse med årsregnskabet.
 2. Revisor påser, at skolens dispositioner,  

 registreringer og regnskabsaflæggelse sker i overensstemmelse med:
a. bestemmelserne i love, bekendtgørelser, cirkulærer m.v. samt skolens  

 vedtægt, b. generelle brugervejledninger for de etablerede løn- og  

 regnskabssystemer samt med reglerne i gældende regnskabsinstruks, c. skolens institutionsinstruks og d. de af Undervisningsministeriet udsendte bevillingsmeddelelser med de  

 heri indeholdte forudsætninger for bevillingerne.
 3.1. Revisor påser, at de af skolen etablerede forretningsgange er  

 betryggende, herunder:
a. om skolen følger de gældende interne disponerings- og  

 godkendelsesregler, b. om der er den fornødne personelle adskillelse mellem kasse-,  

 registrerings-, frigivelses- og systemadministratorfunktioner, c. om indtægts- og udgiftsposter er behørigt dokumenteret ved bilag,  

 kontrakter m.v. og registreret på de rigtige konti respektivt henført til de  

 rigtige formål, d. om skolens registreringer er tilstrækkeligt systematiseret til at  

 sikre, at alle indtægter bogføres, e. om skolen har etableret betryggende arbejdsgange for registrering af  

 antallet af årselever, skolehjemsårselever og årskostelever, f. om skolen har etableret betryggende forretningsgange vedrørende  

 rapportering af forbrugsoplysninger (regnskabstal), herunder sammenholdelse  

 af aktivitetsoplysninger med forbrug (regnskabstal), g. om de budgetansvarlige på skolen har et tilstrækkeligt grundlag for den  

 løbende budgetkontrol, og h. om der er etableret tilstrækkelige kontrolforanstaltninger ved  

 anvendelsen af edb-systemer.
 3.2. Revisionen af, at korrekt anvendelse af Økonomistyringssystemet for  

 erhvervsskolerne (ØSE) og Landbrugsskolernes administrative system (LAS) får  

 den korrekte virkning for opgaver udført i systemerne, udføres af revisorer  

 særligt udpeget af Undervisningsministeriet.
 4. Revisor kontrollerer, at skolens oplysninger til  

 brug ved beregningen af tilskud er rigtige, herunder at skolens registrering  

 af antallet af årselever, skolehjemsårselever og årskostelever er i  

 overensstemmelse med reglerne i Undervisningsministeriets Regnskabsinstruks:  

 ØSE - Økonomistyringssystem for erhvervsskolerne, henholdsvis  

 Undervisningsministeriets Regnskabsinstruks: LAS - Landbrugsskolernes  

 administrative system, jf. § 7 i Undervisningsministeriets bekendtgørelse om  

 tilskudsudbetaling og regnskabsføring ved erhvervsskoler m.v. sammenholdt med  

 reglerne om de pågældende uddannelser og reglerne om uddannelser udbudt som  

 åben uddannelse.
 Revisor attesterer oplysningerne i overensstemmelse med  

 Undervisningsministeriets regnskabsinstrukser (ØSE og LAS), før de indsendes  

 til Undervisningsministeriet, jf. dog nedenstående frister for attestation af  

 tilskudsgrundlag.
I forbindelse med attestationen af oplysninger vedrørende  

 tilskudsudbetaling- og beregning påser revisor, at opgørelsen af skolens  

 årselevtal, skolehjemsårselevtal og årskostelevtal på de enkelte uddannelser,  

 herunder registrering af forhold vedrørende enkeltelever og deres uddannelse  

 med relevans for tilskuddet, er korrekt, jf.
Undervisningsministeriets  

 Regnskabsinstruks: ØSE - Økonomistyringssystem for erhvervsskolerne og for de  

 tidligere landbrugsskoler Undervisningsministeriets Regnskabsinstruks: LAS -  

 Landbrugsskolernes administrative system.
 Revisor påser, at dele af heltidsuddannelser udbudt som enkeltfag under  

 åben uddannelse indberettes med den faktiske varighed, og at varigheden ikke  

 overstiger fagets varighed fastsat i skolens undervisningsplaner for  

 heltidsuddannelsen.
 Revisor attesterer skolens indberetninger af årselever,  

 skolehjemsårselever og årskostelever med udgangspunkt i kørselsloggen, som er  

 en udskrift fra Erhvervsskolernes Studieadministrative System (ESAS) over  

 stedfundne indberetninger af årselever, skolehjemsårselever og årskostelever.  

 Kørselsloggen skal opbevares på skolen.
 For de erhvervsskoler, der tidligere har været landbrugsskoler, attesterer  

 revisor skolens indberetning af årselever, skolehjemsårselever og  

 årskostelever med udgangspunkt i kørselsloggen, som er en fortløbende  

 nummereret udskrift af Landbrugsskolernes administrative system (LAS) over  

 stedfundne indberetninger af årselever, skolehjemsårselever og årskostelever.  

 Kørselsloggen skal opbevares på skolen.
Revisors attestation til Undervisningsministeriet, Erhvervsskoleafdelingen  

 skal afgives ved en erklæring på en særligt udarbejdet blanket.
På denne  

 blanket skal revisor endvidere anføre eventuelle ændringer og tilføjelser i  

 forhold til tilskudsgrundlaget, d.v.s. skolens indberetning af årselever,  

 skolehjemsårselever og årskostelever.
Revisors attestation skal afgives inden for nærmere fastsatte frister  

 således, at revisors bemærkninger kan nå at få virkning fra den næstfølgende  

 måneds tilskudsudbetaling.
Normalt vil revisors erklæring skulle være  

 Undervisningsministeriet, Erhvervsskoleafdelingen i hænde senest 14 dage  

 efter, at tilskudsudbetalingen har fundet sted.
Dersom skolen helt eller delvis skal tilbagebetale et allerede udbetalt  

 tilskud, tilbageføres det allerede udbetalte tilskud, hvorefter en ny  

 tilskudsudbetaling vil finde sted på korrigeret grundlag.
Er det nye  

 tilskudsbeløb mindre end det tidligere anviste, modregnes i næste måneds  

 tilskud.
 5. Revisor kontrollerer, om skolens  

 forbrugsoplysninger (regnskabstal) for et regnskabsår er rigtige og giver et  

 dækkende billede af skolens samlede aktivitet.
 6.1. På lønområdet skal revisionen omfatte kontrol af, at skolens  

 dispositioner sker i overensstemmelse med de af Finansministeriet fastsatte  

 eller aftalte bestemmelser om løn- og ansættelsesvilkår for det ved skolen  

 ansatte personale, d.v.s. at skolens personale aflønnes i henhold til  

 gældende overenskomster, aftaler m.m.
 Revisor skal i forbindelse med revisionen på lønområdet endvidere  

 kontrollere, om foreliggende brugervejledninger og vejledninger vedrørende  

 anvendelse af SCL-lønsystemet, og for de erhvervsskoler, der tidligere var  

 landbrugsskoler, de foreliggende brugervejledninger og vejledninger  

 vedrørende anvendelse af skolens lønsystem samt løninformationssystemet LIF  

 er fulgt.
 Revisor skal ved gennemgangen af skolens forretningsgange på lønområdet  

 samt efterfølgende revision af enkeltsager påse:
a. at ansættelse, herunder indplacering, afsked, andre statusændringer,  

 ydelse af tillæg samt registrering fravær foretages af dertil bemyndigede, b. at skolens opgørelse af lærernes aldersbetingede tidstillæg er korrekt,  

 jf. gældende arbejdstidsaftaler m.v., c. at skolens opgørelse af lærernes anciennitets- og  

 stedtillægsindplacering er korrekt, og at der på personalesagerne er  

 dokumentation for fornøden forudgående uddannelse, herunder beviser for  

 beståede eksaminer og prøver, pædagogisk uddannelse krævet ved ansættelsen og  

 tidligere beskæftigelse af relevans for lønanciennitetsfastsættelsen, d. at variable ydelser i form af over- og merarbejdsbetaling, timeløn samt  

 særlige ydelser m.v. er korrekt opgjort og dokumenteret ved specifikation af  

 præstationerne og attesteret af dertil bemyndigede personer, herunder - om overtid er korrekt behandlet i forhold til arbejdsforpligtelsen, og  

 om de øvrige regler for overarbejde er overholdt, - om tillæg, vederlag m.m. er ydet i overensstemmelse med fastlagte  

 regler, herunder regler for anvendelsen af lokallønsmidler, - om ydelser til time- og kvotalønnede er givet i overensstemmelse med  

 skolens undervisningsplanlægning, - om arbejdsforpligtelsen er opfyldt, herunder om lærerne udfører det  

 rettearbejde, der er forudsat ved fastlæggelsen af rettetiden, og - om særlige hverv og funktioner er udført i overensstemmelse med gældende  

 regler og arbejdstidsaftaler, og om de ved beregninger af tid til særlige  

 hverv og funktioner anvendte elevtal er i overensstemmelse med skolens  

 registrering af elever, e. at data, som den enkelte skole indrapporterer til lønsystemet, er  

 fuldstændige, nøjagtige, autoriserede og korrekt konteret via de respektive  

 løndelskoder (inddatabehandling), f. at skolens indrapporteringer har fået den tilsigtede virkning og har  

 givet sig udslag i korrekt lønberegning (uddatakontrol), og g. at skolen indrapporterer fuldstændige og korrekte oplysninger om løn-  

 og årsværksforbrug til løninformationssystemet LIF.
6.2. For erhvervsskoler, der ikke tidligere har været landbrugsskoler,  

 påhviler det revisionsmæssige ansvar for, at korrekt indrapportering til  

 SCL-lønsystemet får den korrekte virkning i lønsystemet (SCL-systemets  

 funktion og virkemåde) Rigsrevisionen.
Det revisionsmæssige ansvar for  

 korrekt indberetning til skattemyndighederne af SCL-anvist løn påhviler  

 ligeledes Rigsrevisionen.
For de erhvervsskoler, der tidligere har været  

 landbrugsskoler, påhviler det revisionsmæssige ansvar for, at korrekt  

 indrapportering til skolens lønsystem får den korrekte virkning i  

 lønsystemet, og for korrekt indberetning til skattemyndighederne af anvist  

 løn og for korrekt indberetning til løninformationssystemet LIF skolens  

 revisor.
 7. Under revisionen af skolens beholdninger m.v. påses  

 bl.a.:
a. at skolen periodisk vurderer de udestående fordringer med henblik på  

 undgåelse af tab, b. at skolen foretager korrekte og rettidige registreringer og afregninger  

 af merværdiafgift og andre indeholdte beløb, c. at skolen registrerer og værdiansætter udstyrs- og inventargenstande  

 m.v. i overensstemmelse med reglerne, jf.
Undervisningsministeriets  

 regnskabsinstrukser (ØSE og LAS), herunder påses stikprøvevis  

 tilstedeværelse, d. at varebeholdninger er registreret og værdiansat i overensstemmelse med  

 reglerne, jf.
Undervisningsministeriets regnskabsinstrukser (ØSE og LAS),  

 herunder påses stikprøvevis lagerbeholdninger, og e. at skolens anbringelser af likvide midler er sket i overensstemmelse  

 med skolens vedtægt og § 10 a, stk. 3, i lov om erhvervsskoler.
 8. Revisor skal foretage en vurdering af, om der ved  

 midlernes forvaltning er taget skyldige økonomiske hensyn (jf.  

 bekendtgørelsens § 2, stk. 2).
A.
Revisor kan under hensyntagen til sparsommelighedsaspektet bl.a.  

 undersøge:
a. om institutionen afholder lønudgifter til et for rigeligt eller  

 overkvalificeret personale eller til personer, der ikke opfylder  

 betingelserne for den pågældende stilling, b. om der er indhentet alternative tilbud ved køb af varer og  

 tjenesteydelser, c. om foreliggende rabatmuligheder er udnyttet, d. om likvide midler er anbragt fordelagtigt, e. om vedligeholdelses- og reparationsudgifter vedrørende ejendomme og  

 materiel er så betydelige, at nyanskaffelser må overvejes, f. om skolens lokaler, inventar, materiel m.v. udnyttes på en  

 hensigtsmæssig måde, og g. om fakturering sker umiddelbart efter præstationen af ydelserne, samt  

 at unødig kreditgivning undgås.
B.
Revisor kan under hensyntagen til produktivitetsaspektet bl.a.  

 undersøge om skolens præstationsmål gennem en årrække har udviklet sig  

 tilfredsstillende, eksempelvis ved udregning af nøgletal som f.eks.  

 lærerårsværksforbrug pr. årselev, udgifter pr. årselev til lærerløn,  

 materialer og udstyr.
 9. Revisor påser, at indgåede lejemål med  

 uopsigelighed på mere end ti år er godkendt af Undervisningsministeriet, og  

 at salg af fast ejendom, der ikke er godkendt af Undervisningsministeriet,  

 ikke har til formål, at hovedparten af skolens tilskudsberettigede  

 aktiviteter flyttes til lejemål, jf. § 11, stk. 3, i bekendtgørelse om  

 tilskudsudbetaling og regnskabsføring ved erhvervsskoler.
