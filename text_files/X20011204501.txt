Sambeskatning   vilkår 2.7.   udenlandsk  

 datterselskab I sambeskatningscirkulærets vilkår 2.7.  

 fremgår, at et udenlandsk selskabs skattepligtige indkomst skal  

 opgøres efter danske regler, hvis et dansk selskab er sambeskattet med  

 det udenlandske selskab.
Ligningsrådet blev anmodet om at fravige dette  

 vilkår.
Det danske moderselskab ejede et udenlandsk selskab og  

 dette selskabs udenlandske datterselskaber, hvor samtlige de udenlandske  

 selskaber var beliggende i det samme fremmede land.
De udenlandske selskaber  

 var sambeskattet efter både danske regler og det fremmede lands  

 regler.
Efter det fremmede lands sambeskatningsregler udlignes  

 indkomsten mellem sambeskattede selskaber ved betaling af koncernbidrag, som  

 er skattepligtige i det modtagende selskab og fradragsberettiget i det ydende  

 selskab.
Efter de danske regler betragtes dette som koncerntilskud, og ved  

 opgørelse af den skattepligtige indkomst for de udenlandske selskaber  

 vil der derfor ikke være fradrag for det ydede koncernbidrag, men  

 skattepligt for de modtagende selskaber.
Told- og Skattestyrelsen indstillede til  

 Ligningsrådet, at sambeskatningscirkulærets vilkår 2.7.  

 ikke skulle fraviges.
Selskabsskattelovens § 31 hjemler Ligningsrådet  

 mulighed for at fastsætte vilkår for opgørelsen af  

 sambeskatningsindkomsten.
De vilkår der fastsættes af  

 Ligningsrådet skal være i overensstemmelse med gældende  

 lovgivning.
Det må således anses for tvivlsomt, om  

 Ligningsrådet med hjemmel i selskabsskattelovens § 31, kan tillade  

 fravigelse af statsskattelovens § 6a, således at de udenlandske  

 selskab, som yder et koncernbidrag, får fradrag for dette  

 beløb.
 Endvidere står det frit for et selskab at  

 vælge og fravælge sambeskatning, men under sambeskatningen er de  

 sambeskattede selskaber undergivet de til enhver tid gældende  

 vilkår.
 Ligningsrådet tiltrådte Told- og  

 Skattestyrelsens indstilling.
