Betænkning afgivet af Skatteudvalget den 20. maj 2003 Betænkning over Forslag til lov om  

 ændring af lov om registreringsafgift af motorkøretøjer m.v.
(Nedsættelse af registreringsafgiften ved ekstraordinære  

 prisstigninger på personbiler) [af skatteministeren (Svend Erik Hovmand)] 1. Udvalgsarbejdet Lovforslaget blev fremsat den 23. april 2003 og var til 1.  

 behandling den 9. maj 2003. Lovforslaget blev efter 1. behandling henvist til  

 behandling i Skatteudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring i forbindelse med  

 fremsættelsen.
Den 5. og den 15. maj 2003 sendte skatteministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 3  

 skriftlige henvendelser fra Danmarks Automobilforhandler Forening og De  

 Danske  

 Bilimportører.
 Skatteministeren har over for udvalget kommenteret de skriftlige  

 henvendelser til udvalget.
Deputationer Endvidere har Danmarks Automobilforhandler Forening og De Danske  

 Bilimportører mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 15 spørgsmål til skatteministeren til  

 skriftlig besvarelse, som denne har besvaret med undtagelse af spørgsmål 15.  

 Dette spørgsmål forventes besvaret af skatteministeren inden 2. behandling af  

 lovforslaget.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Et  

  

 andet mindretal  

  

 i  

 udvalget (S) vil ved 3. behandling af lovforslaget stemme hverken for eller  

 imod lovforslaget.
 Socialdemokratiets medlemmer af udvalget bemærker, at det næppe  

 kan bestrides, at med lovforslaget vil den ekstraordinære afgiftsforhøjelse,  

 som en naturlig konsekvens af forhøjede producentpriser  med den  

 nuværende  

 afgiftsstruktur  blive delvis begrænset.
 Og kun delvis  fordi modellens konstruktion uvægerlig vil  

 medføre et omfattende bureaukrati, som igen vil påføre forhandlerne en  

 meromkostning, som alt andet lige vil blive overført på køberne.
Bureaukratiet understreges tydeligt i ministerens svar, jf.  

 bilag 31, hvor det oplyses, at der pr. 2. april 2003 var anmeldt priser på  

 11.088 biler.
Hertil var anmeldt 351.492 priser for tilvalg af forskelligt  

 ekstraudstyr! Begge størrelser vil skulle indgå i de månedlige reguleringer.  

 Det virker ganske uoverskueligt.
Ydermere må Danmarks Statistik, jf. bilag 26, fremhæve de  

 betydelige statistiske usikkerheder i det ønskede delindeks.
Usikkerheder,  

 som  

 stiger med detaljeringsgraden, men Danmarks Statistisk konkluderer dog,  

 » at det vurderes, at indekset over tid giver  

 et retvisende billede af prisudviklingen.  

 « Altså må det konstateres, at den valgte model indeholder en høj  

 grad af usikkerhed henset til ønsket om, at indekset skal danne grundlag for  

 månedlige reguleringer! Socialdemokratiet medvirker gerne til en omlægning, som dels  

 skal søge en lavere pris på biler generelt, men som i særdeleshed gør  

 afgiftssystemet langt mere logisk og gennemskueligt  og hvor der bliver  

 lagt  

 vægt på bilens fysiske egenskaber.
Her bør ikke mindst miljøfaktoren  

 prioriteres højt.
 I den forbindelse noterer Socialdemokratiet sig en positiv  

 holdning fra DF og KF, mens ministeren i sine svar klart afviser, at  

 regeringen  

 har tanker om en sådan omlægning.
 Det kan derfor undre, at også Venstre stemte for vedtagelse af V  

 80 af 27. april 2000, hvor den daværende regering netop blev pålagt at  

 udarbejde alternative afgiftsmodeller, som bl.a. skulle vægte miljøhensynet  

 højt.
 Kommentarer fra branchen belyser endvidere til fulde, at  

 forslaget er yderst uhensigtsmæssigt for såvel forhandlere som købere, og at  

 det i det hele taget er en lappeløsning  

 ,  

 som store dele af branchen helst havde været foruden, og hvor man  i  

 tråd med  

 Socialdemokratiets tilsagn  efterlyser en  

  

 reel  

  

 reform på området.
 Set i lyset af de fremførte argumenter fra branchen, sammenholdt  

 med regeringens udtrykte modvilje til at arbejde for en reel reform og ikke  

 mindst med baggrund i det meget tvivlsomme statistiske beregningsgrundlag kan  

 Socialdemokratiet ikke støtte lovforslaget.
 Et  

  

 tredje mindretal  

  

 i  

 udvalget (SF, RV, EL og KRF) indstiller lovforslaget til  

  

 forkastelse  

  

 ved 3. behandling.
Enhedslistens medlem af udvalget bemærker, at Enhedslisten går  

 ind for en politik, der både miljømæssigt og socialt er bæredygtig.
Det  

 betyder, at man skal føre en politik, som gavner transport, hvor  

 skadevirkningerne på miljøet er så små som muligt, og begrænser den  

 transport,  

 som skader miljøet.
Priserne skal holdes nede på den transport, som de  

 dårligst  

 stillede danskere benytter mest.
Regeringens politik går ud på det modsatte.
Regeringens politik  

 har således ført til, at priserne på den kollektive trafik stiger med op mod  

 20  

 pct. på to år, og regeringens investeringspolitik fokuserer ensidigt på  

 motorveje, mens den kollektive trafik og jernbanerne stort set intet får.  

 Regeringen har også opgivet at gennemføre en ændring af  

 registreringsafgiften,  

 som giver lettelser til de biler, som forurener mindst, og afgiftsforhøjelser  

 til de biler, som forurener mest.
Betingelsen for, at Enhedslisten vil indgå i forhandlinger om  

 ændringer af registreringsafgiften, er, at en sådan ændring indgår i en  

 sammenhængende politik på transportområdet.
Det er der ikke tale om her, så  

 derfor vil Enhedslisten stemme imod lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 220 Bilagsnr.
