 Radioanlæg og radiotjeneste m.v.
18.100 Definitioner 18.110 Generelt I dette kapitel skal følgende udtryk forstås som nedenfor angivet:
 .111 »Godkendt«: Godkendt af Teleinspektionen.
 .112 »MF-telefonianlæg«: Et radiotelefonianlæg, der er indrettet  

 for drift i frekvensbåndet 1605 til 4000 kHz.
 .113 »Nødradiopejlsender«: Radioanlæg, der i nødsituationer  

 benyttes til udsendelse af radiosignaler, der kan alarmere kyststationer,  

 redningscentraler, skibe eller fly, og som kan lokaliseres ved radiopejling.
 .114 »Radioreglementet«: Det radioreglement, som hører til eller  

 anses som hørende til den seneste internationale  

 telekommunikationskonvention, som til enhver tid måtte være i kraft.
 .115 »VHF-anlæg«: Et radiotelefonianlæg, der er indrettet for  

 drift i det maritime frekvensbånd mellem 156 og 174 MHz.
 .116 »SES-anlæg«: En godkendt skibsjordstation.
 .117 »Vagtmodtager«: Radiomodtager, der kun modtager på den  

 radiotelefoniske nødfrekvens 2182 kHz og er forsynet med en anordning, der  

 blokerer for andre signaler end foreskrevne alarmsignaler.
18.200 Udrustning med radioanlæg 18.210 Radioanlæg.
 Fiskeskibe skal være udrustet med radioanlæg i overensstemmelse med pkt.  

 18.211 til pkt. 18.215.
 .211 VHF-anlæg.
 For fiskeskibe med en tonnage på 20 og derover, men med en længde L mindre  

 end 35 m kræves 1 anlæg.
 For fiskeskibe med en længde L på 35 m og derover kræves 2 anlæg.
 .212 MF-telefonianlæg m.v.
 Når det for skibet fastsatte fartsområde omfatter fart uden for Østersøen,  

 indre danske farvande, Kattegat, Skagerrak og Nordsøen øst for 7 grader 30  

 minutter østlig længde og 25 sømil vest for Norges kyst indtil 64 grader  

 nordlig bredde, eller hvis fartsområdet omfatter lokal fart ved Færøerne uden  

 for 20 sømil fra kysten eller fart ved Grønland, gælder følgende:
 For fiskeskibe med en tonnage på 20 og derover, men under 1600 kræves 1  

 anlæg.
 For fiskeskibe med en tonnage på 1600 og derover kræves 1 anlæg, der  

 tillige er indrettet med automatisk telex i de maritime frekvensbånd mellem  

 4000 og 27500 kHz, samt 1 SES-anlæg.
 .213 2182 kHz vagtmodtager.
 Ethvert fiskeskib med en længde L på 24 m og derover, som i henhold til  

 kapitel XVII, pkt. 17.221, er udrustet med nødradiopejlsender, skal være  

 udrustet med en 2182 kHz vagtmodtager.
 .214 Fiskeskibe, hvis fartsområder er begrænset til sejlads udelukkende i  

 havne, kanaler, åer, indsøer og lignende stærkt beskyttet farvand, kan  

 fritages for at være udrustet med radioanlæg.
 .215 Hvor særlige forhold gør sig gældende, kan Søfartsstyrelsen fastsætte  

 særlige krav med hensyn til udrustning med radioanlæg.
 18.220 Almindelige bestemmelser.
.221 Foreskrevne MF-telefonianlæg og VHF-anlæg skal være elektrisk  

 adskilte og uafhængige af hinanden.
Der må således ikke forekomme fælles  

 komponenter, og anlæggene skal fremtræde som selvstændige uafhængige enheder.  

 Anlæggene kan være tilsluttet samme energikilde og reserveenergikilde.
.222 Ved MF-telefonianlæg skal der være fast anbragt et pålideligt ur med  

 en urskive, hvis diameter er mindst 12,5 cm, og som er tydeligt mærket for  

 tavshedsperioderne for den radiotelefoniske nødfrekvens 2182 kHz.
Uret skal  

 være forsynet med en tydelig sekundviser, og dets visning skal let kunne  

 aflæses fra det sted, hvor anlægget (anlæggene) betjenes.
.223 Ved foreskrevne MF-telefonianlæg og VHF-anlæg skal der findes en  

 pålidelig nødbelysning, der drives fra den i pkt. 18.251 beskrevne  

 strømforsyning.
Nødbelysningen skal være fast installeret og således, at den  

 på tilfredsstillende måde belyser radioanlæggenes betjeningshåndtag, det i  

 pkt. 18.222 beskrevne ur samt foreskrevne opslag vedrørende betjening af  

 radioanlæggene og fremgangsmåden ved udsendelse af nødmelding.
 .224 Strømførende dele af radioanlæggene skal være skærmet mod berøring i  

 et sådant omfang, at det ikke er muligt at komme til skade under drift eller  

 eftersyn uden ved mangel på tilbørlig forsigtighed.
 .225 Der skal findes syremåler eller andet tilsvarende middel til at  

 bestemme ladetilstanden på batterier.
 .226 Der skal findes de for en forsvarlig drift fornødne reservedele.
.227 Ved ethvert radioanlæg skal der findes et tydeligt opslag om pligten  

 til at lytte på nødfrekvensen, forinden sending på denne påbegyndes, samt om  

 fremgangsmåden ved udsendelse af nødmelding.
Opslaget skal være anbragt  

 således, at det er fuldt synligt fra det sted, hvor radioanlægget betjenes.
 .228 Ved ethvert radioanlæg skal der findes et opslag, der giver ukyndige  

 vejledning i under en nødsituation at starte anlægget og udsende nødopkald.
 Der skal desuden findes et opslag med tydelig angivelse med almindelige  

 skrifttegn af skibets radiokaldesignal.
.229 Det skal dagligt, samt forinden skibet forlader havn, kontrolleres,  

 at radioanlæggene er i forskriftsmæssig og driftsikker stand, samt at  

 radioanlæggenes energikilder har den foreskrevne ydeevne.
Føres skibsdagbog,  

 skal der i denne gøres bemærkning herom.
 18.230 VHF-anlæg.
 .231 Et VHF-anlæg omfatter en sender/modtager samt en eller flere  

 antenner.
 .232 Mindst 1 foreskrevet VHF-anlæg skal være installeret i styrehuset.  

 Øvrige foreskrevne VHF-anlæg skal være installeret i eller i umiddelbar  

 nærhed af styrehuset.
 .233 VHF-anlæg skal være af godkendt type.
.234 De VHF-kanaler, der er nødvendige for sikker navigering, skal kunne  

 betjenes fra broen på et for navigatøren umiddelbart tilgængeligt sted.
Kan  

 skibet manøvreres fra brovingerne, skal disse kanaler også kunne betjenes fra  

 disse positioner.
 .235 VHF-antennen (antennerne) skal være anbragt så højt som muligt, og  

 der skal være fri udstråling i alle retninger.
 18.240 MF-telefonianlæg.
 .241 Et MF-telefonianlæg skal omfatte en sender, en modtager samt et  

 antenneanlæg.
 .242 MF-telefonianlæg skal være installeret i eller i umiddelbar nærhed af  

 styrehuset.
.243 a) Senderen skal være godkendt.
Den skal være forsynet med et  

 antenneamperemeter og have en sådan effekt, at der om dagen og under normale  

 forhold på 2182 kHz kan opnås god taleforbindelse fra skib til skib over en  

 afstand på 150 sømil.
Ved fastsættelse af senderens rækkevidde forudsættes en  

 feltstyrke af mindst 25 mikrovolt pr. meter i den krævede afstand.
 .244 Modtageren skal være af godkendt type.
 .245 a) Sendeantennen skal være beskyttet mod brud, hvis den er ophængt  

 mellem understøtninger, som kan komme i svingninger.
 18.250 Strømforsyning.
 .251 De foreskrevne MF-telefonianlæg og VHF-anlæg skal kunne drives fra en  

 energikilde, der opfylder følgende krav:
 18.260 Nødradiopejlsendere.
.261 Om bord i et fiskeskib, der i henhold til kapitel XVII, pkt. 17.221,  

 skal være udrustet med nødradiopejlsender, må der kun forefindes  

 nødradiopejlsendere af godkendt type.
De i henhold til disse forskrifter  

 påbudte nødradiopejlsendere skal kunne sende på frekvensen 121,5 MHz med en  

 udstrålet spidseffekt på mindst 250 milliwatt samt på mindst een af  

 nedenstående frekvenser:
.262 En nødradiopejlsender skal drives fra et indbygget batteri, der har  

 tilstrækkelig kapacitet til mindst 48 timers uafbrudt drift.
Batteriets  

 lagerholdbarhedstid skal være mindst 2 år.
Udskiftning af batteri skal finde  

 sted med intervaller svarende til højst halvdelen af lagerholdbarhedstiden.
.263 Nødradiopejlsenderen skal afprøves mindst hver 12. måned.
Ved  

 afprøvningen skal den i anlægget indbyggede kunstige antenne benyttes.
Dato  

 for afprøvning og udskiftningstidspunkt for batteriet skal være tydeligt  

 angivet på anlægget.
Afprøvning og udskiftning af batterier skal foretages af  

 det pågældende anlægs fabrikant eller serviceorganisation.
 18.270 2182 kHz vagtmodtager.
.271 Vagtmodtageren skal være af godkendt type og installeret i  

 styrehuset.
Den skal være tilsluttet en særskilt antenne.
 .272 Den i vagtmodtageren indbyggede anordning, der blokerer for andre  

 signaler end foreskrevne alarmsignaler, må kun benyttes, når forholdene efter  

 skibsførerens skøn er af en sådan art, at opretholdelse af lyttevagten ville  

 kunne forstyrre skibets sikre drift og navigering.
18.300 Vagttjeneste .311 I et fiskeskib, som i henhold til disse bestemmelser skal være  

 udrustet med 2182 kHz vagtmodtager, skal der, når skibet er i søen, til  

 stadighed holdes vagt på den radiotelefoniske nødfrekvens 2182 kHz ved hjælp  

 af vagtmodtageren.
 .312 I et skib, som er udrustet med VHF-anlæg, skal der, når skibet er i  

 søen, til stadighed holdes vagt på kanal 16 (156,8 MHz).
 I skibe med 1 VHF-anlæg kan lyttevagten afbrydes, når der afvikles  

 korrespondance på andre frekvenser.
18.400 Betjeningsforhold .411 I fiskeskibe med en længde L mindre end 35 m skal mindst 1 medlem af  

 besætningen være i besiddelse af behørigt certifikat som radiotelefonist.
 .412 I fiskeskibe med en længde L på 35 m og derover skal skibets fører og  

 samtlige navigatører være i besiddelse af behørigt certifikat som  

 radiotelefonist.
 .413 I fiskeskibe, der i henhold til pkt. 18.212 skal være udrustet med  

 radiotelex, skal skibets fører og samtlige navigatører tillige have  

 gennemgået et af Søfartsstyrelsen godkendt kursus i radiofjernskrivning.
18.500 Journalføring .511 I skibe, hvor der føres skibsdagbog, skal der i denne indføres  

 oplysning om alle hændelser i forbindelse med radiotjenesten, som er af  

 betydning for sikkerheden for menneskeliv på søen.
18.600 Overgangsbestemmelser .611 For nye fiskeskibe, som sættes i drift på eller efter datoen for  

 disse forskrifters ikrafttræden, gælder forskrifterne i fuldt omfang.
 .612 For eksisterende fiskeskibe, der i forvejen er udstyret med  

 radioanlæg, gælder forskrifterne i fuldt omfang ved nyinstallationer eller  

 ved udskiftning af eksisterende anlæg.
 .613 For eksisterende fiskeskibe, der ikke i forvejen er udstyret med  

 radioanlæg, skal forskrifterne være opfyldt i fuldt omfang senest 2 år efter  

 ikrafttrædelsestidspunktet.
