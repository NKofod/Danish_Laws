 Manden var født den 18. maj 1948.
 Hustruen var født den 17. september 1947.
 Familien var barnløs.
 Samrådet havde den 4. april 1978 godkendt ansøgerne som adoptivforældre  

 til et fremmedartet barn uden handicap i alderen 0-30 måneder.
Vedkommende organisation bragte herefter en dreng fra Chile, født den 2.  

 februar 1976, i forslag.
Barnets IK var efter det oplyste 83.
 Den 12. september 1978 afslog samrådet at godkende ansøgerne som  

 adoptivforældre under henvisning til, at barnet ikke var omfattet af den af  

 samrådet givne godkendelse.
Organisationen indbragte samrådets afgørelse for nævnet med anmodning om  

 godkendelse af den stedfundne matching.
Nævnet blev samtidig anmodet om at  

 træffe en afgørelse så betids, at barnets hjemrejse fra Chile ikke blev  

 urimelig forsinket.
Til brug for nævnets behandling af sagen havde nævnets børnepsykiatriske  

 medlem en indgående drøftelse med ansøgerne om deres adoptionsønske, herunder  

 om de mente at turde påtage sig et barn som det foreslåede.
Efter samtalen  

 udtrykte ansøgerne ønske om at blive godkendt som adoptivforældre til det  

 pågældende barn.
 Adoptionsnævnet besluttede herefter at godkende matchingen.
 P.N.V.
Hornslet Til samtlige adoptionssamråd og socialcentre.
