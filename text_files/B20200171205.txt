Bekendtgørelse om ændring af bekendtgørelse om delegation af social- og indenrigsministerens beføjelser efter akt nr. 128 af 2. april 2020, akt nr. 164 af 14. maj 2020, akt nr. 169 af 14. maj 2020, akt nr. 205 af 11. juni 2020, akt nr. 298 af 1. oktober 2020 og akt nr. 42 af 12. november 2020 til Socialstyrelsen § 1 I bekendtgørelse nr. 1669 af 22. november 2020 om delegation af social- og indenrigsministerens beføjelser efter akt nr. 128 af 2. april 2020, akt nr. 164 af 14. maj 2020, akt nr. 169 af 14. maj 2020, akt nr. 205 af 11. juni 2020, akt nr. 298 af 1. oktober 2020 og akt nr. 42 af 12. november 2020 til Socialstyrelsen foretages følgende ændringer:
 1. Bekendtgørelsens titel affattes således:
 »Bekendtgørelse om delegation til Socialstyrelsen af social- og indenrigsministrens beføjelser efter en række aktstykker i 2020«.
 2. Efter § 2 indsættes:
»§ 2 a.
Følgende beføjelser efter akt nr. 49 af 26. november 2020 delegeres fra social- og indenrigsministeren til Socialstyrelsen:
 1) Socialstyrelsen bemyndiges til at fastsætte regler om anvendelse af bevilling, herunder vilkår for tilskud, udbetaling af tilskud, tilbagebetaling af tilskud og renter, regnskab, revision og rapportering af tilskud samt tilsyn og kontrol.
2) Socialstyrelsen bemyndiges til at træffe beslutning om ydelse af tilskud, meddelelse om tilskud og genanvendelse af tilbagebetalte tilskud.« § 2 Bekendtgørelsen træder i kraft den 29. november 2020.
