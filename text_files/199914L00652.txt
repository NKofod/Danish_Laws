Betænkning afgivet af Skatteudvalget den  

 17. maj 2000 Betænkning over Forslag til lov om ændring af lov om  

 registreringsafgift af motorkøretøjer m.v., lov om  

 vægtafgift af motorkøretøjer m.v., lov om afgift efter  

 brændstofforbrug for visse personbiler og lov om afgift af  

 vejbenyttelse Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Camping Branchen, Moore Stephens Skat, Mose-Nielsen, Palle, Roskilde, Netværk af Campingbilproducenter i Danmark og SID, Rougsø.
 Der er af skatteministeren og af to mindretal stillet  

 ændringsforslag, hvorom henvises til de ledsagende  

 bemærkninger.
Et mindretal (Venstres, Det Konservative Folkepartis,  

 Dansk Folkepartis, Centrum-Demokraternes og Kristeligt Folkepartis medlemmer  

 af udvalget) beklager, at der ikke kan samles flertal i Folketingssalen for  

 et af de ændringsforslag, der er stillet af de to mindretal  

 vedrørende ændringen af reglerne om beskatningen af  

 campingbiler: Enten en udskydelse af beslutningen til efteråret,  

 hvilket giver mulighed for en grundig undersøgelse af  

 problemstillingen, eller en ændring af lovforslagets skærpede  

 betingelser for at kunne afgiftsberigtige som campingbiler, således at  

 den sunde produktion i campingbilbranchen kan opretholdes.
Der henvises i  

 øvrigt til bemærkninger til henholdsvis ændringsforslag  

 nr. 1, 2 og 5 (stillet af Venstre og tiltrådt af Det Konservative  

 Folkeparti, Dansk Folkeparti, Centrum-Demokraterne, Kristeligt Folkeparti og  

 Frihed 2000) og ændringsforslag nr. 3 (stillet af Frihed 2000 og  

 tiltrådt af Venstre, Det Konservative Folkeparti, Dansk Folkeparti,  

 Centrum-Demokraterne og Kristeligt Folkeparti).
Da der ikke kan samles flertal i Folketingssalen for et af  

 disse ændringsforslag, vil mindretallet stemme for det af  

 skatteministeren stillede ændringsforslag nr. 4, selv om dette  

 ændringsforslag kun vil betyde en ganske lille lempelse set i forhold  

 til lovforslaget.
Selv om man ved køretøjer over 2 t  

 totalvægt, som er konstrueret og indrettet til ophold og beboelse, ved  

 afgiftsberigtigelsen kan se bort fra udgiften til beboelsesindretningen samt  

 fortjeneste og moms heraf, jf. skatteministerens ændringsforslag nr. 4,  

 skal køretøjet altså betale 180 pct. i  

 registreringsafgift i stedet for satsen for campingbiler (60 pct.).
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 det af skatteministeren stillede ændringsforslag.
 Et andet mindretal (Venstres, Det Konservative  

 Folkepartis, Dansk Folkepartis og Centrum-Demokraternes medlemmer af  

 udvalget) indstiller lovforslaget til vedtagelse med de af et  

 mindretal (V) under nr. 1, 2 og 5 stillede ændringsforslag.
 Et tredje mindretal (Kristeligt Folkepartis medlem  

 af udvalget) indstiller lovforslaget til vedtagelse med de af et  

 mindretal (V) under nr. 1, 2 og 5 stillede ændringsforslag.  

 Mindretallet vil stemme for lovforslaget ved 3. behandling, uanset om de af  

 mindretallene stillede ændringsforslag forkastes ved 2. behandling.
 Et fjerde mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling.  

 Mindretallet kan stemme for de stillede ændringsforslag, principalt det  

 af Frihed 2000 under nr. 3 stillede ændringsforslag.
Ændringsforslag Af	et mindretal (V), tiltrådt af et mindretal (KF,  

 DF, CD, KRF og FRI):
Til titlen 1) I undertitlen udgår ordene »justering af reglerne for campingbiler,«.
Til § 1 2) Nr. 8 udgår.
 Af	et mindretal (FRI), tiltrådt af et mindretal (V,  

 KF, DF, CD og KRF):
 3) I nr. 8 ændres »2  

 t« til: »1.700 kg«, og »4 personer« ændres til: »2  

 personer«.
 Af	skatteministeren, tiltrådt af udvalget:
 4) Efter nr. 8 indsættes som nyt nummer:
» » Til § 5 Af	et mindretal (V), tiltrådt af et mindretal (KF,  

 DF, CD, KRF og FRI):
 5) 3. pkt. udgår.
Bemærkninger Til nr. 1, 2 og 5 Ændringsforslag nr. 2 indebærer, at den del af  

 lovforslaget, som indebærer en lovmæssig opstramning af reglerne  

 vedrørende campingbiler udgår med henblik på en  

 nærmere udredning og senere stillingtagen.
 I lovforslaget foreslås det, at bestemmelserne om  

 den gunstige afgiftsberigtigelse for campingbiler præciseres med et  

 krav om mindst 4 sovepladser, samtidig med at bestemmelsen om  

 størrelsen af bilen ændres fra 2 t tilladt totalvægt til 2  

 t egenvægt.
Forslagsstillerne til ændringsforslag nr. 2 finder  

 ikke, at der på nuværende tidspunkt er grundlag for denne  

 ændring.
Forslagsstillerne foreslår derfor, at denne del af  

 lovforslaget udgår med henblik på at få undersøgt  

 resultaterne af de administrative stramninger, der er gennemført i  

 december 1999, og at få undersøgt mulige modeller, som   hvis de  

 gennemførte administrative stramninger viser sig utilstrækkelige  

   kan forhindre det egentlige misbrug af reglerne.
Forslagsstillerne  

 ønsker ikke, at lovgivningen omgås, ved at campingbiler  

 substituerer personbiler, men finder, at der skal foreligge et anderledes  

 gennemarbejdet grundlag for en lovændring, som kan have  

 vidtgående konsekvenser for et erhverv.
Det foreliggende lovforslag  

 indebærer således, at campingbilbranchen, hvor der er opbygget en  

 særlig unik ekspertise, bliver meget alvorligt ramt.
Forslagsstillerne  

 er indstillet på at medvirke til en lovændring på  

 området til efteråret, forudsat at der foreligger et grundlag som  

 skitseret ovenfor.
 Ændringsforslagene nr. 1 og 5 er  

 konsekvensændringer som følge af ændringsforslag nr. 2 og  

 vedrører lovforslagets titel og ikrafttrædelsesbestemmelse.
Til nr. 3 Efter gældende lovgivning er betingelserne for, at  

 et køretøj kan afgiftsberigtiges som campingbil, at det har en  

 tilladt totalvægt over 2 t og utvivlsomt er konstrueret og indrettet  

 til ophold og beboelse.
I lovforslaget foreslås det, at bestemmelserne  

 præciseres med et krav om mindst 4 sovepladser, samtidig med at  

 bestemmelsen om størrelsen af bilen ændres fra 2 t tilladt  

 totalvægt til 2 t egenvægt.
 Forslagsstillerne til ændringsforslaget finder, at  

 en ændring af loven, således at bilens egenvægt skal  

 være over 1.700 kg, samt et specifikt krav om mindst to sovepladser er  

 tilstrækkeligt til at få stoppet de kreative projekter, samtidig  

 med at den sunde produktion i campingbilbranchen opretholdes.  

 Ændringsforslaget indebærer disse to ændringer.
Til nr. 4 Det er under udvalgsbehandlingen kommet frem, at der  

 fremstilles en del campingbiler, der er indrettet til ophold og beboelse, og  

 som opfylder Folketingets oprindelige intention om, at den særlig lave  

 afgift af campingbiler friholder disse for afgiften af selve  

 beboelsesindretningen, men som ikke opfylder betingelserne om en  

 egenvægt over 2 t og adgang til opredning af egentlige sovepladser for  

 mindst 4 personer.
 Ændringsforslaget går ud på, at disse  

 biler også fremover vil kunne afgiftsberigtiges på lempelige  

 vilkår, idet der indsættes en bestemmelse om, at der ved  

 afgiftsberigtigelsen kan ses bort fra udgiften til beboelsesindretningen samt  

 fortjeneste og moms heraf.
Mange mindre campingbiler markedsføres parallelt  

 som almindelige større personbiler, for hvilke der er anmeldt en pris.  

 I disse tilfælde kan registreringsafgiften opkræves med samme  

 beløb, som opkræves af samme bil i almindelig  

 personbiludførelse.
For andre campingbiler, herunder campingbiler, der  

 er opbygget på grundlag af køretøjer, der tidligere har  

 været registreret som f.eks. varebiler eller busser, kan det være  

 vanskeligere at fastslå, hvilken registreringsafgift der skulle have  

 været opkrævet af bilen, såfremt den ikke var indrettet til  

 beboelse.
I disse tilfælde må de i § 10 nævnte  

 vurderingsmyndigheder foretage et skøn.
