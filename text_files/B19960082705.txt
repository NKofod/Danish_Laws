 I medfør af § 80 og § 89a, stk. 2 i lov om miljøbeskyttelse, jf.  

 Miljøministeriets lovbekendtgørelse nr. 590 af 27. juni 1994, som ændret ved  

 lov nr. 302 af 24. april 1996, fastsættes:
Anvendelsesområde § 1.  Bekendtgørelsen finder anvendelse for  

 industrielle virksomheder m.v. i Danmark, der i henhold til Miljøministeriets  

 bekendtgørelse nr. 644 af 7. juli 1994 registreres under og deltager i Den  

 Europæiske Fællesskabsordning for miljøstyring og miljørevision  

 (EMAS-ordningen).
Registrering § 2.  I forbindelse med virksomhedens ansøgning om  

 registrering af anlægsområdet under EMAS-ordningen indbetales et gebyr til  

 Miljøstyrelsen.
Deltagelse § 3.  Virksomheder, der er registreret under  

 EMAS-ordningen, betaler et årligt gebyr for deltagelse i ordningen.
 Stk. 2.  Første års deltagelsesgebyr indbetales til  

 Miljøstyrelsen i forbindelse med virksomhedens ansøgning om registrering.  

 Efterfølgende års deltagelsesgebyr betales på årsdagene for virksomhedens  

 registrering.
Fastsættelse af gebyr § 4.  Størrelsen af gebyrer for virksomhedernes  

 registrering og deltagelse i EMAS-ordningen fremgår af bilag 1 til nærværende  

 bekendtgørelse.
 Stk. 2.  Miljøstyrelsen kan foretage ændringer i  

 bekendtgørelsens bilag 1 og derved ændre gebyrsatsernes størrelse.
Refusion § 5.  Afslag på optagelse i registeret eller sletning  

 af registeret, jf.
Miljøministeriets bekendtgørelse nr. 644 af 7. juli 1994  

 §§18-21, medfører ikke refusion af indbetalte gebyrer.
Afskæring af klage- og dispensationsadgang § 6.  Miljøstyrelsens afgørelser vedrørende  

 gebyrbetaling efter nærværende bekendtgørelse kan ikke påklages til anden  

 administrativ myndighed.
 Stk. 2.  Miljøstyrelsen kan ikke dispensere for  

 virksomhedernes forpligtelse til at betale gebyrer efter nærværende  

 bekendtgørelse.
Ikrafttræden § 7.  Bekendtgørelsen træder i kraft den 1. oktober  

 1996, og finder anvendelse på gebyrer der jf. §§ 2 og 3 forfalder efter denne  

 dato.
Miljø- og Energiministeriet, den 16.  

 september 1996 Svend Auken / Leo Larsen Bilag 1 Takstblad for virksomheders m.v. registrering under og deltagelse i Den Europæiske Fællesskabsordning for miljøstyring og miljørevision  

 (EMAS-ordningen).
 1. Virksomheder der anmeldes til registrering under  

 EMAS-ordningen bidrager til myndighedernes omkostninger i forbindelse med  

 administration m.v. af EMAS-ordningen og til dækning af omkostninger til  

 støtte og fremme af EMAS-ordningen med følgende satser:
