Bekendtgørelse om deltagerbetaling ved  

 erhvervsrettet voksen- og efteruddannelse i 2003 I medfør af § 47, stk. 2, i lov om arbejdsmarkedsuddannelser, jf.  

 lovbekendtgørelse nr. 309 af 13. maj 2002, og § 8, stk. 4, i lov om  

 åben uddannelse (erhvervsrettet voksenuddannelse) m.v., jf.  

 lovbekendtgørelse nr. 311 af 13. maj 2002, fastsættes:
 § 1. Følgende uddannelsesaktiviteter  

 omfattet af § 3 i lov om bestyrelse for Arbejdsmarkedets  

 UddannelsesFinansiering, jf. lovbekendtgørelse nr. 310 af 13. maj  

 2002, er i 2003 omfattet af deltagerbetaling efter § 4 (fast  

 deltagerbetaling):
 1)	Arbejdsmarkedsuddannelser (AMU) efter lov om  

 arbejdsmarkedsuddannelser, dog undtaget Træningsskolens  

 arbejdsmarkedsuddannelser (TAMU). Det gælder dog ikke  

 arbejdsmarkedsuddannelser på det pædagogiske område og  

 social- og sundhedsområdet, jf. § 3, nr. 1.
 2)	Enkeltfag på erhvervsuddannelserne (EUD) efter lov om  

 åben uddannelse.
 3)	Enkeltfag på landbrugsuddannelserne efter lov om åben  

 uddannelse.
 4)	Enkeltfag på fodterapeutuddannelsen efter lov om åben  

 uddannelse.
 § 2. Deltidsuddannelser efter lov om åben  

 uddannelse på niveau med erhvervsuddannelser og enkeltfag herfra, jf. §  

 3, stk. 1, nr. 3, i lov om bestyrelse for Arbejdsmarkedets  

 UddannelsesFinansiering, er i 2003 omfattet af deltagerbetaling efter § 5  

 (ikke-reguleret deltagerbetaling).
 § 3. Følgende uddannelsesaktiviteter  

 omfattet af § 3 i lov om bestyrelse for Arbejdsmarkedets  

 UddannelsesFinansiering, er i 2003 ikke omfattet af deltagerbetaling:
 1)	Arbejdsmarkedsuddannelser på det pædagogiske  

 område og social- og sundhedsområdet.
 2)	Enkeltfag på social- og sundhedsuddannelserne (SOSU) og  

 deltidsuddannelser ved social- og sundhedsuddannelserne efter lov om  

 åben uddannelse og enkeltfag herfra.
 3)	Merituddannelsen på pædagogisk grunduddannelse  

 (PGU-merituddannelsen) efter lov om åben uddannelse.
 4)	Individuel kompetenceafklaring på arbejdsmarkedsuddannelserne  

 og kompetenceafklarende forløb m.v. som led i grunduddannelse for  

 voksne.
 § 4. Ved fast deltagerbetaling fremgår  

 deltagerbetalingens størrelse af et takstkatalog, som er  

 offentliggjort på Undervisningsministeriets hjemmeside  

 "www.uvm.dk/takst". Nye uddannelsesaktiviteter, som godkendes i  

 løbet af finansåret, optages af undervisningsministeren i  

 takstkataloget og er omfattet af bekendtgørelsens regler fra  

 optagelsestidspunktet.
Stk. 2. Deltagerbetalingens størrelse er i  

 takstkataloget angivet pr. årselev omregnet til heltid.
For  

 arbejdsmarkedsuddannelser, jf. § 1, nr. 1, opkræver institutionerne  

 deltagerbetaling i forhold til uddannelsesaktiviteternes faktiske varighed  

 (forudsætning i takstkatalog: 1 år = 40 uger x 5 dage x 7, 4  

 timer), jf.
Undervisningsministeriets instruks om indberetning af  

 AMU-aktivitet i år 2003. For enkeltfag, jf. § 1, nr. 2-4,  

 opkræver institutionerne deltagerbetaling i forhold til  

 uddannelsesaktiviteternes normerede varighed, idet deltagerbetalingen dog  

 reduceres forholdsmæssigt i tilfælde af, at aktiviteterne  

 tilrettelægges med en kortere uddannelsestid/mindre  

 årsværksbelastning end den normerede  

 uddannelsestid/årsværksnormeringen, jf. § 1, stk. 4, 2. pkt., i  

 bekendtgørelse om åben uddannelse.
 § 5. Ved ikke-reguleret deltagerbetaling  

 fastsættes deltagerbetalingens størrelse af institutionerne  

 efter de almindelige regler om åben uddannelse.
§ 6. Det er en betingelse for at modtage tilskud  

 til uddannelsesaktiviteter nævnt i §§ 1 og 2, at deltagerbetalingen er  

 erlagt senest ved aktivitetsindberetningen til ministeriet.
For  

 uddannelsesaktiviteter efter lov om åben uddannelse gælder  

 tillige de almindelige regler om åben uddannelse.
 Stk. 2. Institutionerne kan fastsætte frister for  

 betalingen af deltagerbetalingen.
 § 7. Ledige dagpengeberettigede med ret til  

 uddannelse efter eget valg er friholdt for deltagerbetaling under selvvalgt  

 uddannelse ved deltagelse i uddannelsesaktiviteter nævnt i § 1. Lediges  

 ret til uddannelse efter eget valg attesteres af A-kassen over for  

 institutionen.
Stk. 2. Personer, som deltager i uddannelsesaktiviteter  

 nævnt i § 1 som led i en GVU-uddannelsesplan, er friholdt for  

 deltagerbetaling.
GVU-uddannelsesplanen skal være udarbejdet efter  

 regler fastsat i bekendtgørelse om grunduddannelse for voksne  

 (GVU).
 § 8. Institutionens revisor kontrollerer, at  

 deltagerbetaling er betalt, og at dokumentation for friholdelse efter § 7  

 foreligger, og attesterer institutionens indberetning ved  

 revisorerklæring.
 § 9. Bekendtgørelsen træder i kraft  

 den 18. januar 2003.
 Stk. 2. Bekendtgørelsen ophæves den 31.  

 december 2003.
