Bekendtgørelse om fleksjobordning  

 vedrørende selvejende institutioner under Kulturministeriet I medfør af tekstanmærkning nr. 184 på § 21 i  

 finansloven for 2000 fastsættes:
 § 1. Ifølge tekstanmærkning nr. 184  

 på § 21 i finansloven for 2000 er selvejende institutioner, der i  

 henhold til lov modtager driftstilskud fra staten, samt selvejende  

 institutioner, hvor mindst 50 pct. af institutionernes ordinære  

 driftsudgifter dækkes af tilskud fra staten, omfattet af den statslige  

 refusionsordning for fleksjob, jf. finanslovens § 07.17.03.  

 Fleksjobordning i staten.
 Stk. 2. Tekstanmærkningen omfatter følgende  

 selvejende institutioner, der modtager driftstilskud på  

 Finansloven:
 1)	Det Danske Kulturinstitut.
 2)	Center for Dansk Billedkunst.
 3)	Det danske Sprog- og Litteraturselskab.
 4)	Dansk Litteraturinformationscenter.
 5)	Udstillingstedet Overgaden.
 6)	Holland House.
 7)	Den Anden Opera.
 8)	Den Jyske Opera.
 9)	Det Danske Teater.
 10)	Det rejsende Børneteater og Opsøgende Teater.
 11)	Den Storkøbenhavnske Teaterstøtteordning.
 12)	Peter Schaufuss Balletten.
 13)	Dansens Hus.
 14)	Dansk Novellefilm.
 15)	Kvinfo-centret.
 16)	Forskningscenter for Folkelig Livsoplysning   Nornesalen.
 17)	Det Jyske Kunstakademi.
 18)	Designskolen Kolding.
 Stk. 3. Tekstanmærkningen omfatter endvidere selvejende  

 institutioner, der er godkendt til at modtage driftstilskud i henhold til  

 følgende lovbestemmelser:
 1)	Musiklovens § 5 (landsdelsorkestre).
 2)	Musiklovens § 3, stk. 1, samt §§ 3 d   3 f  

 (Musikrådets rådighedssum).
 3)	Musiklovens §§ 3 a   3 c (musikskoler).
 4)	Musiklovens § 3 g (rytmiske spillesteder).
 5)	Teaterlovens § 12 (landsdelscenerne i Århus, Ålborg  

 og Odense).
 6)	Teaterlovens § 15 (egnsteatre).
 7)	Teaterlovens § 16 a (små storbyteatre).
 8)	Teaterlovens § 18 (Teaterrådets  

 rådighedspulje).
 9)	Filmlovens § 2, stk. 2 og 3 (diverse driftstilskud til  

 filmstudier m.m.).
 10)	Lov om biblioteksvirksomhed § 17, stk. 1 og 2  

 (biblioteksbetjening af særlige grupper).
 11)	Museumsloven §§ 12 og 13 (museer).
 12)	Museumslovens § 35 (permanente fællesinstitutioner).
 13)	Lov om statstilskud m.v. til zoologiske haver § 4 (zoologiske  

 anlæg).
 14)	Lov om radio- og fjernsynsvirksomhed § 60 b (lokale radio- og  

 tv-stationer).
 15)	Lov om visse spil, lotterier og væddemål § 6 B,  

 stk. 1, nr. 6 (kulturelle formål).
 Stk. 4. Tekstanmærkningen omfatter tillige andre  

 institutioner end de under stk. 2 og 3 nævnte, som opfylder  

 kriterierne i stk. 1.
§ 2. Til finansiering af refusionsordningen  

 betaler de omfattede selvejende institutioner ifølge  

 tekstanmærkningen et bidrag på 30 kr. pr. ansat pr. måned.  

 Refusionsordningen administreres af Økonomistyrelsen, som også  

 opkræver bidrag til finansiering af ordningen.
Bidrag betales efter  

 hvert kvartal ud fra institutionens registrerede årsværksforbrug  

 i kvartalet.
 Stk. 2. Såfremt det i løbet af 2000 under hensyn  

 til udviklingen i antallet af fleksjob besluttes for et eller flere kvartaler  

 at justere bidragssatsen pr. måned pr. ansat for statslige  

 institutioner til et beløb, der er lavere end det i stk. 1  

 angivne, vil bidragssatsen for de omfattede selvejende institutioner  

 ifølge tekstanmærkningen blive nedsat tilsvarende i det eller de  

 pågældende kvartaler.
 § 3. De af tekstanmærkningen omfattede  

 selvejende institutioner skal følge de retningslinier for  

 administration af ordningen, som Økonomistyrelsen udsender.
 § 4. Revision af ordningen om fleksjob for  

 selvejende institutioner, der ikke revideres af Rigsrevisionen i henhold til  

 § 2 i lov om revisionen af statens regnskaber m.m., skal udføres  

 efter stk. 2-4 af en statsautoriseret eller registreret revisor eller af  

 et kommunalt revisionsorgan.
Stk. 2. Revision af ordningen om fleksjob skal som minimum  

 omfatte 1)	beregning af bidrag til ordningen, herunder opgørelse af  

 årsværksforbrug, 2)	beregning af lønrefusionsbeløb fra staten, herunder at  

 ansættelsesforholdet er i et godkendt fleksjob, beregning af  

 løn, kommunal refusion og 3)	angivelse af institutionens pengeinstitutkonto ved  

 beløbsoverførsler vedr. ordningen Stk. 3. Revisor skal i revisionsprotokollen oplyse, at  

 ordningen om fleksjob er revideret i henhold til gældende regler og  

 retningslinier.
 Stk. 4. I forbindelse med indsendelse af oplysninger til  

 Økonomistyrelsen for 4. kvartal skal revisor bekræfte  

 stk. 2 med en erklæring svarende til  

 erklæringsbekendtgørelsens §§ 13-16 (bekendtgørelse  

 nr. 90 af 22. februar 1996), der dækker kvartalerne 1-4.
 § 5. Bekendtgørelsen træder i kraft den 1. august  

 2000 og har virkning for finansåret 2000.
