Cirkulære  

 om nyt lønsystem for tjenestemandsansatte luftfartsteknikere i  

 Flyvesikringstjenesten Generelle bemærkninger Finansministeriet og Statstjenestemændenes  

 Centralorganisation II har indgået vedlagte aftale om nyt lønsystem for  

 tjenestemandsansatte luftfartsteknikere  

 i Flyvesikringstjenesten.
Finansministeriet bemyndiger herved Transport- og  

 Energiministeriet til at føre forhandlinger om og indgå lokale aftaler i  

 henhold til det nye lønsystem.
Finansministeriet forudsætter endvidere, at  

 Transport- og Energiministeriet videredelegerer denne kompetence i videst  

 muligt omfang med henblik på, at samtlige aftaler, der alene vedrører  

 løndannelsen  

 ved den pågældende institution mv., kan indgås af den lokale ledelse.
 Statstjenestemændenes Centralorganisation II bemyndiger  

 Trafikforbundet til at føre forhandlinger om og indgå lokale aftaler.
Bemærkninger til aftalens enkelte bestemmelser 1. Til § 1. Aftalens dækningsområde Rammeaftalen af 19. november 2003 om nye lønsystemer  

 (Perst.nr. 076-03) indeholder bl.a. bestemmelser om forhandlinger og  

 indgåelse  

 af aftaler, uenighed og opsigelse af lokale aftaler.
2. Til § 2. Lønsystemet Basisløn og tillæg reguleres i henhold til § 8 i  

 rammeaftalen af 19. november 2003 om nye lønsystemer.
Eventuelle tillæg efter  

 §  

 4, stk. 3, som tidligere har været uregulerede, reguleres dog fortsat ikke.
3. Til § 4 Tillæg Eventuelle lokalt eller centralt aftalte tillæg, inkl.  

 personlige tillæg aftalt før overgangen til det nye lønsystem videreføres,  

 indtil de ved lokal aftale eventuelt sammenlægges med lokalt aftalte tillæg  

 efter  

 § 4.
Finansministeriet, Personalestyrelsen, den  

 21. februar 2007 Helle Sjælland Andersen Aftale om nyt lønsystem for  

 tjenestemandsansatte luftfartsteknikere i Flyvesikringstjenesten Kapitel 1. Aftalens område § 1. Aftalens  

 dækningsområde Aftalen gælder for tjenestemandsansatte luftfartsteknikere.  

 Bestemmelserne i aftalen supplerer eller erstatter bestemmelserne i  

 lønjusteringsaftalen,  

 klassificeringsaftaler og andre lønaftaler.
 Stk. 2.  

  

 Aftalen er  

 indgået i henhold til rammeaftalen af 19. november 2003 om nye lønsystemer,  

 hvis bestemmelser gælder, hvor intet andet er anført.
 Stk. 3.  

  

 Aftalen omfatter  

 alle nuværende og fremtidigt tjenestemandsansatte luftfartsteknikere.
Kapitel 2. Løn- og pensionsbestemmelser § 2. Lønsystemet  

 mv.
Lønsystemet er et basislønsystem, der består af en basisløn  

 og en tillægsdel.
Tillægsdelen omfatter lokalt aftalte funktions- og/eller  

 kvalifikationstillæg mv.
Stk. 2.  

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer  

 er fastlagt.
Løntillæggene udmøntes i overensstemmelse hermed, når en eller  

 flere ansatte opfylder de aftalte kriterier.
§ 3. Basisløn Basislønnen er angivet i årligt grundbeløb (niveau 1.  

 oktober 1997).
 Stk. 2.  

  

 Basislønnen  

 udgør:
 Trin 1: 215.000 kr.
 Trin 2: 220.000 kr.
 Trin 3: 229.000 kr.
Stk. 3.  

  

 Basisløntrin 1  

 og 2 er to-årige.
Oprykning fra basisløntrin 1 og 2 kan ikke modregnes i  

 eventuelle funktions- eller kvalifikationstillæg.
§ 4.  

 Funktions-  

 og kvalifikationstillæg, inkl. engangsvederlag Der kan lokalt aftales tillæg for særlige funktioner,  

 der varetages i stillingen eller stillingsgruppen, herunder arbejdsbestemte  

 tillæg, der ydes for de timer/det tidsrum, hvori den pågældende funktion  

 udføres.
 Stk. 2. Der kan  

 ligeledes lokalt aftales tillæg for kvalifikationer mv., dvs. på grundlag af  

 faglige og personlige kvalifikationer, kvaliteten i opgavevaretagelsen,  

 balancen i forhold til tilsvarende stillinger på det øvrige arbejdsmarked,  

 hensyn til rekruttering og fastholdelse eller erhvervserfaring af betydning  

 for  

 udførelsen af jobbet.
 Stk. 3. Tillæg efter  

 stk. 1 og 2 kan aftales i form af varige tillæg eller midlertidige tillæg.  

 Tillæggene angives i årlige grundbeløb (niveau 1. oktober 1997).
 Stk. 4. Herudover kan  

 der lokalt aftales engangsvederlag, f.eks. som honorering af en særlig  

 indsats.
§ 5. Pension De ansatte er omfattet af aftale om pensionsforhold for tjenestemandsansatte  

 luftfartsteknikere i Flyvesikringstjenesten, jf. bilag 1.
 Stk. 2. Varige  

 tillæg/tillægsforhøjelser, der før ikrafttræden af den supplerende  

 pensionsaftale  

 har medført, at den ansatte i pensionsmæssig henseende er blevet indplaceret  

 i  

 en højere lønramme, kan ikke aftales pensionsgivende til en supplerende  

 pensionsordning.
 Stk. 3  

  

 Der kan lokalt  

 aftales pensionsbidrag af varige og midlertidige tillæg, der ikke er omfattet  

 af stk. 2. I givet fald indbetaler ansættelsesmyndigheden et pensionsbidrag  

 på 18  

 pct. af tillægget.
Stk. 4. Pensionsbidraget  

 indbetales af ansættelsesmyndigheden til CO-II-Konto i PFA.
Af  

 pensionsbidraget  

 anses 1/3 for at være den ansattes eget bidrag.
Lønspecifikationen skal  

 indeholde oplysning herom.
 Stk. 5. Den supplerende  

 pensionsordning er omfattet af bestemmelserne i aftale af 22. april 2002 om  

 pensionsbidrag af visse faste tillæg.
Kapitel 3. Arbejdstid § 6. Overarbejde Luftfartsteknikere er omfattet af reglerne om  

 overarbejdsgodtgørelse.
 Stk. 2.  

  

 Overarbejdsgodtgørelse beregnes pr. time som 1/1924 af den samlede faste løn  

 (eksklusiv eventuelt rådighedstillæg), jf. §§ 3-4, hvortil lægges et tillæg  

 på  

 50 pct.
Kapitel 4. Ikrafttræden og opsigelse § 7. Ikrafttræden  

 og opsigelse Denne aftale har virkning fra 1. oktober 2006 og kan  

 opsiges skriftligt af begge parter med tre måneders varsel til en 31. marts,  

 dog tidligst 31. marts 2008.
København, den 14. februar 2007 Statstjenestemændenes Centralorganisation II Peter Ibsen Trafikforbundet Jes Brinch Finansministeriet P.M.V.
 E.B.
Klaus Matthiesen Flyvesikringstjenesen P.D.V.
Ghita Skjærbæk  

 Bonde Bilag 1 Aftale om pensionsforhold for  

 tjenestemandsansatte luftfartsteknikere i Flyvesikringstjenesten I henhold til § 3 i aftale af 19. december 2003 om  

 pensionsforhold for tjenestemandsgrupper o.lign. i forbindelse med nye  

 lønsystemer aftales følgende:
§ 1.  

 Dækningsområde Aftalen omfatter tjenestemandsansatte luftfartsteknikere  

 i Flyvesikringstjenesten.
§ 2.  

 Pensionsgivende skalatrinsforløb De i § 1 omhandlede tjenestemandsansatte  

 luftfartsteknikere i Flyvesikringstjenesten optjener - i medfør af § 3, stk.  

 1,  

 i aftale af 19. december 2003 om pensionsforhold for tjenestemandsgrupper o.  

 lign. i forbindelse med nye lønsystemer - tjenestemandspensionsret efter  

 følgende bestemmelser:
Luftfartsteknikere med hidtidig pensionsmæssig  

 indplacering i lønramme 19, 21, 23, 25 Optjener  

  

 tjenestemandspensionsret  

  

 efter følgende  

 skalatrinsforløb:
24, 25, 26, 27, 29, 31, 33, 35, 37, 39 Skalatrin 25 og 27 er 1-årige øvrige trin er 2-årige.  

 Skalatrin 39 er tillagt det hidtil gældende skalatrinsforløb for  

 tjenestemandspensionsret og opnås efter 2 år på skalatrin 37, uanset om tiden  

 på skalatrin 37 delvis ligger før denne aftales virkningstidspunkt.
 Tjenestemandsansatte luftfartsteknikere, hvor der er  

 indgået aftale om, at den ansatte er indplaceret i en højere lønramme  

  

 end  

 det hidtidige gældende pensionsskalatrinsforløb for ovennævnte  

 luftfartsteknikere, tillægges 2 ekstra skalatrin til slutskalatrinnet i  

 lønrammeforløbet eller til det pensionsskalatrin den enkelte  

 luftfartstekniker  

 på tidspunktet for implementering af denne aftale er indplaceret på, dog  

 maksimalt til skalatrin 48.
 De 2 ekstra skalatrin opnås, når den enkelte  

 luftfartstekniker i 2 år har haft ret til tjenestemandspension fra det samme  

 skalatrin, som den pågældende jf. ovenstående er berettiget til som  

 slutskalatrin,  

 uanset om tiden helt eller delvis ligger før denne aftales  

 virkningstidspunkt.  

 Hvis mindst 2 år på det pensionsberettigende skalatrin er opnået, tillægges  

 de  

 2 ekstra skalatrin fra denne aftales virkningstidspunkt.
 Hvis en tjenestemandsansat luftfartstekniker avancerer  

 til højere stilling inden for eget ansættelsesområde, opnås i pensionsmæssig  

 henseende et ekstra skalatrin fra avancementstidspunktet, dog maksimalt til  

 skalatrin 48, hvorefter den resterende del af pensionsskalaen forskydes med  

 et  

 skalatrin, jfr. § 3, stk. 4-5 i aftalen af 19. december 2003. Den enkelte  

 luftfartstekniker kan kun opnå ét ekstra skalatrin i forbindelse med  

 avancement, uanset hvor mange avancementer den pågældende opnår.
 § 3.  

 Ikrafttrædelse mv.
 Denne aftale træder i kraft og har virkning fra 1.  

 februar 2005.
 Stk. 2.  

  

 Denne aftale træder sammen med aftale af 19. december  

 2003 om pensionsforhold for tjenestemandsgrupper o.lign. i forbindelse med  

 nye  

 lønsystemer i stedet for § 7, stk. 1-5 i aftale af 18. august 2003 om nyt  

 lønsystem for tjenestemandsansatte luftfartsteknikere i  

 Flyvesikringstjenesten,  

 der derfor ophæves fra denne aftales virkningstidspunkt.
 Stk. 3. Denne aftale kan ikke opsiges uden sammenhæng med  

 aftale af 19. december 2003 om pensionsforhold for tjenestemandsgrupper  

 o.lign.  

 i forbindelse med nye lønsystemer.
København, den 26. januar 2005 Statstjenestemændenes Centralorganisation II Tommy Agerskov  

 Thomsen Finansministeriet P.M.V.
 E.B.
