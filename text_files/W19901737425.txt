 Vejtransportrådet gav afslag på en ansøgning om 1 vognmandstilladelse,  

 idet ansøgeren havde udført ulovlig vognmandskørsel.
 Vejtransportrådet gav afslag på en ansøgning om 1 vognmandstilladelse.
 Ansøger har tidligere været godkendt som vognmand i 1973-1974 og driver nu  

 vognmandsforretning med små biler.
 Ansøger opfylder kravet til mindst 3 års beskæftigelse inden for  

 transportvirksomhed, men skal gennemgå »Vognmandskursus« for at  

 kravet til faglige kvalifikationer er opfyldt.
 Ansøger har blank straffeattest og opfylder kravet til økonomisk grundlag.
 Det fremgik, at ansøger erkender at have udført vognmandskørsel med en  

 lastbil over 6 tons tilladt totalvægt, men da kørslen alene var foregået  

 inden for en købstads bygrænse, mente ansøger, at der ikke krævedes  

 tilladelse.
Rådet lagde ved afgørelsen vægt på, at ansøger har udført vognmandskørsel  

 over en længere periode uden at have indgivet ansøgning om udstedelse af  

 vognmandstilladelse, at han tidligere har haft vognmandstilladelse og derfor  

 ikke kan have været i undskyldelig uvidenhed om, at kørslen krævede  

 tilladelse.
Rådet fandt, at ansøger ikke har gjort det antageligt, at han vil  

 kunne udøve vognmandsvirksomhed på forsvarlig måde i overensstemmelse med god  

 skik inden for branche.
 Ingen.
