Resumé A klagede over at Den Sociale Ankestyrelse (DSA) havde fastholdt  

 Arbejdsskadestyrelsens (ASK's) afslag på at genoptage hendes sag om mén- og  

 erhvervsevnetabserstatning.
Under behandlingen af A's genoptagelsesanmodning  

 havde ASK i et brev til A meddelt at ASK nu ville træffe afgørelse i sagen og  

 bad hende derfor om at fremkomme med sine bemærkninger til sagen inden for to  

 uger. 8 dage senere redegjorde A i et brev til ASK nærmere for sin opfattelse  

 af sagen.
ASK traf afgørelse før partshøringsfristen var udløbet.
Få dage  

 senere bad ASK A om at oplyse om brevet med hendes bemærkninger til sagen  

 skulle opfattes som en anke.
Samtidig bad ASK A om at præcisere hvilken  

 afgørelse der blev anket.
A meddelte ASK at ASK havde truffet afgørelse inden  

 partshøringsfristens udløb, men at hun ønskede at hendes brev skulle  

 betragtes  

 som en anke til DSA.
Ombudsmanden fandt ikke grundlag for at kritisere myndighedernes  

 afgørelser om afslag på at genoptage sagen.
Derimod kritiserede ombudsmanden  

 ASKs sagsbehandling i forbindelse med partshøringen af A. (J. nr.  

 1994-645-024).
 Partshøringsfejl i sag om mén- og erhvervsevnetabserstatning.
 A klagede over at Den Sociale  

 Ankestyrelse havde fastholdt Arbejdsskadestyrelsens afvisning af at genoptage  

 hendes sag om mén- og erhvervsevnetabserstatning.
Det fremgik af sagen at A den  

 6. januar 1986 pådrog sig en ryglidelse, da hun hjalp med at løfte en patient  

 på det plejehjem hvor hun arbejdede.
A led i forvejen af dårlig ryg, bl.a.  

 fordi hun i 1983 forløftede sig på et barn under sit arbejde på Hornbæk  

 skole.  

 Denne del af hendes lidelse afviste Arbejdsskadestyrelsen i brev af 25. maj  

 1990 at anerkende som arbejdsskade under henvisning til at skaden var anmeldt  

 for sent.
Efter uheldet i 1986 led A bl.a. af migræne og inkontinens samt  

 smerter i ryggen og i højre ben.
Uheldet blev anmeldt til  

 Arbejdsskadestyrelsen  

 som en arbejdsskade.
A anmodede endvidere om førtidspension.
Revaliderings- og  

 Pensionsnævnet for X Amt meddelte i brev af 16. januar  

 1991 A  

 afslag på førtidspension.
Denne  

 afgørelse klagede A over til Den Sociale Ankestyrelse, som i brev af 10.  

 september 1991 tilkendte hende forhøjet almindelig førtidspension.
 I brev af 1. oktober 1991  

 meddelte Arbejdsskadestyrelsen A at hendes varige mén var vurderet til en  

 méngrad på 8 %. Hun blev samtidig tildelt erstatning for varigt mén på 25.337  

 kr.
 Arbejdsskadestyrelsen  

 meddelte i brev af 3. juni  

 1992 A  

 at hendes nedsættelse af erhvervsevnen var vurderet til 15 %, og at hun ville  

 få udbetalt et engangsbeløb på 93.714 kr. som erstatning for tab af  

 erhvervsevnen.
I brev af 22. juni 1992  

 klagede A over Arbejdsskadestyrelsens seneste afgørelse til Den Sociale  

 Ankestyrelse.
A anførte bl.a. at Den Sociale Ankestyrelse i  

 førtidspensionssagen  

 havde vurderet at hendes arbejdsevne var nedsat med mindst halvdelen.
A mente  

 derfor at Arbejdsskadestyrelsen havde vurderet hendes erhvervsevnetab alt for  

 lavt.
Den 4. december 1992 meddelte  

 Den Sociale Ankestyrelse A at ankestyrelsen tiltrådte Arbejdsskadestyrelsens  

 afgørelse vedrørende hendes erhvervsevnetabserstatning.
Ankestyrelsen lagde  

 dels vægt på A's beskedne mén af arbejdsskaden, dels på at hun ikke havde  

 andre  

 arbejdsbetingede lidelser.
Herefter klagede A til mig.
I  

 brev af 21. december 1992 meddelte jeg hende at jeg havde bedt Den Sociale  

 Ankestyrelse om at give hende en uddybende begrundelse for afgørelsen af 4.  

 december 1992. Den Sociale Ankestyrelse meddelte herefter i brev af 3.  

 februar  

 1993 til A følgende uddybende begrundelse:
 "...
 Ankestyrelsen (skal) indledningsvis  

 bemærke, at man ved vurderingen af erhvervsevnetabet efter  

 arbejdsskadeforsikringslovens § 27 alene skal lægge vægt på arbejdsskadens  

 følger, modsat pensionstilkendelse, som foretages efter en samlet vurdering  

 af  

 de helbredsmæssige og sociale forhold.
 Det er Ankestyrelsens  

 opfattelse ud fra de i sagen foreliggende lægelige oplysninger, herunder  

 speciallægeerklæring af 27. maj 1991 fra overlæge (...), at det kun er en  

 meget  

 beskeden del af Deres nuværende lidelser, der kan henføres til Deres  

 ulykkestilfælde  

 i januar måned 1986.
 Deres arbejdsskade kan  

 således isoleret set ikke betragtes som den egentlige årsag til Deres  

 arbejdsophør/førtidspension, men nærmere som en udløsende faktor og dermed  

 alene en medvirkende årsag.
I en sådan situation vil der  

 sædvanligvis blive fastsat et erhvervsevnetab (som direkte følge af  

 arbejdsskaden) på 15-25%. Den nøjagtige størrelse vil i væsentlig grad  

 afhænge  

 af den objektive følge af skaden - i Deres tilfælde bedømt til en méngrad på  

 8  

 %." I brev af 28. marts 1993  

 anmodede A Arbejdsskadestyrelsen om at genoptage behandlingen af såvel mén-  

 som  

 erhvervsevnetabssagerne.
Hun anførte i den forbindelse at begge afgørelser  

 var  

 helt urimelige, da hun aldrig ville komme i arbejde igen.
Til brug for  

 Arbejdsskadestyrelsens behandling af sagerne udfyldte A supplerende  

 oplysningsskemaer, dateret den 19. april 1993. Hun blev endvidere undersøgt  

 på  

 ny af en overlæge i neuromedicin, der afgav lægeerklæring den 23. september  

 1993. Af lægeerklæringens konklusion fremgik følgende:
 "  


  

 KONKLUSION:
48-årig kvinde, der efter  

 forløftning januar 1986 har haft vedvarende lænderygsmerter med udstråling  

 til  

 hø. ben.
Generne synes at have været uændrede gennem flere år.
 Ved tidligere indlæggelser på  

 fysiurgisk afd., (...) Sygehus 1988-89 blev der foretaget udvidede  

 røntgenundersøgelser, både myelografi og CT-scanning, og der fandtes ikke  

 indikation for operativ behandling.
Ved undersøgelsen i dag  

 findes blot let indskrænket bevægelighed ved sidebøjning i lænden.
Der  

 angives  

 let nedsat berøringssans på hø. 1. tå.
 Der er ikke fundet  

 overbevisende udfald, tydende på rodkompression, og man må fastholde, at der  

 ikke er indikation for operativ behandling af rygsygdommen.
 Tilstanden skønnes stationær.
 Skadelidte har en del  

 smertegener i hverdagen og hun må tage meget hensyn til sin ryg.
Hendes erhvervsevne i  

 tidligere og dermed beslægtede erhverv skønnes varigt nedsat til under 1/3.  

 Egentlig revalidering er næppe realistisk, da hun også har ryggener i  

 siddende  

 stilling, kun beskeden skolegang og reelt har været ude af arbejdsmarkedet i  

 14  

 år." I brev af 25. oktober 1993  

 meddelte Arbejdsskadestyrelsen A at styrelsen nu ville træffe afgørelse i  

 hendes sag.
Hun blev derfor bedt om at sende sine eventuelle bemærkninger  

 vedrørende sagen til Arbejdsskadestyrelsen inden to uger efter modtagelsen af  

 brevet.
I brev af 3. november 1993  

 til Arbejdsskadestyrelsen redegjorde A nærmere for sin opfattelse af sagen.  

 Hun  

 fremsatte bl.a kommentarer til lægeerklæringen af 23. september 1993. Hun  

 redegjorde endvidere for sin vanskelige økonomiske situation.
Brevet var  

 stemplet modtaget i Arbejdsskadestyrelsen den 4. november 1993.
 Arbejdsskadestyrelsen  

 meddelte i en skrivelse af 8. november  

 1993  

 A  

 at styrelsen ikke havde fundet grundlag for at  

 genoptage behandlingen af sagen, jf. lov om arbejdsskadeforsikring § 29.  

 Arbejdsskadestyrelsen henviste herved til at hendes tilstand ikke var  

 væsentligt forværret siden styrelsens sidste afgørelse, og til at hun fortsat  

 modtog pension.
 I brev af 11. november 1993  

 til A meddelte Arbejdsskadestyrelsen følgende:
"Styrelsen har modtaget  

 Deres brev d. 4. november.
De bedes oplyse, om brevet skal betragtes som en  

 anke, samtidig bedes De præcisere hvilken afgørelse der ankes." Denne henvendelse besvarede A  

 i brev af 24. november 1993. Hun anførte at det var uforståeligt at sagen  

 blev  

 afgjort den 8. november 1993, uden at der blev taget hensyn til hendes brev  

 af  

 3. november 1993. Hun anførte endvidere at brevet kunne betragtes som en anke  

 til Den Sociale Ankestyrelse over Arbejdsskadestyrelsens afgørelse.
 Arbejdsskadestyrelsen  

 oversendte den 6. december 1993 sagen til Den Sociale Ankestyrelse som en  

 klage  

 fra A over Arbejdsskadestyrelsens afgørelse.
 A modtog Den Sociale  

 Ankestyrelses afgørelse i brev af 10. februar 1994. Af afgørelsen fremgik  

 bl.a.  

 følgende:
 "...
 Der er ikke grundlag for at  

 genoptage Deres sag.
 Der er ved afgørelsen lagt  

 vægt på, at der efter en lægelig vurdering er tale om uændrede følger efter  

 arbejdsskaden, idet De fortsat har lænderygsmerter med udstråling til højre  

 ben.
 Ankestyrelsen har endvidere  

 lagt vægt på, at De fortsat modtager forhøjet almindelig førtidspension.
 Ankestyrelsen tiltræder  

 således Arbejdsskadestyrelsens afgørelse.
..." Som lovgrundlag for  

 afgørelsen henviste Den Sociale Ankestyrelse til  

 arbejdsskadeforsikringslovens  

 §§ 27-29.
I klagen til mig redegjorde A  

 nærmere for sin situation og for sin opfattelse af sagen.
Hun anførte bl.a.  

 at  

 hun modtog laveste førtidspension og et tillæg, ca. 4.000 kr. pr. måned.
Den Sociale Ankestyrelse og  

 Arbejdsskadestyrelsen henholdt sig i udtalelser i anledning af klagen til mig  

 til de tidligere trufne afgørelser.
Ankestyrelsen anførte i sin udtalelse  

 bl.a.  

 følgende:
 "...
Ved behandlingen af  

 pensionssagen har indgået en ryglidelse i form af discusdegeneration  

 (formindskelse  

 af bruskskivernes tykkelse mellem ryghvirvlerne) i 4. og 5. lændehvirvel samt  

 mulig migrænelidelse.
Der er tale om en ikke arbejdsbetinget forudbestående  

 ryglidelse hos pågældende.
Der henvises herved til oplysningerne i den  

 generelle helbredsundersøgelse, hvoraf det fremgår, at (A) har haft  

 rygsymptomer fra 1983.
 Ankestyrelsen skal således  

 henholde sig til sin afgørelse af 10. februar 1994 med den deri givne  

 begrundelse.
..." I mit afsluttende brev til A  

 udtalte jeg følgende:
"Jeg bemærker først -  

 som anført i mit brev af 13. april 1994 - at jeg ikke har mulighed for at  

 tage  

 stilling til afgørelser, der klages over mere end et år efter at de er  

 truffet.  

 Jeg kan derfor ikke tage stilling til Arbejdsskadestyrelsens og Den Sociale  

 Ankestyrelses afgørelser om fastsættelsen af Deres mén- og  

 erhvervsevnetabserstatning.
Mine undersøgelser indskrænker sig derfor til  

 alene at dreje sig om, hvorvidt jeg har grundlag for at kritisere  

 Arbejdsskadestyrelsens og Den Sociale Ankestyrelses afgørelser om ikke at  

 genoptage  

 behandlingen af Deres sag.
 1. Arbejdsskadestyrelsens og Den Sociale Ankestyrelses afgørelser af  

 henholdsvis 8. november 1993 og 10. februar 1994:
 Afgørelsen af, hvorvidt en  

 sag om fastsættelse af mén- eller erhvervsevnetab skal genoptages, er truffet  

 efter bestemmelsen i den dagældende arbejdsskadeforsikringslovs § 29, jf. §§  

 27  

 og 28 (lovbekendtgørelse nr. 450 af 25. juni 1987 med senere ændringer).  

 Bestemmelsen  

 i lovens § 29 har følgende ordlyd:
"Skønner  

 Sikringsstyrelsen, at de omstændigheder, der har været bestemmende for  

 fastsættelse af erstatning efter §§ 27 og 28, har forandret sig væsentligt,  

 kan  

 erstatningsspørgsmålet genoptages inden for en frist af 5 år fra  

 erstatningens  

 første fastsættelse.
Hvis Sikringsstyrelsen i det enkelte tilfælde skønner at  

 den endelige afgørelse af omfanget af erhvervsevnetabet eller af det varige  

 mén ikke kan træffes inden for denne frist, fastsætter styrelsen inden  

 udløbet  

 af fristen en ny frist for genoptagelse af sagen til endelig afgørelse.  

 Såfremt  

 ganske særlige omstændigheder taler herfor, kan styrelsen se bort fra  

 fristerne." Som det fremgår af  

 bestemmelsen er det en betingelse for at genoptagelse kan ske, at der skal  

 være sket væsentlige ændringer af ansøgerens tilstand siden fastsættelsen af  

 erstatningen.
Afgørelsen af om der er sket sådanne væsentlige ændringer,  

 bygger  

 på et skøn, som i vidt omfang er af lægefaglig karakter.
Efter de regler, der  

 gælder for min virksomhed, kan jeg kun kritisere skønsmæssige afgørelser,  

 hvis  

 der foreligger særlige omstændigheder.
Jeg har desuden ingen forudsætninger  

 for  

 at tage stilling til lægefaglige spørgsmål.
 Jeg har ikke fundet, at der  

 foreligger sådanne særlige omstændigheder i sagen, at jeg kan kritisere  

 myndighedernes afgørelser.
 2. Arbejdsskadestyrelsens fremgangsmåde i forbindelse med partshøringen  

 af Dem den 25. oktober 1993:
 Efter bestemmelsen i  

 forvaltningslovens § 19, stk. 1, skal der ske partshøring, hvis en part i en  

 sag ikke kan antages at være bekendt med, at myndigheden er i besiddelse af  

 bestemte oplysninger vedrørende sagens faktiske omstændigheder.  

 Partshøringspligten gælder dog kun, hvis oplysningerne er til ugunst for  

 parten  

 og er af væsentlig betydning for sagens afgørelse.
Arbejdsskadestyrelsen sendte  

 den 25. oktober 1993 en oversigt over sagens akter til Dem, samt en kopi af  

 de  

 akter, som styrelsen mente, at De ikke var bekendt med.
Styrelsen henviste i  

 brevet til forvaltningslovens § 19 og gav Dem en frist på 14 dage, fra De  

 havde modtaget styrelsens brev, til at fremkomme med Deres bemærkninger til  

 sagen.
Fristen udløb således den 9. november 1993 ved kontortids ophør. (Jeg  

 henviser herved til Justitsministeriets Vejledning om Forvaltningsloven, pkt.  

 212, om beregning af  

  

 klage  

  

 frister).
 De reagerede på opfordringen  

 til at kommentere Arbejdsskadestyrelsens oplysningsgrundlag med et brev, som  

 styrelsen modtog torsdag den 4. november 1993, og som De har oplyst er  

 afsendt  

 onsdag den 3. november 1993.
Arbejdsskadestyrelsen traf  

 som nævnt ovenfor afgørelse i sagen mandag den 8. november 1993, d.v.s. før  

 den  

 fastsatte frist udløb.
Jeg må forstå af styrelsens brev af 11. november 1993,  

 at styrelsen ikke forud for afgørelsen havde taget Deres seneste bemærkninger  

 i sagen i betragtning.
Styrelsen har ikke oplyst årsagen hertil.
Jeg må  

 forstå  

 at forholdet er det, at Deres brev ikke var nået frem til sagen, før  

 afgørelsen  

 blev truffet og afsendt.
 Jeg må finde det meget  

 beklageligt, dels at Arbejdsskadestyrelsen traf afgørelse i sagen, før den  

 frist, som styrelsen selv havde fastsat, var udløbet, dels at brevet af 3.  

 november 1993 ikke nåede frem til sagen og ikke blev taget i betragtning ved  

 afgørelsen af 8. november 1993.
 Jeg har meddelt  

 Arbejdsskadestyrelsen, at jeg går ud fra, at sagen giver styrelsen anledning  

 til at overveje, om der er behov for at ændre fastsatte administrative  

 rutiner  

 i forbindelse med gennemførelse af partshøringer.
 Da Arbejdsskadestyrelsen blev  

 opmærksom på, at Deres partshøringssvar var indgivet rettidigt, skrev  

 styrelsen den 11. november 1993 til Dem med spørgsmål, om brevet skulle  

 betragtes som anke, "samtidig bedes De præcisere, hvilken afgørelse, der  

 ankes".
 Denne sagsbehandling er efter  

 min opfattelse kritisabel.
 Arbejdsskadestyrelsen burde  

 nu have været opmærksom på, at der var begået en (alvorlig)  

 sagbehandlingsfejl  

 ved afsendelsen af afgørelsen den 8. november 1993. Styrelsen burde da have  

 meddelt Dem, at afgørelsen af 8. november 1993 var annulleret, og at  

 styrelsen  

 ville træffe en afgørelse, hvorved det, som De havde anført i brevet af 3.  

 november 1993, ville blive taget i betragtning.
 Jeg har gjort  

 Arbejdsskadestyrelsen bekendt med min opfattelse, og jeg har endvidere  

 meddelt  

 Den Sociale Ankestyrelse, at styrelsen efter min opfattelse udtrykkeligt over  

 for Dem og Arbejdsskadestyrelsen burde have taget stilling til, hvad den  

 (alvorlige) sagsbehandlingsfejl burde give anledning til.
 På baggrund af sagens videre  

 forløb, herunder at De selv i brevet af 24. november 1993 meddelte  

 Arbejdsskadestyrelsen, at Deres brev af 3. november 1993 skulle betragtes som  

 en anke, foretager jeg mig ikke videre vedrørende dette spørgsmål.
