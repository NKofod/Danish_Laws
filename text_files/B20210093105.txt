 Bekendtgørelse om krav til studieadministrative it-systemer for almene voksenuddannelser, erhvervsuddannelser, arbejdsmarkedsuddannelser, de gymnasiale uddannelser, forberedende grunduddannelse m.fl.
 I medfør af § 31, stk. 3, og § 38 b i lov om institutioner for erhvervsrettet uddannelse, jf. lovbekendtgørelse nr. 1294 af 2. september 2020, § 54, stk. 3, og § 57 a i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 1246 af 27. august 2020, § 26, stk. 3, og § 30 b i lov om private institutioner for gymnasiale uddannelser, jf. lovbekendtgørelse nr. 3 af 6. januar 2020, og § 53, stk. 2, i lov nr. 604 af 24. maj 2019 om institutioner for forberedende grunduddannelse, fastsættes efter bemyndigelse:
Anvendelsesområde § 1. Bekendtgørelsen gælder for de i § 2 nævnte uddannelser og aktiviteter ved 1) institutioner for erhvervsrettet uddannelse, 2) institutioner for almengymnasiale uddannelser og almen voksenuddannelse, 3) private gymnasieskoler, studenterkurser og kurser til højere forberedelseseksamen (hf-kurser) og 4) institutioner for forberedende grunduddannelse.
 Stk. 2. Bekendtgørelsen gælder endvidere for de i § 37, stk. 2, 1. pkt., i lov om institutioner for erhvervsrettet uddannelse nævnte andre uddannelsesinstitutioner, private udbydere og virksomheder, der er godkendt til at udbyde bestemte uddannelser i overensstemmelse med reglerne for uddannelserne.
 § 2. Bekendtgørelsen omfatter følgende uddannelser og aktiviteter:
 1) Almen voksenuddannelse.
 2) Forberedende voksenundervisning.
 3) Ordblindeundervisning for voksne.
 4) De gymnasiale uddannelser.
 5) Pædagogikum ved gymnasiale uddannelser.
 6) Erhvervsuddannelser, herunder skolepraktik.
 7) Andre erhvervsrettede ungdomsuddannelser m.v.
 8) Arbejdsmarkedsuddannelser.
 9) Forberedende grunduddannelse.
 10) Introkurser og brobygning til ungdomsuddannelser.
 11) Åben uddannelse, enkeltfag som led i ungdomsuddannelser under erhvervsrettet voksen- og efteruddannelse.
 12) Kostafdelinger.
§ 3. Bekendtgørelsen omfatter institutionens studieadministrative it-systemer, der håndterer data fra og til 1) systemer til opkrævning af betaling for aktivitet omfattet af lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., 2) CØSA, 3) Navision Stat, 4) Datavarehuset, 5) Eksamensdatabasen, 6) AMU-bevisdatabasen, 7) Optagelse.dk, 8) US2000, 9) Ungedatabasen, 10) UddannelsesGuiden, 11) XPRS, 12) EASY-P, 13) Praktikpladsen.dk, 14) systemer hos Arbejdsgivernes Uddannelsesbidrag, 15) MAB, 16) Netprøver.dk, 17) Voksenuddannelse.dk og 18) Unilogin.
 § 4. Fælles studieadministrative it-systemer, som institutionerne eller grupper af institutioner skal eller kan anvende efter undervisningsministerens bestemmelse, er ikke omfattet af denne bekendtgørelse.
It-instruks § 5. Institutionens studieadministrative it-systemer skal opfylde kontrolmålene og kontrollerne i it-instruks om krav til systemrevision af studieadministrative systemer for almene voksenuddannelser, erhvervsuddannelser, arbejdsmarkedsuddannelser, de gymnasiale uddannelser, forberedende grunduddannelse m.fl., jf. bilag 1.
Systemrevisionserklæring § 6. Institutionen kan kun anvende et studieadministrativt it-system, hvis systemet er omfattet af en systemrevisionserklæring uden forbehold, jf. stk. 2 og 3, der er offentliggjort efter § 7.
Stk. 2. En systemrevisionserklæring skal være udarbejdet og underskrevet af en statsautoriseret eller registreret revisor.
Det skal fremgå af systemrevisionserklæringen, hvilke uddannelser og aktiviteter revisionen af det studieadministrative it-system har omfattet.
Systemrevisionserklæringen skal omfatte en ISAE 3402-erklæring, som skal være udarbejdet i overensstemmelse med standarden ISAE 3402 som en type 2-erklæring og dokumentere, at det studieadministrative it-system overholder kravene i den i § 5 nævnte it-instruks.
Behandler leverandøren af det studieadministrative it-system personoplysninger i systemet på institutionernes vegne, skal systemrevisionserklæringen desuden omfatte en systemspecifik ISAE 3000-erklæring med høj grad af sikkerhed, som skal være udarbejdet i overensstemmelse med standarden ISAE 3000 som en type 2-erklæring og dokumentere, at behandlingen af personoplysninger i systemet er i overensstemmelse med gældende databeskyttelsesregler.
 Stk. 3. Standarderne ISAE 3402 og ISAE 3000 findes via hjemmesiden for Styrelsen for It og Læring på adressen www.stil.dk.
 Stk. 4. En systemrevisionserklæring har virkning i 2 år fra revisors underskrivelse af revisorerklæringen, jf. dog § 9.
 § 7. Styrelsen for It og Læring offentliggør en oversigt over de studieadministrative it-systemer, hvor styrelsen har modtaget en systemrevisionserklæring uden forbehold, på styrelsens hjemmeside på adressen www.stil.dk.
 Stk. 2. En systemrevisionserklæring skal sendes til Styrelsen for It og Læring af den leverandør, der vil stille det omfattede system til rådighed for en eller flere institutioner.
 § 8. En institution, der anvender et studieadministrativt it-system, der er med på den i § 7, stk. 1, nævnte oversigt, men hvor der senest 14 dage før udløbet af erklæringen, jf. § 6, stk. 4, ikke foreligger en ny systemrevisionserklæring uden forbehold, skal rette henvendelse til Styrelsen for It og Læring, såfremt institutionen fortsat skal anvende systemet efter udløbet af erklæringen.
 Stk. 2. Styrelsen for It og Læring kan for de i stk. 1 nævnte institutioner fravige § 6, stk. 1. Styrelsen fastsætter vilkårene, herunder varighed, for en sådan fravigelse.
 § 9. Bliver Styrelsen for It og Læring i en systemrevisionserklærings virkningsperiode, jf. § 6, stk. 4, bekendt med, at der er tvivl, om et studieadministrativt it-system fortsat opfylder betingelserne for at være omfattet af en systemrevisionserklæring uden forbehold, kan Styrelsen for It og Læring beslutte, at der inden for en fastsat frist skal være udarbejdet en ny systemrevisionserklæring, jf. § 6, stk. 1.
Stk. 2. Styrelsen for It og Læring kan fravige § 6, stk. 1, for institutioner, der bruger et studieadministrativt it-system, hvor der ikke inden for en efter stk. 1 fastsat frist er udarbejdet en ny systemrevisionserklæring.
Styrelsen fastsætter vilkårene, herunder varighed, for en sådan fravigelse.
Klageadgang § 10. De afgørelser, som Styrelsen for It og Læring træffer efter denne bekendtgørelse, kan ikke indbringes for undervisningsministeren.
Ikrafttræden § 11. Bekendtgørelsen træder i kraft den 1. juli 2021.
 Stk. 2. Bekendtgørelse nr. 1680 af 23. november 2020 om krav til studieadministrative it-systemer for almene voksenuddannelser, erhvervsuddannelser, arbejdsmarkedsuddannelser, de gymnasiale uddannelser, forberedende grunduddannelse m.fl. ophæves.
 Stk. 3. Systemrevisionserklæringer udarbejdet i henhold til bekendtgørelse nr. 1680 af 23. november 2020 om krav til studieadministrative it-systemer for almene voksenuddannelser, erhvervsuddannelser, arbejdsmarkedsuddannelser, de gymnasiale uddannelser, forberedende grunduddannelse m.fl. eller bekendtgørelse nr. 1272 af 28. november 2019 om krav til studieadministrative it-systemer for almene voksenuddannelser, erhvervsuddannelser, arbejdsmarkedsuddannelser, de gymnasiale uddannelser, forberedende grunduddannelse m.fl. bevarer deres gyldighed i 2 år fra revisors underskrivelse af revisorerklæringen, jf. dog denne bekendtgørelses § 9.
Styrelsen for It og Læring, den 19. maj 2021 Direktør Thomas Fredenslund / Aino Olsen Bilag 1 It-instruks om krav til systemrevision af studieadministrative systemer for almene voksenuddannelser, erhvervsuddannelser, arbejdsmarkedsuddannelser, de gymnasiale uddannelser, forberedende grunduddannelse m.fl.
 Bekendtgørelse om krav til studieadministrative it-systemer for almene voksenuddannelser,¬ erhvervsuddannelser, arbejdsmarkedsuddannelser m.v., de gymnasiale uddannelser, forberedende grunduddannelse m.fl.
1 Indledning Systemrevisionen af det studieadministrative system (herefter SA-systemet) skal ske i forhold til de kontrolmål og kontroller, som er beskrevet i afsnit 2, afsnit 3 og afsnit 4. Kontrolmålene og kontrollerne vedrører de almene voksenuddannelser, erhvervsuddannelser, arbejdsmarkedsuddannelser og gymnasiale uddannelser samt forberedende grunduddannelse, der omfattes af tabel 1.
 Tabel 1. Uddannelser, undervisning og aktiviteter omfattet af kontrolmålene og kontrollerne.
 En oversigt over uddannelser og aktiviteter omfattet af kontrolmålene og kontrollerne vist i tabel 1 inklusive takstformål og formålskoder findes på Styrelsen for It og Lærings hjemmeside på adressen www.stil.dk.
 Kontrolmålene og kontrollerne i afsnit 4.1, 4.12, 4.13 og 4.36 gælder kun for SA-systemer, der har sådan funktionalitet.
2  Regelovervågning, stamoplysninger, aktiviteter, transaktionsspor, ændringshåndtering og sikkerhed 2.1 Overvågning af regelgrundlag Systemleverandøren skal dokumentere indsigt i regelgrundlaget for de institutions- og uddannelsesområder, som SA-systemet anvendes i forbindelse med, og har initiativpligt til at følge med i ændringer i regelgrundlaget, så systemet til stadighed er i overensstemmelse med gældende lovgivning.
2.2 Adgangsstyring og styring af adgang til personoplysninger Adgangen til SA-systemet og til personoplysninger i systemet skal være styret på betryggende vis.
2.3 Oprettelse af aktivitet Ved en aktivitet forstås en del af et uddannelsesforløb, der skal aktivitetsindberettes/prøveindberettes.
Elever eller kursister oprettet i SA-systemet skal kunne tilknyttes aktiviteten.
Ved aktivitetsoprettelsen skal der tages udgangspunkt i det kodesæt, der er udmeldt med uddannelsesmodellen.
Internt i SA-systemet må der gerne anvendes et andet internt defineret kodesæt, men ved indberetning skal uddannelsesmodellens kodesæt anvendes.
2.4 Oprettelse og opdatering af stamoplysninger Eleven eller kursisten skal oprettes i systemet med stamoplysninger og med henvisning til den uddannelse, som vedkommende følger.
Stamoplysningerne skal omfatte relevante personoplysninger fra Det Centrale Personregister, som løbende skal kunne hentes fra og opdateres i SA-systemet.
Ved oprettelsen skal der tages udgangspunkt i det kodesæt, der er udmeldt med uddannelsesmodellen.
Internt i SA-systemet må der gerne anvendes et andet internt defineret kodesæt, men ved indberetning skal uddannelsesmodellens kodesæt anvendes.
2.5 Transaktions- og kontrolspor Registrerings- og indberetningsforløbet skal kunne dokumenteres.
2.6 Change management Udvikling og ændringshåndtering skal være styret på betryggende vis.
2.7 Behandling af personoplysninger SA-systemet skal understøtte behandling af personoplysninger i overensstemmelse med gældende databeskyttelsesregler:
3 Generelle grænsefladekontrolmål og kontroller For de eksterne grænseflader og interessenter nævnt i afsnit 4 gælder en række generelle grænsefladerelaterede kontrolmål og kontroller, som skal overholdes medmindre andet fremgår af de grænsefladespecifikke kontrolmål og kontroller nævnt i afsnit 4. De nedenstående generelle kontrolmål og kontroller vedrører overholdelse af gældende eksterne grænseflader samt styring af kommunikation mellem SA-systemet og det eksterne system.
3.1 Overholdelse af eksterne grænseflader Ved kommunikation via en grænseflade skal specificeret syntaks, semantik, protokol og øvrige specificerede krav i de tilhørende grænsefladebeskrivelser overholdes.
3.2 Styring af kommunikation, overvågning og procedurer Kommunikationen mellem SA-systemet og de eksterne systemer nævnt i bekendtgørelsens § 3 skal være styret, så der kan følges op på alle hændelser, og så der er historik på modtagne og afsendte data.
Kontrollerne gælder al kommunikation med den eksterne part.
4 Grænsefladespecifikke kontrolmål og kontroller De nedenstående specifikke kontrolmål og kontroller for de enkelte eksterne grænseflader er fastlagt med henvisning til gældende grænsefladebeskrivelser og myndighedskrav.
En oversigt over gældende grænsefladebeskrivelser med links til disse findes på Styrelsen for It og Lærings hjemmeside på adressen www.stil.dk.
 De omfattede eksterne grænseflader fremgår af tabel 2.
 Tabel 2. Oversigt over eksterne grænseflader.
4.1 Betalingslov - Opkrævning For SA-systemer, der kan håndtere beregning og opkrævning af betaling hos kommunen eller anden aktør for elever og kurister, hvis uddannelse er omfattet af betalingsloven, skal systemrevisionen kontrollere, at der er etableret procedurer, der sikrer den korrekte opkrævning.
Der kan som alternativ til beregning og opkrævning ved brug af SA-systemet være en løsning baseret på manuelle procedurer, der sikrer den korrekte opkrævning.
 Opkrævningen omfatter uddannelser, undervisning og aktiviteter anført i tabel 1 med undtagelse af OBU under Almene voksenuddannelser og BRO.
4.2 CØSA - Hentning af generel uddannelsesmodel CØSA håndterer dataudveksling med SA-systemet med henblik på beregning og udbetaling fra Undervisningsministeriet af lovbundne taxametertilskud pr. årselev samt øvrige tilskud til institutionerne, og udmelder den centrale uddannelsesmodel til SA-systemet.
Dataudvekslingen omfatter udmelding af den generelle uddannelsesmodel til og indberetning af årselevoplysninger fra SA-systemet.
Uddannelsesmodellen definerer kodesættet (syntaksen), der skal benyttes, når data skal udveksles mellem SA-systemet og de eksterne systemer.
 Uddannelsesmodellen omfatter uddannelser, undervisning og aktiviteter anført i tabel 1. SA-systemet skal understøtte hentning af uddannelsesmodellen for de uddannelsesområder, som er omfattet af systemet.
4.3 CØSA - Indberetning af fuldtidsårselever Indberetningen omfatter fuldtidsuddannelser anført i tabel 1. SA-systemet skal understøtte indberetning af årselever for disse uddannelser, hvis de er omfattet af systemet.
4.4 CØSA - Indberetning af VUC-enkeltfagsårselever Indberetningen omfatter enkeltfagsundervisning under Almene voksenuddannelser samt hf-enkeltfag og gsk under GYM anført i tabel 1. SA-systemet skal understøtte indberetning af enkeltfagsårselever for disse uddannelser, hvis de er omfattet af systemet.
4.5 CØSA - Indberetning af ÅU-enkeltfagsårselever Indberetningen omfatter enkeltfagsundervisning under ÅU anført i tabel 1. SA-systemet skal understøtte indberetning af enkeltfagsårselever for denne uddannelse, hvis den er omfattet af systemet.
4.6 CØSA - Indberetning af skolehjemårselever Indberetningen omfatter oplysninger om skolehjemhold inkl. oplysninger om kost og logi for fuldtidselever på EUD, jf. tabel 1. SA-systemet skal understøtte indberetning af skolehjemårselever for denne uddannelse, hvis den er omfattet af systemet.
4.7 CØSA - Indberetning af skolepraktikårselever Indberetningen omfatter uddannelser under EUD anført i tabel 1. SA-systemet skal understøtte indberetning af skolehjempraktikelever for disse uddannelser, hvis de er omfattet af systemet.
4.8 CØSA - Indberetning af AMU-årselever Indberetningen omfatter AMU-kurser under AMU anført i tabel 1. SA-systemet skal understøtte indberette af årselever for disse uddannelser, hvis de er omfattet af systemet.
4.9 CØSA - Indberetning af oplysninger til kommunalt FGU-bidrag SA-systemet indberetter oplysninger til beregning af kommunalt bidrag til staten vedrørende elever i afsøgningsforløb og på FGU, som har udløst statstilskud til en FGU-institution på basisforløb, uddannelsesspor og kombinationsforløb.
 Indberetningen omfatter uddannelser under FGU anført i tabel 1. SA-systemet skal understøtte indberetning af elever for disse uddannelser, hvis de er omfattet af systemet.
4.10 Navision Stat - Opkrævning af deltagerbetaling Institutioner for erhvervsrettet uddannelse og institutioner for almengymnasial uddannelse og almen voksenuddannelse anvender Navision Stat som økonomisystem.
Navision Stat tilbyder en rækkes webservices, som kan sikre tæt integration med SA-systemet i forbindelse med deltagerbetaling og løn- og omkostningsfordeling.
Opkrævning af deltagerbetaling omfatter enkeltfagsundervisning og kurser, hvor der efter reglerne om den pågældende uddannelse skal ske opkrævning af deltagerbetaling.
Opkrævningen kan ske ved brug af integration mellem SA-systemet og Navision Stat.
Integrationen skal anvendes i forbindelse med deltagerbetaling for AMU-kurser og Åben Uddannelse for de institutioner, som skal anvende Navision Stat.
For øvrige uddannelser kan der som alternativ til integrationen være en løsning, hvor der bruges manuelle procedurer, der sikrer en korrekt opkrævning.
4.11 Navision Stat - Opfølgning på deltagerbetaling For den enkeltfagsundervisning og de kurser, hvor det følger af reglerne, at der skal opkræves deltagerbetaling, og der ikke bruges manuelle procedurer til opkrævningen, skal der i SA-systemet kunne følges op på, om deltagerbetaling er sket rettidigt.
 Opfølgningen omfatter enkeltfagsundervisning og kurser, hvor der efter reglerne om den pågældende uddannelse skal ske opkrævning af deltagerbetaling.
4.12 Navision Stat - Lønfordeling Med henblik på institutionens egen økonomistyring og den efterfølgende aflæggelse af årsregnskab og formålsregnskab skal institutionen kunne fordele lønnen ud på de aktiviteter, som har forbrugt timerne.
SA-systemet skal derfor kunne danne fordelingsnøgler ud fra oplysninger i lønsystemet og læreranvendelsen registreret i SA-systemet.
Der kan som alternativ til fordeling ved brug af integration mellem SA-systemet og Navision Stat være en løsning, hvor der bruges manuelle procedurer, der sikrer en korrekt kontering.
 Lønfordelingen omfatter uddannelser og undervisning anført i tabel 1 med undtagelse af Pædagogikum.
4.13 Navision Stat - Omkostningsfordeling Med henblik på institutionens egen økonomistyring og den efterfølgende aflæggelse af årsregnskab og formålsregnskab skal institutionen kunne fordele materialer, udstyr og lignende omkostninger, der ikke er lønafhængige, ud på de aktiviteter, som har brugt ressourcen.
SA-systemet skal derfor kunne beregne fordelingsnøgler hertil, som Navision Stat kan gøre brug af.
Der kan som alternativ til fordeling ved brug af integration mellem SA-systemet og Navision Stat være en løsning, hvor der bruges manuelle procedurer, der sikrer en korrekt kontering.
 Omkostningsfordelingen omfatter uddannelser, undervisning og aktiviteter anført i tabel 1 med undtagelse af Pædagogikum.
4.14 Datavarehuset - Indberetning af GYM-fuldtidselever Uddannelsesinstitutionerne indberetter oplysninger om de enkelte elevers uddannelsesforløb, studieretning, klassetrin og aflagte eksaminer til brug for uddannelsesstatistik til præsentation i Datavarehuset og til Danmarks Statistik.
Indberetningen sker til Styrelsen for It og Læring, som validerer og kvalitetssikrer data, inden de anvendes til statistik og præsenteres i Datavarehuset eller sendes til Danmarks Statistik.
Fuldtidsuddannelserne, enkeltfagsundervisning og kurser har separate grænseflader til statistikindberetning.
 Indberetningen omfatter fuldtidsuddannelser under GYM anført i tabel 1. SA-systemet skal understøtte indberetning af fuldtidselever for disse uddannelser, hvis de omfattet af systemet.
4.15 Datavarehuset - Indberetning af VUC-enkeltfagselever Indberetningen omfatter enkeltfagsundervisning under Almene voksenuddannelser samt hf-enkeltfag og gsk under GYM anført i tabel 1. SA-systemet skal understøtte indberetning af enkeltfagselever for disse uddannelser, hvis de er omfattet af systemet.
4.16 Datavarehuset - Indberetning af EUD-elever Indberetningen omfatter uddannelser under EUD og under Andre erhvervsrettede ungdomsuddannelser anført i tabel 1. SA-systemet skal understøtte indberetning af elever for disse uddannelser, hvis de er omfattet af systemet.
4.17 Datavarehuset - Indberetning af AMU-kursister Indberetningen omfatter uddannelser under AMU anført i tabel 1. SA-systemet skal understøtte indberetning af kursister for disse uddannelser, hvis de er omfattet af systemet.
4.18 Datavarehuset - Indberetning af FGU-elever Indberetningen omfatter uddannelser under FGU anført i tabel 1. SA-systemet skal understøtte indberetning af elever for disse uddannelser, hvis de er omfattet af systemet.
4.19 Eksamensdatabasen - Indberetning af karakterer og eksamensbevisoplysninger Der indberettes endelige karakterer og eksamensbevisoplysninger for en række ungdomsuddannelser til Eksamensdatabasen til anvendelse blandt andet i forbindelse med optagelse på videregående uddannelser.
 Indberetningen omfatter fuldtidsuddannelser under GYM og EUD anført i tabel 1. SA-systemet skal understøtte indberetning af karakterer og eksamensbevisoplysninger for disse uddannelser, hvis de er omfattet af systemet.
4.20 AMU-bevisdatabasen - Indberetning af bevisoplysninger Der indberettes bevisoplysninger for AMU-kurser, herunder enkeltfag der er optaget i en fælles kompetencebeskrivelse, til AMU-bevisdatabasen.
 Indberetningen omfatter kurser under AMU anført i tabel 1. SA-systemet skal understøtte indberetning af bevisoplysninger for disse uddannelser, hvis de er omfattet af systemet.
4.21 Optagelse.dk - Hentning af optagelsesansøgninger Uddannelsessøgende anvender Optagelse.dk til digital ansøgning om optagelse på ungdomsuddannelser og på videregående uddannelser.
 Hentningen af optagelsesansøgninger fra Optagelse.dk omfatter fuldtidsuddannelser under EUD og GYM anført i tabel 1. SA-systemet skal understøtte hentning af ansøgninger for disse uddannelser, hvis de er omfattet af systemet.
4.22 US2000 - Indberetning af uddannelsesaktiviteter til SU-behandling Der indberettes oplysninger om elevernes og kursisternes uddannelses- og studieaktiviteter til SU-udbetalingssystemet US2000 til brug for behandlingen af SU-ansøgninger.
Indberetningen omfatter uddannelser og undervisning anført i tabel 1 med undtagelse af OBU under Almene voksenuddannelser, Pædagogikum, AMU, FGU, BRO og ÅU.
Indberetning for EUX skal alene for de merkantile GF2-forløb ske som en del af SU-berettigende GF2-forløb.
SA-systemet skal understøtte indberetning af uddannelses- og studieaktiviteter for disse uddannelser og denne undervisning, hvis de er omfattet af systemet.
4.23 Ungedatabasen - Indberetning af uddannelseshændelser Der indberettes oplysninger om unges uddannelsesaktiviteter til Ungedatabasen, som giver et samlet overblik over unges uddannelses- og beskæftigelsesstatus.
Indberetningen omfatter uddannelser og undervisning anført i tabel 1 med undtagelse af Pædagogikum, AMU og BRO.
SA-systemet skal understøtte indberetning af uddannelsesaktivitetsoplysninger for disse uddannelser og denne undervisning, hvis de er omfattet af systemet.
4.24 Ungedatabasen - Hentning af valideringer og adviseringer Der hentes valideringer for indberetningerne samt adviseringer til institutionen fra andre aktører, herunder oplysninger om risiko for frafald samt afbrud.
Hentningen omfatter uddannelser og undervisning anført i tabel 1 med undtagelse af Pædagogikum, AMU og BRO.
SA-systemet skal understøtte hentning af valideringer og adviseringer for disse uddannelser og denne undervisning, hvis de er omfattet af systemet.
4.25 Ungedatabasen - Hentning af ungeoplysninger til institutionsbrug Der hentes oplysninger til brug for uddannelsesinstitutionen vedrørende den enkelte unges kontaktperson i den kommunale ungeindsats, eventuelt uddannelsespålæg samt uddannelsesparathedsvurdering.
Hentningen omfatter uddannelser og undervisning anført i tabel 1 med undtagelse af Pædagogikum, AMU og BRO.
SA-systemet skal understøtte hentning af ungeoplysninger til institutionsbrug for disse uddannelser og denne undervisning, hvis de er omfattet af systemet.
4.26 Ungedatabasen - Hentning af FGU-oplysninger til udslusningstilskud Der hentes oplysninger, som skal indgå i FGU-institutionens ansøgning om udslusningstilskud for unge, som er i uddannelse eller beskæftigelse i en nærmere fastsat periode efter afsluttet FGU-forløb.
 Hentningen omfatter uddannelser og undervisning under FGU anført i tabel 1. SA-systemet skal understøtte hentning af oplysninger til brug for ansøgning om udslusningstilskud for disse uddannelser og denne undervisning, hvis de er omfattet af systemet.
4.27 Ungedatabasen - Hentning af EUD-oplysninger til GYM-henvisningstilskud Der hentes oplysninger, som skal indgå i GYM-institutionens ansøgning om henvisningstilskud for unge, som er i gang med erhvervsuddannelser inkl. eux i en nærmere fastsat periode efter afbrudt GYM-forløb.
 Hentningen omfatter uddannelser under fuldtids GYM anført i tabel 1. SA-systemet skal understøtte hentning af oplysninger til brug for ansøgning om henvisningstilskud for disse uddannelser og denne undervisning, hvis de er omfattet af systemet.
4.28 UddannelsesGuiden - Indberetning af uddannelsesudbud Institutionernes uddannelsesudbud indberettes til UddannelsesGuiden, som indeholder oplysninger om det aktuelle udbud på en række uddannelsesområder.
 Indberetningen omfatter enkeltfagsundervisning under Almene voksenuddannelser og ÅU samt hf-enkeltfag og gsk under GYM anført i tabel 1. SA-systemet skal understøtte indberetning af uddannelsesudbud for disse uddannelser og denne undervisning, hvis de er omfattet af systemet.
4.29 XPRS - Udveksling af oplysninger til eksamensadministration Der udveksles oplysninger vedrørende prøve- og eksamensadministration til XPRS.
 Udvekslingen omfatter avu, FVU, uddannelser og undervisning under GYM samt eux under EUD anført i tabel 1. SA-systemet skal understøtte udveksling af oplysninger til eksamensadministration for disse uddannelser og denne undervisning, hvis de er omfattet af systemet.
4.30 EASY-P - Hentning af uddannelsesaftaler og praktikoplysninger SA-systemet henter uddannelsesaftaler og øvrige praktikoplysninger for elever fra EASY-P.
Hentningen omfatter uddannelser under EUD anført i tabel 1. SA-systemet skal understøtte hentning af uddannelsesaftaler og øvrige praktikoplysninger for disse uddannelser, hvis de er omfattet af systemet.
Der kan som alternativ til anvendelse af grænsefladen mellem EASY-P og SA-systemet bruges en løsning, hvor der anvendes manuelle procedurer.
4.31 Praktikpladsen.dk - Indberetning af elev- og svendeprøveoplysninger Der indberettes elev- og svendeprøveoplysninger fra SA-systemet til Praktikpladsen.dk.
 Indberetningen omfatter uddannelser under EUD anført i tabel 1. SA-systemet skal understøtte indberetning af elev- og svendeprøveoplysninger for disse uddannelser, hvis de er omfattet af systemet.
4.32 Praktikpladsen.dk - Indberetning af elevfravær SA-systemet indberetter fraværsoplysninger for elever til Praktikpladsen.dk til brug for praktikvirksomheder.
 Indberetningen omfatter EUD samt hhx og htx under GYM anført i tabel 1. SA-systemet skal understøtte indberetning af elevfravær for disse uddannelser, hvis de er omfattet af systemet.
4.33 Arbejdsgivernes Uddannelsesbidrag - Indberetning af oplysninger om skoleophold SA-systemet indberetter oplysninger vedrørende elevers uddannelse og skoleophold til Arbejdsgivernes Uddannelsesbidrag som grundlag for afgørelser om udbetaling af ydelser og opkrævning af bidrag, herunder lønrefusion, befordringstilskud samt andre ydelser og bidrag omfattet af lov om Arbejdsgivernes Uddannelsesbidrag med tilhørende bekendtgørelser.
 Indberetningen omfatter uddannelser under EUD og under Andre erhvervsrettede ungdomsuddannelser anført i tabel 1. SA-systemet skal understøtte indberetning af oplysninger om skoleophold for disse uddannelser, hvis de er omfattet af systemet.
4.34 Arbejdsgivernes Uddannelsesbidrag - Indberetning af oplysninger om FGU-virksomhedspraktik SA-systemet indberetter oplysninger vedrørende uddannelsesplaner og virksomhedspraktik for elever på erhvervsuddannelsessporet under FGU til Arbejdsgivernes Uddannelsesbidrag som grundlag for afgørelser om udbetaling af egu-bonus.
Indberetningen omfatter erhvervsgrunduddannelsessporet under FGU.
SA-systemet skal understøtte indberetning af oplysninger om uddannelsesplaner og virksomhedspraktik for denne uddannelse, hvis den er omfattet af systemet.
4.35 MAB - Indberetning af prøveresultater til autorisationsudstedelse SA-systemet indberetter oplysninger om prøveresultater for udvalgte AMU-kurser og EUD-uddannelsesforløb til Miljøstyrelsens Autorisationssystem for brug af Bekæmpelsesmidler som grundlag for udstedelse af autorisationer til anvendelse af bekæmpelsesmidler.
 Indberetningen omfatter kurser under AMU og uddannelsesforløb under EUD anført i tabel 1. SA-systemet skal understøtte indberetning af prøveresultater for disse uddannelser, hvis de er omfattet af systemet.
4.36 Netprøver.dk - Hentning af eksamenskarakterer Netprøver.dk er et fælles system for alle gymnasiale uddannelser, som anvendes til digital prøveafvikling for en række fag.
Der kan som alternativ til hentning af eksamenskarakterer ved brug af integration mellem SA-systemet og Netprøver.dk være en løsning, hvor der bruges manuelle procedurer, der sikrer en korrekt registrering af karakterer i SA-systemet.
 Hentningen omfatter eksamenskarakterer fra Netprøver.dk for uddannelser og undervisning under GYM samt eux under EUD anført i tabel 1. SA-systemet skal understøtte hentning af eksamenskarakterer for disse uddannelser, hvis de er omfattet af systemet.
4.37 Voksenuddannelse.dk - Indberetning af institutionsmæssige stamoplysninger Voksenuddannelse.dk er en national portal til udbud af og digital tilmelding til AMU-kurser og Åben Uddannelse.
SA-systemerne indberetter institutionsmæssige stamoplysninger til Voksenuddannelse.dk til brug for kursusudbud, herunder undervisningssteder, lokationer og skoledagskalendere.
 Indberetningen omfatter uddannelser under AMU og ÅU nævnt i tabel 1. SA-systemet skal understøtte indberetning af institutionsmæssige stamoplysninger for disse uddannelser, hvis de er omfattet af systemet.
4.38 Voksenuddannelse.dk - Indberetning af hold og holdoplysninger I forbindelse med kursusopslag på Voksenuddannelse.dk indberetter SA-systemerne hold og holdoplysninger, blandt andet antal pladser, afholdelsesoplysninger og priser.
 Indberetningen omfatter uddannelser under AMU og ÅU nævnt i tabel 1. SA-systemet skal understøtte indberetning af hold og holdoplysninger for disse uddannelser, hvis de er omfattet af systemet.
4.39 Voksenuddannelse.dk - Udveksling af tilmeldinger og tilstededage SA-systemerne og Voksenuddannelse.dk udveksler oplysninger om kursustilmeldinger og kursustilstedeværelse til brug for behandling af virksomhedernes ansøgninger om godtgørelse for medarbejderes kursusdeltagelse.
 Udvekslingen omfatter uddannelser under AMU og ÅU anført i tabel 1. SA-systemet skal understøtte udveksling af oplysninger om tilmeldinger og tilstededage for disse uddannelser, hvis de er omfattet af systemet.
4.40 - Unilogin - Indberetning af grupper, medlemmer og kontaktpersoner SA-systemet indberetter løbende stamoplysninger for elever inkl. værger/kontaktpersoner og for medarbejdere samt grupper af elever og medarbejdere til Unilogin, som efter den første indberetning for en person opretter brugernavn og førstegangsadgangskode til Unilogin og returnerer disse til SA-systemet.
Indberetningen omfatter alle uddannelser anført i tabel 1 med undtagelse af pædagogikum.
SA-systemet skal kunne understøtte indberetning af grupper, medlemmer og kontaktpersoner for disse uddannelser, hvis de er omfattet af systemet.
