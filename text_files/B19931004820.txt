(Teknisk forskrift 3.5.02-3) I medfør af §10, stk. 2 i lov nr. 394 af 13. juni om erhvervsfremme samt  

 §1 i Industriministeriets bekendtgørelse nr. 73. af 30. januar 1992 om  

 henlæggelse af visse beføjelser til Industri- og Handelsstyrelsen fastsættes:
1. Gyldighedsområde Denne tekniske forskrift finder anvendelse på laboratorier, der er  

 akkrediterede på områderne strukturanalyse af hærdnet beton eller  

 petrografisk analyse af sand til tilslag til beton ved anvendelse af  

 mikroanalyse af tynd- eller planslib.
2. Formål Forskriften fastlægger inden for sit gyldighedsområde, hvorledes  

 laboratorierne skal opfylde nedennævnte krav i DS/EN 45001:
Kap. 5.2. og 5.4.3 1) vedrørende de underskriftsberettigedes tekniske  

 kompetence Kap. 5.3.3) vedrørende dokumentation af prøvningsresultaters korrelation  

 eller nøjagtighed ved sammenligning af prøvninger mellem laboratorier Kap. 5.4.1) vedrørende prøvningsprocedurer Kap. 5.4.3 j) vedrørende rapportering af analyseresultater.
3. Definitioner Ved tyndslib forstås præparerede prøveemner fremstillet i overensstemmelse  

 med god praksis, som for eksempel beskrevet i NORD-TEST-projekt nr. 790-88,  

 og af normal størrelse.
4. Tekniske krav 4.1. De underskriftsberettigedes tekniske kompetence.
 De underskriftsberettigede skal besidde uddannelse på akademisk niveau  

 inden for geologi og betonteknologi eller have tilsvarende kvalifikationer,  

 der skal være dokumenteret gennem beviser for kurser og praktisk erfaring.
 De underskriftsberettigedes uddannelse skal specielt have omfattet  

 mikroanalyse af tyndslib.
 4.2. Sammenligning af prøvninger mellem laboratorier.
 Akkrediterede laboratorier skal deltage i samtlige de af Dansk  

 Akkreditering afholdte sammenligninger, der omfatter analyser, hvortil det  

 enkelte laboratorium er akkrediteret.
 Laboratorier, der ansøger om akkreditering skal forud for akkrediteringens  

 ikrafttræden have deltaget i mindst een sammenligning med tilfredsstillende  

 resultat.
Sammenligninger af prøvninger mellem laboratorier tilstræbes afholdt  

 mindst een gang årligt.
Dansk Akkreditering sammenstiller de rapporterede  

 resultater i anonymiseret form.
Omkostningerne fordeles mellem deltagerne  

 efter nærmere aftale.
4.3. Prøvningsprocedurer De i metodebeskrivelserne omtalte billedatlas og referenceprøver med kendt  

 vand-cementtal skal være godkendt af Dansk Akkreditering.
Alle vurderinger af tyndslib skal udføres som dobbeltbestemmelser, dvs.  

 under anvendelse af 2 tilstræbt identiske tyndslib, undtagen for analysen af  

 sand i fraktionen 0-2 mm, hvor bestemmelse på grundlag af eet tyndslib kan  

 være fyldestgørende.
Såfremt kun gennemsnitstal af analyseresultaterne for de  

 2 tyndslib rapporteres, skal dette angives.
 4.4. Rapportering af resultater ved strukturanalyser.
 Parameteren »reaktive korn« skal angives som: »ingen - få -  

 nogle - mange«.
 Angivelse af parameteren i vol% må ikke benyttes.
5. Ikrafttræden Denne forskrift træder i kraft den 26. august 1993 og erstatter tidligere  

 forskrift af 17. november 1992.
