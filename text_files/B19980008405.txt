 I medfør af § 11 b og § 28, stk. 5, i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993, og efter  

 bemyndigelse fra ministeren for fødevarer, landbrug og fiskeri fastsættes:
 § 1 .  Bekendtgørelsen omhandler indførsel i Danmark  

 af fiskevarer med oprindelse i Bangladesh, Kenya, Kina, Malaysia, Mozambique,  

 Tanzania, Tyrkiet og Uganda.
 Stk. 2.  Ved ferske fiskevarer forstås i denne  

 bekendtgørelse levende, kølede og isede, dog ikke frosne, fiskevarer.
 § 2.  Det er forbudt her til landet at indføre  

 fiskevarer i enhver form med oprindelse i Bangladesh.
 § 3 .  Det er forbudt her til landet at indføre  

 ferske, frosne og forarbejdede fiskevarer fra følgende virksomhed i Malaysia:  

 Sea Master Trading, Penang, kode nr. 12.
 § 4.  Det er forbudt her til landet at indføre  

 fiskevarer i enhver form fra følgende virksomhed i Tyrkiet: Dardanel Onentas  

 Gida Sanayias, kode nr. 181.
 § 5.  Det er forbudt her til landet at indføre ferske  

 fiskevarer med oprindelse i Kenya, Kina, Mozambique, Tanzania og Uganda, jf.  

 dog § 6.
 Stk. 2.  Det er ligeledes forbudt her til landet at  

 indføre fiskevarer i enhver form fra følgende virksomheder i Kina:
Stk. 3.  Efter en stikprøveplan, der udarbejdes af  

 Veterinær- og Fødevaredirektoratet, skal prøver af partier af frosne eller  

 forarbejdede fiskevarer, bortset fra steriliserede varer, med oprindelse i  

 Kenya, Kina, Mozambique, Tanzania og Uganda, bortset fra de i stk. 2 nævnte  

 virksomheder, underkastes en mikrobiologisk undersøgelse for at sikre, at de  

 pågældende varer ikke indebærer nogen risiko for menneskers sundhed navnlig  

 med henblik på påvisning af salmonella og - for Kenya, Mozambique, Tanzania  

 og Uganda's vedkommende kun frosne fiskevarer - Vibrio cholerae samt Vibrio  

 parahaemolyticus.
Prøveudtagningen skal foretages på godkendte  

 grænsekontrolsteder her i landet, og partierne må først frigives fra  

 grænsekontrolstedet, når grænsedyrlægen eller fiskeriinspektøren har meddelt  

 tilladelse hertil.
 § 6.  § 4 gælder ikke for fiskevarer fra Kenya,  

 Mozambique, Tanzania og Uganda, der fanges, fryses og emballeres definitivt  

 til havs og landes direkte her til landet.
 § 7.  Overtrædelse af §§ 2-4, § 5, stk. 1-2 eller § 5,  

 stk. 3, 2. pkt., straffes med bøde eller hæfte.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8.  Bekendtgørelsen træder i kraft den 17. februar  

 1998.
 Stk. 2.  Bekendtgørelse nr. 737 af 19. september 1997  

 ophæves.
Veterinær- og Fødevaredirektoratet, den  

 6. februar 1998 Ole Kopp Christensen / Erik Engelst Petersen (* 1) 1) Bekendtgørelsen indeholder bestemmelser, der gennemfører  

 Kommissionens beslutning nr. 97/368, EF-Tidende 1997 L 156 s. 57, senest  

 ændret ved Kommissionens beslutning nr. 97/805, EF-Tidende 1997 L 300 s. 19,  

 Kommissionens beslutning nr. 97/513, EF-Tidende 1997 L 214 s. 46,  

 Kommissionens beslutning nr. 97/518, EF-Tidende 1997 L 214 s. 55,  

 Kommissionens beslutning nr. 97/806, EF-Tidende 1997 L 300 s. 21 og  

 Kommissionens beslutning nr. 97/878, EF-Tidende 1997 L 356 s. 64.
