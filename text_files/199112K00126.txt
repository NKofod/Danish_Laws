Nr LSF 126 Forslag om Lov om ændring af ligningsloven (Fribolig) Fremsat af Ole Donner (FP) Kim Behnke (FP) Kirsten Jacobsen (FP) Pia  

 Kjærsgaard (FP) den 26. november 1991 § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 735 af 5. november 1991, foretages følgende  

 ændring:
 Efter § 12 indsættes som ny paragraf:
»§ 12 A.
Værdien af hel eller delvis fribolig, som den  

 skattepligtige stiller til rådighed, medregnes ikke til den skattepligtige  

 indkomst.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1991.
Bemærkninger til lovforslaget Lovforslaget har til formål at sikre, at hel eller delvis fribolig, der  

 ydes af en skattepligtig, ikke medfører beskatning hos yderen.
 Forslaget skal ses på baggrund af den uheldige praksis, der fører til  

 beskatning af borgere, der tager sig af et familiemedlem, der på grund af  

 alder ellers ville falde det offentlige til byde.
 Der findes også andre tilfælde end netop ældre familiemedlemmer, der kan  

 hjælpes ad privat vej, ved at husejere stiller bolig til rådighed for  

 sådanne.
Hidtil har husejere været tilbageholdende med at yde sådan hel eller  

 delvis fribolig på grund af den praksis, der er beskrevet i skatteministerens  

 svar på spørgsmål nr.
S 876 (1990-91, 2. samling):
»Ved at acceptere ingen eller lav husleje oppebærer ejeren i  

 realiteten et beløb, som straks tilbagegives til modtageren som en  

 gave.« Hjemmelen til den praksis skal angiveligt findes i statsskattelovens § 4.
 Lovforslaget har til formål at ændre den opståede praksis.
