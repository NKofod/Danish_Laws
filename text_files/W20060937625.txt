Parterne havde afgivet modstridende  

 forklaringer om, hvorvidt Weekendavisen havde henvendt sig til [K] inden  

 offentliggørelsen af artiklen.
På grund af de begrænsede muligheder for  

 bevisførelse for Pressenævnet, kunne Nævnet ikke tage stilling til hvilken  

 forklaring, der var den rigtige.
Pressenævnet fandt, at udsagnet [K] har  

 heller aldrig formået at slå igennem og give Etnografisk Samling den  

 autoritet  

 og gennemslagskraft, som den fortjener fremstod som Weekendavisens egen  

 vurdering af [K]s arbejde, og at der ikke var grundlag for at udtale kritik  

 heraf.
Pressenævnet fandt, at Weekendavisen heller ikke i øvrigt havde  

 handlet  

 i strid med god presseskik.
Kendelse  

 fra Pressenævnet i sag 2006-6-317 [K] har klaget til  

 Pressenævnet over en artikel i Weekendavisen nr. 12, den 24.-30. marts 2006,  

 idet han mener, at god presseskik er tilsidesat.
1. Sagsfremstilling Weekendavisen bragte i nr.  

 12, der dækker perioden den 24.-30. marts 2006, en artikel vedrørende  

 Nationalmuseets  

 kommende fyringsrunde og konsekvenserne deraf.
I artiklen omtales Etnografisk  

 Samlings leder [K].
Artiklen har overskriften  

  

 Disse blodtørstige negre og ildelugtende  

 eskimoer  

  

 og underoverskriften  

  

 Tab.  

 Efter ny fyringsrunde lukker Nationalmuseet reelt en af verdens fineste  

 etnografiske samlinger.
Det vækker bestyrtelse både her og i  

 udlandet..
Af  

 artiklen fremgår blandt andet følgende:
 Flere beklager, at  

 Etnografisk Samling ikke har den fornødne ledelsesmæssige styrke.
Ikke nok  

 med  

 at Nationalmuseets øverste ledelse ikke interesserer sig synderligt for  

 Etnografisk Samling, som nu har så få ansatte, at den de facto er  

 lukket, som  

 Ida Nicolaisen [dansk etnograf] udtrykker det.
Den norskfødte [K] har heller  

 aldrig formået at slå igennem og give Etnografisk Samling den autoritet og  

 gennemslagskraft, som den fortjener.
 I det hele taget mangler  

 Nationalmuseet en stærk og synlig leder.
 2. Parternes synspunkter [K] har anført, at  

 Weekendavisen - henset til hans position og rolle i sagen - burde have  

 forelagt  

 ham det oven for anførte inden offentliggørelsen, idet oplysningerne fremstår  

 som et angreb på ham.
 [K] har videre anført, at  

 Weekendavisen ikke udkommer dagligt, hvorfor der var tid til at kontakte ham  

 inden offentliggørelsen, men at dette ikke er sket.
 Weekendavisen har anført, at  

 man forgæves har forsøgt at komme i kontakt med [K] inden offentliggørelsen.
Weekendavisen har videre  

 anført, at artiklen hverken tillægger [K] medansvar for de facto-lukningen af  

 Etnografisk Samling eller kritiserer hans personlige indsats.
Weekendavisen  

 fortæller  

 blot, at [K] ikke har formået at slå igennem.
Weekendavisen har  

 endvidere  

 anført, at det efter avisens opfattelse udgør en selvfølgelig del af enhver  

 embedsmandsvirke, at hans resultater kommenteres i det offentlige rum.
 Weekendavisen har endelig  

 anført, at man efter artiklens offentliggørelse har tilbudt [K] spalteplads  

 til  

 hans version af sagen.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
Parterne har afgivet  

 modstridende forklaringer om, hvorvidt Weekendavisen henvendte sig til [K]  

 inden offentliggørelsen af artiklen.
På grund af de begrænsede muligheder for  

 bevisførelse for Pressenævnet, kan Nævnet ikke tage stilling til hvilken  

 forklaring, der er den rigtige.
 Pressenævnet finder, at  

 udsagnet [K] har heller aldrig formået at slå igennem og give  

 Etnografisk  

 Samling den autoritet og gennemslagskraft, som den fortjener fremstår  

 som  

 Weekendavisens egen vurdering af [K]s arbejde, og at der ikke er grundlag for  

 at udtale kritik heraf.
 Pressenævnet finder, at  

 Weekendavisen heller ikke i øvrigt har handlet i strid med god presseskik.
