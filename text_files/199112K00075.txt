Nr LSF 75 Forslag til Lov om gebyrer og morarenter vedrørende visse ydelser, der  

 opkræves eller inddrives af amtskommuner og kommuner Fremsat af indenrigsministeren (Thor Pedersen) den 30. oktober 1991 Vedtaget ved tredjebehandling den 17. december 1991 Lov nr. 939 af 27/12/1991 § 1. Loven finder anvendelse, hvis andet ikke er bestemt ved eller i henhold til lov.
 § 2. Amtsrådet kan bestemme, at der skal betales gebyr til  

 amtskommunen for erindringsskrivelser vedrørende ikke rettidigt betalte  

 ydelser, der opkræves af amtskommunen, og som i lovgivningen er tillagt  

 udpantningsret.
 Stk. 2. Kommunalbestyrelsen kan bestemme, at der skal betales  

 gebyr til kommunen for erindringsskrivelser vedrørende ikke rettidigt betalte  

 ydelser, der opkræves eller inddrives af kommunen, og som i lovgivningen er  

 tillagt udpantningsret.
 Stk. 3. Kommunalbestyrelsen kan bestemme, at der skal betales  

 gebyr til kommunen for tilsigelser til udlægsforretninger og begæringer om  

 indeholdelse eller tilbageholdelse i løn m.v.
 Stk. 4. De i stk. 1-3 nævnte gebyrer kan højst udgøre 200 kr.
§ 3. Kommunalbestyrelsen og amtsrådet kan bestemme, at der ved for  

 sen betaling af ydelser, der opkræves af myndigheden, og som i lovgivningen  

 er tillagt udpantningsret, skal betales en rente, der udgør 1 pct. pr.  

 påbegyndt måned fra kravets forfaldsdato at regne.
Renten tilfalder den  

 myndighed, der opkræver ydelsen.
 § 4. De af denne lov omfattede gebyrer og renter kan inddrives  

 efter reglerne om inddrivelse af skatter og afgifter m.v.
 § 5. Loven træder i kraft den 1. januar 1992.
 § 6. Loven gælder ikke for Færøerne og Grønland.
Oprindeligt fremsat forslag § 1. Loven finder anvendelse, hvis andet ikke er bestemt ved eller  

 i henhold til lov.
 § 2. Amtsrådet kan bestemme, at der skal betales gebyr til  

 amtskommunen for erindringsskrivelser vedrørende ikke rettidigt betalte  

 ydelser, der opkræves af amtskommunen, og som i lovgivningen er tillagt  

 udpantningsret.
 Stk. 2. Kommunalbestyrelsen kan bestemme, at der skal betales  

 gebyr til kommunen for erindringsskrivelser vedrørende ikke rettidigt betalte  

 ydelser, der opkræves eller inddrives af kommunen, og som i lovgivningen er  

 tillagt udpantningsret.
 Stk. 3. Kommunalbestyrelsen kan bestemme, at der skal betales  

 gebyr til kommunen for tilsigelser til udlægsforretninger og begæringer om  

 indeholdelse eller tilbageholdelse i løn m.v.
 Stk. 4. De i stk. 1-3 nævnte gebyrer kan højst udgøre 200 kr.
§ 3. Kommunalbestyrelsen og amtsrådet kan bestemme, at der ved for  

 sen betaling af ydelser, der opkræves af myndigheden, og som i lovgivningen  

 er tillagt udpantningsret, skal betales en rente, der udgør 1 pct. pr.  

 påbegyndt måned fra kravets forfaldsdato at regne.
Renten tilfalder den  

 myndighed, der opkræver ydelsen.
 § 4. De af denne lov omfattede gebyrer og renter kan inddrives  

 efter reglerne om inddrivelse af skatter og afgifter m.v.
 § 5. Loven træder i kraft den 1. januar 1992.
 § 6. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets indhold Lovforslaget går ud på at indføre hjemmel for, at kommunerne kan opkræve  

 gebyr for udsendelse af visse skrivelser i forbindelse med opkrævning og  

 inddrivelse af restancer samt opkræve morarenter i tilfælde af for sen  

 betaling af visse kommunale ydelser.
 Lovforslaget skal bl.a. ses i forbindelse med aftalen af 11. juni 1991  

 mellem regeringen og Kommunernes Landsforening om kommunernes økonomi 1992  

 til 1994.
 I aftalens pkt. 5 er bl.a. anført:
»5. Anden finansiering 5.a.
Parterne har noteret sig, at der nu er gennemført en række forslag,  

 der giver kommunerne forbedrede muligheder for restanceinddrivelse.
Der vil endvidere i samarbejde blive udarbejdet yderligere lovforslag med  

 kommunalt provenu (gebyrer i forbindelse med restanceinddrivelse m.v.). De  

 nye forslag forudsættes at indeholde en forbedring for den kommunale økonomi  

 på 100 mio. kr. i 1992 og de følgende år.« Tilsvarende punkter er optaget i regeringens aftaler af samme dato med  

 Amtsrådsforeningen og Københavns og Frederiksberg kommuner.
Forslaget er et led i regeringens bestræbelser på at forbedre den  

 kommunale sektors restancesituation.
Forslaget skal tillige bl.a. ses i  

 sammenhæng med det af regeringen fremsatte forslag til lov om ændring af  

 forskellige lovbestemmelser om erhvervsudøvelse på grundlag af autorisation  

 m.v. (udstedelse og fratagelse af autorisationer m.v.).
2. Lovforslagets økonomiske og administrative konsekvenser Sigtet med forslaget er en forbedret restancesituation på den kommunale  

 sektors område ved at give restanterne et incitament til at indbetale  

 skyldige beløb rettidigt, således at der opstår færre restancer.
 Forslaget vil medføre merindtægter for den kommunale sektor.
 Forslaget vil således indebære, at færre restancebeløb erklæres  

 uerholdelige.
Endvidere vil bestemmelsen i forslagets § 2 om, at kommunalbestyrelsen  

 henholdsvis amtsrådet kan opkræve gebyr for ikke rettidigt betalte ydelser,  

 medføre merindtægter for den kommunale sektor.
Merindtægterne er beregnet til  

 ca. 150 mio. kr.
 Endelig vil bestemmelsen i forslagets § 3 medføre merindtægter for den  

 kommunale sektor i form af øgede renteindtægter.
 De økonomiske konsekvenser vil blive forhandlet med de kommunale parter.
 Lovforslaget skønnes ikke at medføre væsentlige administrative  

 konsekvenser for amtskommunerne og kommunerne, idet såvel gebyropkrævning som  

 beregning og opkrævning af morarenter vil kunne ske maskinelt.
 3. Hørte myndigheder m.v.
 Lovforslaget har været drøftet med Kommunernes Landsforening,  

 Amtsrådsforeningen samt Frederiksberg og Københavns kommuner.
 Endelig har lovforslaget været forelagt Justitsministeriet og  

 Finansministeriets Budgetdepartement.
Bemærkninger til lovforslagets enkelte bestemmelser Til § 1 Lovforslaget berører ikke eksisterende regler om opkrævning af gebyrer og  

 morarenter, jf. f.eks. de nedenfor nævnte bestemmelser i § 27, stk. 2, og §  

 27 A i lov om beskatning til kommunerne af faste ejendomme.
Til § 2 Flere kommuner har i en årrække uden udtrykkelig lovhjemmel opkrævet  

 gebyrer for udsendelse af erindringsskrivelser og for udsendelse af  

 tilsigelser og lønindeholdelsesbegæringer.
 Kommunernes Landsforening har i 1989 i en skrivelse til kommunerne  

 vejledende oplyst, at gebyret i kommuner, hvor ekspeditionsgebyr er indført,  

 eksempelvis kan udgøre 50 kr. for de nævnte skrivelser.
Det er Indenrigsministeriets opfattelse, at det må anses for lovligt også  

 uden udtrykkelig lovhjemmel, at amtskommuner og kommuner opkræver gebyrer,  

 der modsvarer omkostningerne ved de enkelte ekspeditionstyper.
Da det  

 imidlertid er forbundet med en vis usikkerhed at opgøre de nævnte  

 omkostninger, finder Indenrigsministeriet det hensigtsmæssigt, at der  

 tilvejebringes en klar lovhjemmel for opkrævning af de omhandlede gebyrer.
 Af hensyn til restanceinddrivelsens effektivitet finder  

 Indenrigsministeriet endvidere, at det bør være muligt at opkræve gebyrer af  

 en vis mærkbar størrelse.
 I § 2 foreslås indført hjemmel til, at amtsråd og kommunalbestyrelser kan  

 beslutte, at der skal betales et gebyr for udsendelse af rykkerskrivelser  

 vedrørende visse ikke rettidigt betalte kommunale ydelser.
 Det er fundet hensigtsmæssigt at begrænse adgangen til at opkræve gebyrer  

 for erindringsskrivelser, således at adgangen ikke gælder  

 erindringsskrivelser vedrørende amtskommunernes og kommunernes rent  

 privatretlige krav, f.eks. almindelige erstatningskrav eller krav opstået i  

 forbindelse med salg af ydelser.
Den nærmere afgrænsning er foretaget ved at begrænse hjemlen til alene at  

 vedrøre erindringsskrivelser angående ydelser, for hvilke der i lovgivningen  

 er tillagt amtskommunerne eller kommunerne udpantningsret.
En sådan ret  

 indebærer, at ydelserne umiddelbart kan danne grundlag for udlæg, jf.  

 retsplejelovens § 478, stk. 2.
 Da kommuner - i modsætning til amtskommuner - tillige inddriver krav fra  

 andre end kommunerne selv, navnlig skyldige underholdsbidrag og skattekrav,  

 er hjemlen for kommunernes vedkommende udstrakt til tillige at omfatte krav,  

 der inddrives af kommunerne.
Efter anmodning fra de kommunale organisationer er hjemlen for opkrævning  

 af gebyr fakultativ.
Det er således det enkelte amtsråd eller den enkelte  

 kommunalbestyrelse, der bestemmer, hvorvidt der skal opkræves gebyrer, og  

 hvor stort gebyret i givet fald skal være i den pågældende amtskommune eller  

 kommune.
Gebyret kan dog højst udgøre 200 kr. pr. skrivelse.
 Det er regeringens opfattelse, at det af hensyn til effektiviseringen af  

 restanceinddrivelsen vil være hensigtsmæssigt - medmindre ganske særlige  

 forhold gør sig gældende - at der træffes beslutning om opkrævning af gebyr  

 med 200 kr.
 Det forudsættes i øvrigt, at amtskommunernes og kommunernes almindelige  

 inddrivelsesmønster opretholdes, og at indførelse af hjemmel for gebyrer ikke  

 giver anledning til en hyppigere anvendelse af erindringsskrivelser, end der  

 er saglig begrundelse for.
Til § 3 Ved denne bestemmelse indføres en generel hjemmel til, at der kan beregnes  

 morarenter ved for sen betaling af kommunale ydelser, for hvilke der i  

 henhold til lovgivningen er tillagt amtskommunerne og kommunerne  

 udpantningsret.
Rentesatsen er fastsat til 1 pct. pr. påbegyndt måned fra  

 forfaldsdagen, og indtil betaling sker.
 Denne rentesats svarer til morarentesatsen for restancer på  

 ejendomsskattebilletten, jf. § 27, stk. 2, og § 27 A i lov om beskatning til  

 kommunerne af faste ejendomme. (Lovbekendtgørelse nr. 808 af 4. december  

 1990).
Til § 4 Det foreslås, at de af loven omfattede gebyrer og renter kan inddrives  

 efter reglerne for inddrivelse af personlige skatter, dvs. af de kommunale  

 pantefogeder, jf. lov om fremgangsmåden ved inddrivelse af skatter og  

 afgifter m.v. (Lov nr. 278 af 26. maj 1976 som senest ændret ved lov nr. 396  

 af 13. juni 1990).
