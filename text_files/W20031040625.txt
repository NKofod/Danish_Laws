Klage  

 over manglende konstatering af ledskred efter hofteprotese-operation Nævnet fandt grundlag for at kritisere overlæge As  

 behandling af patienten og lagde herved vægt på, at overlægen burde have  

 foretaget en røntgenkontrol, idet der havde været mistanke om ufuldstændigt  

 ledskred nogle dage forinden, og da der fortsat var smerter og stramning  

 omkring det opererede område.
Nævnet fandt endvidere grundlag for at kritisere  

 afdelingslæge Bs kontrol af patienten, idet hun burde have fået  

 mistanke om  

 komplet ledskred og foranlediget røntgenkontrol heraf.
Nævnet lagde vægt på,  

 at  

 1½ cm forkortning på det opererede ben er sjældent forekommende efter  

 indsættelse af en totalhofteprotese, og at et langvarigt forløb efter et  

 sådant  

 indgreb heller ikke er helt typisk.
Nævnet lagde desuden vægt på, at  

 patienten  

 fortalte afdelingslæge B, at hun havde en gyngende fornemmelse, når hun gik  

 på  

 benet.
Nævnet fandt ikke grundlag for at kritisere afdelingslæge  

 C.
Nævnet lagde vægt på, at smerter fra en nyopereret hofte er et sædvanligt  

 fund, at afdelingslægen havde overvejet ledskred, men ikke ved undersøgelse  

 fundet kliniske tegn herpå.
 Der blev afgivet dissens i sagen for så vidt angår  

 afdelingslæge C.
