Bekendtgørelse om  

 kvægtuberkulose1) I medfør af § 5, § 6, stk. 2, § 8, § 9, § 10, § 12, § 13, stk. 1, §  

 18, stk. 1, § 19, § 32, stk. 1, § 35, stk. 1, § 42 og § 43, stk. 2, i lov nr.  

 351 af 2. juni 1999 om sygdomme og infektioner hos dyr fastsættes:
Definitioner og anvendelsesområde § 1. Ved kvægtuberkulose forstås i  

 denne bekendtgørelse tuberkulose hos husdyr forårsaget af  

 Mycobacterium Bovis (M.
Bovis). Sygdommen benævnes herefter TB.
 Stk. 2. Ved en besætning forstås i denne  

 bekendtgørelse et dyr eller en gruppe dyr, der holdes på en  

 bedrift som en epidemiologisk enhed.
 § 2. Enhver dansk kvægbesætning er  

 officielt fri for TB, medmindre den ifølge §§ 4 eller 5 skal anses for  

 at være mistænkt eller smittet med TB.
Anmeldelse § 3. Ved mistanke om TB i en  

 kvægbesætning skal den ansvarlige for besætningen tilkalde  

 en dyrlæge.
 Stk. 2. Tilkaldelse skal ske, såfremt ét  

 eller flere af nedenstående symptomer optræder:
1)	afmagring hos ét eller flere kreaturer i forbindelse med  

 hoste, 2)	hævelser i tilgængelige lymfeknuder, 3)	fast, smerteløs hævelse af yveret med eller uden  

 forandring af mælkens udseende, eller 4)	periodisk eller vedvarende børflåd, evt. i forbindelse  

 med omløbninger, når et sådant  ikke er en følge af  

 tilbageholdt efterbyrd.
 Stk. 3. Tilkaldes en dyrlæge på grund af  

 mistanke om TB, og kan mistanken ikke afvises, eller får en  

 dyrlæge i øvrigt i forbindelse med sit arbejde mistanke om TB,  

 skal dyrlægen straks underrette Fødevareregionen.
 Stk. 4. Fødevareregionen meddeler i hvilket  

 omfang, der skal foretages tuberkulinprøver i  

 kvægbesætningen og indsendes materiale til undersøgelse  

 på Statens Veterinære Serumlaboratorium, København.
Mistænkte og smittede  

 kvægbesætninger § 4. Mistænkt for at være smittet med  

 TB er kvægbesætninger som beskrevet i § 3 samt 1)	kvægbesætninger, der har fået tilført eller  

 på anden måde har haft samkvem med dyr, der er mistænkt for  

 eller smittet med TB, eller 2)	kvægbesætninger, hvor der findes kreaturer, der efter  

 Fødevareregionens vurdering kan være smittet med TB, herunder  

 dyr, der udviser positiv reaktion for bovint tuberkulin ved en  

 tuberkulinprøve, eller 3)	kvægbesætninger på en ejendom, hvor en person, der  

 bliver taget under behandling for TB, har opholdt sig, eller 4)	kvægbesætninger, hvorfra der er slagtet eller obduceret  

 et kreatur, der udviser forandringer af tuberkuløs natur.
§ 5. En kvægbesætning eller et hold af  

 andre dyr anses for smittet med TB, når Statens Veterinære  

 Serumlaboratorium har påvist M.
Bovis i materiale fra dyr i  

 besætningen.
 Stk. 2. En kvægbesætning eller et hold af  

 andre dyr kan erklæres fri for mistanke om eller smitte med TB,  

 når undersøgelser foreskrevet af Fødevareregionen er  

 foretaget med et efter Fødevareregionens vurdering tilfredsstillende  

 resultat svarende til direktiv nr. 64/432/EØF af 26. juni 1964 om  

 veterinærpolitimæssige problemer ved handel inden for  

 Fællesskabet med kvæg og svin, bilag B, pkt. 28-32.
Kontrol- og bekæmpelsesforanstaltninger § 6. Kreaturer eller andre dyr, der ved  

 tuberkulinprøve viser positiv reaktion for TB, skal af den ansvarlige  

 for besætningen straks isoleres fra den øvrige besætning  

 efter dyrlægens eller Fødevareregionens anvisning.
 § 7. Den ansvarlige for en  

 kvægbesætning, der er mistænkt for eller smittet med TB,  

 kan af Fødevareregionen pålægges et offentligt tilsyn, der  

 kan omfatte:
 1)	Forbud mod at fjerne dyr til levebrug fra besætningen.
2)	Påbud om, at dyr kun må flyttes direkte til slagtning  

 på en af Fødevaredirektoratet dertil godkendt virksomhed  

 ledsaget af en af Fødevareregionen udstedt passérseddel  

 påført hvert dyrs fulde CKR-nummer eller til destruktion.
Ved  

 andre dyr end kvæg, får eller geder skal anden identifikation af  

 disse påføres passérsedlen.
 3)	Forbud mod at tilføre besætningen dyr, som er  

 modtagelige for TB.
 4)	Påbud om at lade besætningen eller dele af  

 besætningen tuberkulinprøve eller på anden måde  

 undersøge for TB.
 5)	Påbud om at lade kreaturer slagte, bl.a. i diagnostisk  

 øjemed, eller slagte eller nedslå som led i bekæmpelse af  

 TB.
 6)	Påbud om at træffe forholdsregler, der har betydning for  

 kontrollen med og bekæmpelsen af TB, herunder opstaldning,  

 rengøring og desinfektion, udbringning af gødning samt  

 anvendelse af kontaminerede arealer og foderafgrøder.
 7)	Påbud om, at mælk fra køer mistænkt for at  

 være smittet med TB tilbageholdes på ejendommen og anvendes efter  

 Fødevareregionens anvisning.
 8)	Påbud om at lade kreaturer, der går på græs,  

 tage ind på stald.
 9)	Påbud om, at dyr, der dør eller aflives,  

 undersøges af en dyrlæge, medmindre Fødevareregionen har  

 meddelt fritagelse herfor.
 Stk. 2. De i stk. 1 nævnte foranstaltninger  

 gælder tillige for andre dyr end kvæg smittet med TB.
 § 8. Den ansvarlige for en  

 kvægbesætning, der er mistænkt for eller en  

 kvægbesætning eller andre dyr smittet med TB, skal gøre  

 alle personer, der kommer til ejendommen eller i øvrigt kommer i  

 kontakt med dyrene, opmærksomme på, at besætningen er  

 henholdsvis mistænkt for eller smittet med TB, samt på risikoen  

 for overførsel af TB til mennesker.
 § 9. Den ansvarlige for en  

 kvægbesætning eller andre dyr fundet smittet med TB, der er  

 saneret ved slagtning eller nedslagning, jf. § 7, stk. 1, nr. 5, jf. § 7,  

 stk. 2, skal foretage rensning og desinfektion af ejendommen efter  

 Fødevareregionens anvisning.
Stk. 2. Kreaturer og andre dyr, der er modtagelige for  

 smitte med M.
Bovis, må tidligst indsættes i ejendommens  

 bygninger, når disse har stået tomme i 1 måned efter, at  

 den i stk. 1 nævnte rensning og desinfektion af ejendommen er godkendt  

 af Fødevareregionen.
Stk. 3. Kreaturer og andre dyr, der er modtagelige for  

 smitte med M.
Bovis, må tidligst indsættes på  

 græsgange og andre arealer, der har været benyttet til den  

 bortsanerede kvægbesætning, 1 år efter slagtning eller  

 nedslagning af kvægbesætningen og/eller 1 år efter, at der  

 på arealerne er udbragt gødning fra den bortsanerede  

 kvægbesætning.
§ 10. Fødevareregionen kan påbyde  

 tuberkulinprøvning af dyr eller besætninger til konstatering af  

 mulig forekomst af TB eller som kontrol af frihed herfor.
Sådanne  

 undersøgelser kan gennemføres i et bestemt område eller  

 blandt dyr eller besætninger i en bestemt kategori.
Stk. 2. Tuberkulinprøvning skal foretages af en  

 dyrlæge og udføres i henhold til gældende instruks fra  

 Fødevaredirektoratet for foretagelse af tuberkulinprøver.
Efter  

 afslutningen af påbudt tuberkulinprøvning skal dyrlægen  

 afgive indberetning til Fødevareregionen på de officielle  

 målelister.
Indberetning gælder ikke for prøver, der er  

 udtaget i handelsøjemed, medmindre resultatet er positivt.
§ 11. Såfremt en dyrlæge under  

 udøvelse af kødkontrol eller ved obduktion finder forandringer  

 af tuberkuløs natur hos kvæg eller andre dyr, og såfremt  

 forandringerne må antages at skyldes M.
Bovis, skal dyrlægen til  

 Statens Veterinære Serumlaboratorium indsende materiale til  

 typebestemmelse.
Transport af kvæg og andre dyr fra mistænkte  

 og smittede kvægbesætninger § 12. Transport af dyr til slagtning, jf. § 7,  

 stk. 1, nr. 2, jf. § 7, stk. 2, skal ske direkte til den på  

 passérsedlen anførte virksomhed, og der må ikke uden  

 Fødevareregionens tilladelse sammen med sådanne dyr  

 transporteres dyr fra andre besætninger eller nogen form for  

 materialer.
Stk. 2. Dyrene skal aflæsses på virksomheden  

 så nær slagtestedet som muligt.
Transportvognens chauffør  

 skal straks efter dyrenes aflæsning rense og desinficere vognen  

 på virksomhedens vaskeplads efter den kontrollerende dyrlæges  

 anvisning.
 Vaccination m.m.
 § 13. Anvendelse af vaccine mod TB og anvendelse  

 af tuberkulin med det formål at bringe et dyrs reaktionsevne over for  

 dette stof til ophør, er forbudt.
 Stk. 2. Vacciner, der kan have indflydelse på dyrs  

 reaktionsevne over for tuberkulin, herunder vaccine mod paratuberkulose til  

 kvæg, må kun anvendes med Fødevareregionens  

 tilladelse.
 Stk. 3. Kreaturer, der er vaccineret, jf. stk. 2,  

 må kun fraflyttes ejendommen til slagtning, medmindre  

 Fødevareregionen giver tilladelse til andet.
Betaling, straf og ikrafttræden § 14. Udgifter og erstatning ved bekæmpelse  

 og forebyggelse af TB i medfør af denne bekendtgørelse ydes i  

 henhold til bekendtgørelse om udgifter og erstatning ved  

 bekæmpelse og forebyggelse af husdyrsygdomme.
 Stk. 2. Alle øvrige udgifter i medfør af  

 denne bekendtgørelse er Fødevaredirektoratet uvedkommende.
§ 15. Med bøde straffes den, der 1)	overtræder § 3, stk. 1-3, § 6, § 7, stk. 1, nr. 2, 2. pkt.,  

 jf. § 7, stk. 2, § 8, § 9, stk. 2 eller 3, § 10, stk. 2, 1. eller 2. pkt.,  

 eller §§ 11-13 eller 2)	undlader at efterkomme påbud eller forbud efter § 3, stk. 4, §  

 7, stk. 1, nr. 1, eller nr. 2, 1. pkt., eller nr. 3-9, jf. § 7, stk. 2, § 9,  

 stk. 1, eller § 10, stk. 1.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 16. Bekendtgørelsen træder i kraft  

 den 13. maj 2000.
 Stk. 2. Samtidig ophæves bekendtgørelse nr.  

 319 af 1. juli 1980 om kontrol med kvægtuberkulose.
Fødevaredirektoratet, den 3. maj  

 2000 P.D.V.Preben Willeberg /Pernille Birk 1)   

  Bekendtgørelsen indeholder bestemmelser, der gennemfører dele  

 af Rådets direktiv nr. 64/432/EØF, EF-Tidende 1964 L 121 s.  

 1977, som ændret ved Rådets direktiv nr. 98/46/EF, EF-Tidende  

 1998 L 198 s. 22.
