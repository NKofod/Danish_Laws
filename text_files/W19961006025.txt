 Patentankenævnet stadfæstede Patentdirektoratets afgørelse.
 Direktoratet afviste indsigelsen, da betegnelsen CAPE COLONY ikke ses  

 i direktoratets opslagsværker, og da man ikke fandt CAPE COLONY forvekseligt  

 med CAPE COUNTRY.
 Ankenævnet henviste til direktoratets begrundelse.
År 1996, 24 april afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 15. juli 1992 indleverede Jan Kallberg, Sverige, v/Per Ditman  

 Pedersen, en ansøgning om registrering af varemærket Cape Colony for alle  

 varer i klasse 33.
 Varemærket blev registreret den 13. november 1992.
 Den 16. december 1992 blev registreringen offentliggjort i Dansk  

 Varemærketidende.
Ved skrivelse af 15. februar 1993 nedlagde klageren, Edward Cavendish  

 & Sons Limited, Storbritannien, v/Chas.
Hude, i medfør af varemærkelovens  

 § 23 indsigelse mod registreringens gyldighed.
 Som begrundelse for indsigelsen anførtes:
 »....Indsigelsen baseres på varemærkelovens § 15 stk. 1 nr. 2, idet  

 det gøres gældende, at varemærket CAPE COLONY kan forveksles med mine  

 klienters varemærke CAPE COUNTRY, som er registreret under VR 8858/1991.
 Jeg er bekendt med, at Direktoratet støtter mit ovennævnte synspunkt, idet  

 mine klienter, der er indehavere af VA 5359/1992 CAPE COUNTRY & fig., i  

 denne ansøgning fik modholdt VA 5108/1992 CAPE COLONY (nu registreret som  

 ovenfor angivet).
 Det gøres endvidere gældende, at betegnelsen CAPE COLONY ikke er  

 registrerbart som varemærke, jfr. varemærkelovens § 13 stk. 2 nr. 1 og § 14  

 stk. 1 nr. 2.
Cape Colony er det tidligere navn på den sydlige provins i Sydafrika, Cape  

 of Good Hope (Kap det gode Håb), nu Cape Province.
Til nærmere belysning  

 heraf vedlægges kopi af »Encyclopeadia Brittanica Vol. 4 1953  

 edition« af siderne 778-788.
 Som det er Direktoratet bekendt, har der været sanktioner i Danmark i form  

 af en handelsembargo mod Sydafrika, og denne embargo blev løftet i marts  

 1992, helt nøjagtigt den 21. marts 1991. For fuldstændighedens skyld skal det  

 bemærkes, at handelsembargoen i Sverige mod Sydafrika ikke er løftet, hvorfor  

 sanktioner stadig er i kraft i Sverige.
 For fuldstændighedens skyld skal det endvidere bemærkes, at der ikke kan  

 herske nogen som helst tvivl om, at modparten, Jan Kallberg, er i ond tro for  

 så vidt angår betydningen af CAPE COLONY som geografisk betegnelse.
Som det er Direktoratet bekendt, har Jan Kallberg anmeldt ikke mindre end  

 30 varemærker til registrering, jfr. vedlagte oversigt.
Alle disse navne  

 tilkommer sydafrikanske vinproducenter/forhandlere/organisationer, bortset  

 fra et enkelt, der tilhører et britisk selskab.
Det skal endvidere nævnes, at Jan Kallberg har været i Sydafrika, hvor han  

 har besøgt i hvert fald en vinfarm - hvis varemærke han ligeledes har anmeldt  

 som et af de 30 nævnte.
Det kan således udelukkes, at mærkerne er tilfældigt  

 valgt ud, hvilket også understreges af det faktum, at Købmandstandens  

 Oplysningsbureau A/S den 23. november 1992 på opfordring har meddelt mit  

 kontor, at »hr.
Per Ditmann Pedersen oplyser, at der p.t. undersøges  

 muligheder for oprettelse af et dansk afdelingsagentur for Kehlburg &  

 Mayer med det formål at importere sydafrikansk vin«.
På ovennævnte baggrund skal jeg høfligst anmode om, at VR 10540/1992 CAPE  

 COLONY erklæres ugyldig og ophæves i medfør af de refererede bestemmelser i  

 varemærkeloven....' Mærkeindehaver har ikke udtalt sig i anledning af indsigelsen.
 Patentdirektoratet traf afgørelse i sagen den 28. februar 1994 og afviste  

 indsigelsen med følgende begrundelse:
»....I medfør af varemærkelovens § 13, stk. 2, er varemærker, der kan  

 tjene til at betegne bl.a. varens geografiske oprindelse, udelukket fra  

 registrering.
I medfør af lovens § 14, nr. 2 er varemærker, som er egnet til  

 at vildlede f.eks. med hensyn til varens geografiske oprindelse, udelukket  

 fra registrering.
CAPE COLONY er i følge engelsk/dansk ordbog den historiske  

 betegnelse for Kapkolonien.
Betegnelsen CAPE COLONY ses ikke i direktoratets  

 opslagsværker som en eksisterende geografiske betegnelse.
Under hensyntagen  

 hertil samt til, at betegnelsen CAPE COLONY efter direktoratets vurdering  

 ikke i al-mindelighed vil blive forbundet med provinsen Cape Province i  

 Sydafrika, findes CAPE COLONY ikke at kunne tjene til at betegne varens  

 geografisk oprindelse.
Indsigelsen nedlagt under henvisning til  

 varemærkelovens § 13 og § 14, nr. 2 kan derfor ikke tages til følge.
To varemærker er forvekslelige i henhold til varemærkelovens § 15, stk. 1,  

 nr. 2, jf. § 4, stk. 1, når der foreligger mærkelighed og varesammenfald.
Der  

 forligger sammenfald af varer omfattet af den foreliggende registrering og  

 indsigers registrering under VR 8858 1991, CAPE COUNTRY.
Det er derimod  

 Direktoratets opfattelse, at mærkelighed ikke er til stede.
Begge mærker består af to ord, hvoraf det ene - ordet CAPE indgår i begge  

 mærker.
Dette ord optræder i flere varemærker omfattende klasse 33. De to  

 mærkers øvrige bestanddele, ordet COLONY henholdsvis ordet COUNTRY, indledes  

 begge med bogstaverne CO og afsluttes med vokalen Y.
Imidlertid indebærer  

 ordenes forskellige opbygning, herunder det forskellige antal stavelser, at  

 ordenes udtale adskiller sig væsentlig fra hinanden.
Endvidere har begge ord  

 en på dansk velkendt betydning, der yderligere adskiller disse fra hinanden.  

 Efter en samlet vurdering af mærkerne i deres helhed findes disse ikke at  

 ligne hinanden i et sådant omfang, at risiko for forveksling er til  

 stede....« Denne afgørelse har klageren ved skrivelse af 28. april 1994 indbragt for  

 Patentankenævnet med påstand om, at Patentdirektoratets afgørelse af 28.  

 februar 1994 omgøres.
 I skrivelse af 27. juni 1994 har klageren nærmere begrundet anket og  

 udtalt:
 »Indledningsvis fastholdes det, at mærkerne CAPE COLONY/CAPE COUNTRY  

 er forvekslelige udfra et almindeligt varemærkemæssigt synspunkt.
 De mest indlysende ligheder er naturligvis de visuelle og auditive, nemlig  

 det forhold, at begge mærker indledes med betegnelsen CAPE.
 Erfaringsmæssigt og iflg. teorien er det den indledende del af et mærke  

 forbrugeren fæstner sig ved, og i et tilfælde som det foreliggende, hvor  

 ordet CAPE er ganske langt, består af fire bogstaver og iøvrigt fungerer som  

 et selvstændigt, fra resten af mærket adskilt ord, er det forhold alene  

 tilstrækkeligt til at gøre de to mærker forvekslelige.
 De to efterfølgende ord i hvert mærke COUNTRY og COLONY er også  

 selvstændigt forvekslelige.
 Dels har de to ord, særlig visuelt, men også auditivt, stærke ligheder og  

 dels har de rent betydningsmæssigt og associationsmæssigt store ligheder.
De visuelle ligheder er indlysende: begge ord indledes med bogstaverne CO  

 og slutter med en usædvanlig vokal, bogstavet Y.
Dette betyder også, at lyden  

 og rytmen i de to ord COUNTRY/COLONY er ens, da de har den samme opbygning.
 Associationen vil i begge tilfælde gå på noget med »land« idet  

 begge ord betyder eller angiver »land, område, region« eller  

 tilsvarende og COLONY selvfølgelig »koloni«.
Sammenknytningen med ordet CAPE bevirker så, at der rent naturligt ikke  

 vil være nogen forskel rent associationsmæssigt på de to betegnelser, CAPE  

 COUNTRY/CAPE COLONY: Forbrugeren vil opfatte begge betegnelser som angivende  

 Cape re- gionen/området i Sydafrika.
Man vil ikke opfatte, at der er nogen  

 forskel i geografiske reference - det er der heller ikke - CAPE COUNTRY eller  

 CAPE COLONY refererer til det samme geografiske område i Sydafrika.
Der er således ingen tvivl om, at de to mærker CAPE COLONY/CAPE COUNTRY er  

 forvekslelige ud fra et varemærkemæssigt synspunkt.
Jeg henviser iøvrigt til  

 følgende af Direktoratets ældre afgørelser:
VA 4550/1978 GOLDEN GREEN = VR 0291/1951 GOLDEN DREAM VA 0728/1981 LA CARPE = VR 2343/1977 LE CRABE VA 5647/1982 PANSER GÆLLER = VR 0320/1981 PANSER TOP VA 1609/1971 BIO STRUCTUR = VR 2549/1963 BIO-KUR VA 0414/1971 DAN-TRAILER = VR DAN-TRANSPORT (brug) VA 4340/1973 SANT JUAN = VR 0282/1959 SAINT JOHN Det gøres endvidere gældende, at betegnelsen CAPE COLONY er uegnet til  

 registrering i medfør af Varemærkelovens § 13, idet mærket udelukkende består  

 af angivelser der i omsætningen kan tjene til at betegne varens geografiske  

 oprindelse, således at det fornødne særpræg ikke er til stede.
 Direktoratet bemærker i sit afslag af 28. februar 1994 at den geografiske  

 betegnelse CAPE COLONY ikke ses i Direktoratets opslagsværker som en  

 eksisterende geografisk betegnelse.
 I den forbindelse vedlægges kopi af siderne 778-788 i værket Encyclopaedia  

 Britannica, hvoraf fremgår at betegnelserne »Colony of Cape« eller  

 »Cape Colony« er selvstændige geografiske betegnelser.
Derudover skal jeg bemærke, at det forhold, at betegnelsen CAPE COLONY  

 ikke optræder som en selvstændig geografisk destination i Direktoratets  

 opslagsværker, ikke kan være afgørende for, om Varemærkelovens regler i § 13  

 finder anvendelse.
Loven nævner, at et mærke, som udelukkende består af tegn  

 eller angivelse, der i omsætningen kan tjene til at betegne varens  

 geografiske oprindelse ikke kan registreres.
Det afgørende kriterium er  

 således, om mærket udelukkende betegner en vares geografiske oprindelse, ikke  

 om den geografiske destination forefindes i den ene eller den anden ordbog.  

 Masser af geografiske »område« betegnelser vil måske ikke kunne  

 forefindes i et geografisk opslagsværk, og masser vil forefindes, uanset at  

 de ikke betegner præcis en by, en skov, et bjerg el.lign., men er en mere  

 »flydende« angivelse.
Betegnelser som »sydfyn«,  

 »nordsjælland« osv. betegner ikke en fuldstændig afgrænset  

 geografisk angivelse, men vil dog utvivlsom være registreringsuegnede i  

 medfør § 13. Sådanne betegnelser vil man muligvis kunne slå op i nogle  

 opslagsværker og ikke i andre, men det ændrer ikke det faktum, at der er tale  

 om, at det er et ord der »udelukkende består af tegn eller angivelser  

 der i omsætningen kan tjene til at betegne varens geografiske  

 oprindelse.« Ordet CAPE alene angiver en geografisk oprindelse, uanset om det er  

 kombineret med PROVINCE, REGIO, COLONY osv. og derfor er sammensætningen CAPE  

 COLONY, jf. ovenfor, registreringsuegnet i medfør af Varemærkelovens § 13.
 Endelig gøres det gældende, at VR 10540/1992 CAPE COLONY er vildledende i  

 medfør at Varemærkelovens § 14, stk. 1, no. 2, idet der ikke er  

 overensstemmelse mellem den geografiske angivelse, Sydafrika, og indehaveren,  

 der er svensk.
Direktoratet bemærker, at betegnelsen CAPE COLONY iflg.
Direktoratets  

 vurdering, ikke i almindelighed vil blive forbundet med provinsen Cape  

 Province i Sydafrika.
Det fremgår ikke, på hvilken baggrund Direktoratet  

 støtter sin vurdering, men min vurdering ville være den modsatte: CAPE COLONY  

 eller en hvilken som helst andet geografisk orienteret kombination hvori  

 ordet CAPE indgår, vil få forbrugeren til at tro, at de pågældende varer  

 stammer fra Cape provinsen (Cape området i Sydafrika). Der kan således ikke  

 være tvivl om betegnelsen CAPE COLONY regi-streret med en svensk indehaver  

 vil være vildledende i medfør af Varemærkelovens § 14, stk. 1, no. 2.
Sammenfattende skal det således høfligst henstilles, at Direktoratets  

 afgørelse af 28. februar 1994 omgøres, således at registreringen VR  

 10540/1992 kendes ugyldig i medfør af Varemærkelovens §§ 13-14-15, idet  

 betingelserne herfor synes at være til stede.' Mærkeindehaver har ikke udtalt sig i anledning af anken.
 Ankenævnet har behandlet sagen på sit møde den 23. januar 1996.
For klageren (indsigeren) mødte cand.jur.
Kaj L.
Henriksen.
 Varemærkeindehaveren gav ikke møde.
 Klageren anførte i overensstemmelse med de skriftlige indlæg, at der  

 foreligger manglende særpræg efter varemærkelovens § 13 og vildledning efter  

 varemærkelovens § 14, idet CAPE COLONY er en geografisk oprindelsesbetegnelse  

 og i øvrigt er forvekslelig med indsigers mærke CAPE COUNTRY, jf.  

 varemærkelovens § 15. Ankenævnet skal udtale: Med bemærkning, at det  

 anfægtede mærke ikke findes at indeholde en aktuel geografisk betegnelse og i  

 øvrigt af de af Direktoratet anførte grunde bestemmes: Den påklagede  

 afgørelse stadfæstes.
