Skriftlig fremsættelse (1. november  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 pensionsafkastbeskatningsloven, kursgevinstloven og selskabsskatteloven.  

 (Omlægning af beskatningen af pensionsafkast).
(Lovforslag nr.
L 71).
Lovforslaget er et led i en pakke  

 af lovforslag, der skal ses under ét.
Pakken indeholder en række  

 initiativer til en mere neutral beskatning af pensionsopsparing, forbedrede  

 muligheder for placering af pensionsopsparing i aktier, en løsning af  

 rentegarantiproblemet og en styrkelse af aktiemarkedet.
Pakken består  

 ud over dette lovforslag af to lovforslag fremsat af  

 økonomiministeren: Forslag til lov om ændring af lov om  

 forsikringsvirksomhed, lov om Arbejdsmarkedets Tillægspension, lov om  

 Lønmodtagernes Dyrtidsfond og lov om sikring mod følger af  

 arbejdsskade (Administration af forsikringsbestande, fleksibelt aktieloft og  

 arbejdsmarkedsrelaterede livsforsikringsselskaber) og forslag til lov om  

 Innovationsforeninger.
Regeringen foreslår på provenuneutral basis at  

 fuldføre den omlægning, der blev påbegyndt med  

 Pinsepakken.
Den fortsatte internationalisering og internationale  

 prisdannelse på aktier, obligationer og andre aktiver ændrer  

 afgørende grundlaget for forskelle i beskatningen.
Regeringen  

 foreslår derfor, at den lave skattesats på afkast af aktier  

  hæves.
Til gengæld foreslås det, at skattesatsen på  

 andet afkast sænkes.
Dermed vil fremtidigt afkast af pensionsopsparing  

 blive beskattet med en ensartet sats på 15 pct.
For det andet  

 foreslås det at gøre aktieloftet fleksibelt, således at  

 det for fremtiden vil være det enkelte instituts soliditet, som  

 afgør, hvor stor en andel af formuen, der kan placeres i aktier.
 Omlægningen vil neutralisere rentegarantiproblemet.  

 Omlægningen er således en udmøntning af det tilsagn,  

 regeringen gav i bemærkningerne til lovforslaget fra Pinsepakken, hvor  

 man udskiftede realrenteafgiften med den nuværende  

 pensionsafkastbeskatning (L97). Finanstilsynet vil desuden ajourføre  

 beregningen af den såkaldte opgørelsesrente.
Samtidig gennemføres en række øvrige  

 initiativer til at styrke aktiemarkedet.
Initiativerne vil især have  

 fokus på den del af aktiemarkedet, hvor prisdannelsen i begrænset  

 grad er internationalt bestemt.
Pensionsbranchen får bedre muligheder,  

 herunder skattemæssigt, for at forvalte deres investeringer i små  

 og mellemstore virksomheder i særlige innovationsforeninger og gennem  

 såkaldte fåmandsforeninger.
Mere fleksible regler for  

 pensionsinstitutternes investeringer i aktier vil øge de  

 velkonsoliderede institutters muligheder for at investere i aktier.
Reglerne  

 for at investere pensionsmidler i noterede og unoterede aktier vil blive mere  

 ens.
 Dette lovforslag går ud på at indføre  

 én fælles skattesats ved beskatningen af alt formueafkast, der i  

 dag er omfattet af 26 pct.-skatten (obligationer og fast ejendom m.v.) og 5  

 pct.-skatten (aktier m.v.). Efter forslaget skal den fælles skattesats  

 være på 15 pct.
Indførelsen af én fælles skattesats  

 indebærer, at der kan foretages væsentlige forenklinger af  

 pensionsafkastbeskatningsloven.
Efter forslaget ophæves 1.	reglerne om tvungen sambeskatning mellem moder- og  

 datterselskaber, 2.	de specielle regler om beskatning af formueafkast af lavt beskattede  

 finansielle selskaber og akkumulerende investeringsforeninger og 3.	de specielle regler om fradrag for tab på aktiebaserede  

 finansielle kontrakter.
Lovforslaget indebærer, at hidtil skattefritaget  

 gevinst og tab på indeksobligationer udstedt af danske  

 realkreditinstitutter, Danmarks Skibskreditfond og Kreditforeningen af  

 Kommuner i Danmark  før 1999 fortsat vil være skattefrit.
For at  

 bidrage til bedre konsolidering  indføres der dog rent teknisk  

 skattepligt og deraf følgende fradrag for tab og beskatning af gevinst  

 på de nævnte indeksobligationer.
Dette skal ske med virkning fra  

 og med indkomståret 2001, men med handelsværdien den 1. september  

 2000 som indgangskurs.
Forslaget indebærer, at indehaverne af de  

 nævnte indeksobligationer kan fradrage det kurstab, som forventes at  

 opstå som følge af omlægningen af beskatningen af  

 obligationsafkast, ligesom fremtidige kursværdiændringer frem til  

 udtrækning vil være skattepligtige.  

 Kursværdiændringer frem til udtrækning i forhold til  

 handelsværdien den 1. september 2000 vil dog blive reguleret i det  

 indkomstår, hvori indeksobligationerne udtrækkes.
Lovforslaget indeholder forslag om at indføre et  

 generelt fradrag for omkostninger til formueforvaltning.
Beskatningen efter  

 pensionsafkastbeskatningsloven, der med de gældende regler i det  

 væsentlige er en bruttobeskatning, bliver herefter en nettobeskatning.  

 Samtidig foreslås et skematisk ekstraordinært fradrag i hvert af  

 indkomstårene 2001-2005 på 5 pct. af anskaffelsessummen for  

 medlemsbeviser i innovationsforeninger.
Der gives alene fradrag i det omfang,  

 at anskaffelsessummen for medlemsbeviser ikke overstiger 1 pct. af den  

 skattepligtiges pensionsformue.
Forslaget indebærer, at opsparing foretaget  

 før realrenteafgiftens indførelse i 1983 systematisk friholdes  

  for beskatning.
Efter de gældende regler beregnes friholdelsen af  

  formueafkast af obligationer og fast ejendom m.v., der beskattes med 26  

 pct., men ikke af  formueafkast af aktier m.v., der beskattes med 5 pct.  

 Forslaget indebærer, at friholdelsen beregnes af hele det  

 skattepligtige formueafkast, idet det ellers alene til brug for beregningen  

 af friholdelsen ville være nødvendigt at opretholde de meget  

 komplicerede regler om opdelingen mellem på den ene side afkast af  

 obligationer og fast ejendom m.v. og på den anden side afkast af aktier  

 m.v.
Lovforslaget indeholder endvidere forslag om at undtage  

 arbejdsmarkedsrelaterede livsforsikringsaktieselskaber for skattepligt.
Med  

 forslaget løses selskabernes problemer med at afdække  

 solvenskrav.
 De foreslåede ændringer skal have virkning fra  

 og med indkomståret 2001.
 Idet jeg i øvrigt henviser til lovforslagets  

 bemærkninger, skal jeg herefter anbefale forslaget til tingets hurtige  

 og velvillige behandling.
