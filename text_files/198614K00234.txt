Nr BTL 234 Betænkning over Forslag til lov om ændring af ligningsloven  

 (Privatforbrugsgrænsen)   

 Nr L 234 1986-87, 1. samling Blad nr 959 Afgivet af skatte- og afgiftsudvalget Afgivet: 19870520 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Som bilag til betænkningen er optrykt nogle af udvalgets spørgsmål til ministeren samt dennes svar herpå.
Herefter indstiller et »flertal§ (udvalget med undtagelse af Socialistisk Folkepartis medlemmer) lovforslaget til »vedtagelse uændret§.
Et »mindretal§ (Socialistisk Folkepartis medlemmer af udvalget) indstiller lovforslaget til »forkastelse§ ved 3. behandling, da det under udvalgsbehandlingen er klart dokumenteret, at lovforslaget er en svækkelse af den bestående afskrivningsbegrænsning som følge af højt privatforbrug med lav skattepligtig indkomst.
Der henvises i øvrigt til de spørgsmål og svar, der er optrykt som bilag til betænkningen.
Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Damgaard Nielsen (FP) Kofod-Svendsen (KRF) nfmd.
Jytte Hilden (S) Hans Hækkerup (S) Camre (S) Lohmann (S) Stavad (S) fmd.
Tastesen (S) Ruth Olsen (SF) Thoft (SF) Bernhard Baunsgaard (RV) Partiet VS havde ikke medlemmer i udvalget.
Nogle af udvalgets spørgsmål til ministeren for skatter og afgifter samt dennes svar herpå Spørgsmål 4:
Kan ministeren forestille sig personer, der har tilmeldt sig virksomhedsordningen, og som har stor formue uden for ordningen? Disse personer behøver ikke at røre det i virksomheden opsamlede overskud, idet den nævnte formue kan frigøres til forbrug uden beskatning.
Hvad agter ministeren at gøre for at undgå den situation i relation til lovforslaget? Spørgsmål 5:
Kan ministeren forestille sig en situation, hvor en formue er anbragt i jord, der sælges uden beskatning efter 7 år for derved at frigøre midlerne til forbrug, eller en situation, hvor formuen er anbragt i akkumulerende investeringsbeviser eller i samlinger af forskellig art, hvor ligningsmyndighederne er overordentlig tilbageholdende med at foretage beskatning? Hvad agter ministeren at gøre ved de nævnte formueanbringelser, der åbner et hul i forhold til lovforslaget? Svar:
Det er med forslaget tilsigtet, at afskrivninger m.v. inden for virksomhedsordningen som hovedregel ikke skal omfattes af ligningslovens § 28. Afskrivninger inden for ordningen vil kun blive omfattet af bestemmelsen, hvis der sker overførsel af underskud fra virksomhedsordningen til modregning i andre skattepligtige indkomster og betingelserne i § 28 i øvrigt er opfyldt.
De situationer, der er beskrevet i spørgsmålene 4 og 5, anser jeg ikke for huller i den foreslåede bestemmelse.
Det er muligt for en skattepligtig at realisere en del af sin formue, hvis den pågældende har et forbrug, der overstiger indkomsten.
På samme måde kan et forbrug ud over indkomsten finansieres ved låntagning.
Disse muligheder står åbne for lønmodtagere såvel som for erhvervsdrivende, der anvender virksomhedsskatteordningen.
Hvis de aktiver, der realiseres, indgår under virksomhedsordningen, kan udtræk af provenuet kun ske i hæverækkefølgen, dvs. at udtrækket udløser endelig beskatning af en tilsvarende del af årets overskud og eventuelt af tidligere års opsparede overskud.
Spørgsmålet, om der sker beskatning eller ej ved realisation af formuen, har ingen sammenhæng med reglerne om begrænsning af afskrivninger.
 Spørgsmål 6:
Er regeringens hensigt at fjerne ligningslovens § 28, og sker dette med lovforslag nr.
L 234? Svar:
Formålet med ændringen af ligningslovens § 28 er ikke at ophæve bestemmelsen, men at tilpasse reglerne til virksomhedsskatteordningen.
 Spørgsmål 8:
Kan ministeren bekræfte, at såfremt en erhvervsdrivende gennem en årrække har haft et større overskud end udtræk til privatforbrug, så får lovforslag nr.
L 234 ingen som helst praktisk betydning, idet skatteyderen dermed kommer til at betale fuld skat af sit faktiske private udtræk i virksomheden? Svar:
Det kan bekræftes, at skatteyderen under de nævnte omstændigheder efter forslaget ikke vil være omfattet af reglen i ligningslovens § 28. Det kan ligeledes bekræftes, at ethvert udtræk fra virksomheden under disse forudsætninger vil blive beskattet endeligt som kapitalindkomst eller personlig indkomst, idet udtrækket efter hæverækkefølgen vil være sket enten af årets overskud eller af tidligere års opsparede overskud.
