Bilag: Undervisningsministeriets cirkulæreskrivelse nr.05-30-01/ 72 af 20 OKT 1972 om specialundervisning i henhold til lov om  

 fritidsundervisning m.v. for læse- og staveretarderede værnepligtige.
 Erstatter: FLVBST FU1 493-4 af 14 JAN 1975.
FORMÅL 1. Bestemmelsen har til formål at fastsætte  

 retningslinier for gennemførelsen af specialundervisning for  

 stave-/læseretarderede værnepligtige menige og konstabelelever.
OMFANG 2. Undervisningen er frivillig og der vil kunne  

 stilles gennemsnitligt 1 time pr. uge - dog maksimalt 40 timer pr. år - til  

 rådighed for specialundervisning inden for normal tjenestetid på betingelse  

 af, at den pågældende binder sig til at gennemføre mindst samme timetal i  

 fritiden ved samme lærer og på samme undervisningssted.
GENNEMFØRELSE 3. Den praktiske tilrettelæggelse og udførelse af  

 undervisningen gennemføres i henhold til lov om fritidsundervisning m.v. og  

 under dennes vilkår og betingelser, jf. lovbekendtgørelse nr. 388 af 17 AUG  

 1972 samt bilaget.
 4. Den opsøgende og diagnosticerende virksomhed  

 varetages af Militærpsykologisk Tjeneste og sker på grundlag af de  

 resultater, de værnepligtige/kostabeleleverne har opnået ved MPT/prøvningen.
5. Tjenestestedscheferne er ansvarlige for, at  

 diagnosticeringresultat fra Militærpsykologisk Tjeneste sammen med relevant  

 specialudervisningstilbud efter aftale herom med vedkommende lokale kommunale  

 myndighed og i de i kommunen virkende oplysningsforbund og andre private  

 initiativtagere meddeles den retarderede.
Tjenestestederne sender en  

 opgørelse til Militærpsykologisk Tjeneste over det personel, som har modtaget  

 tilbuddet om specialundervisning.
 6. De på tjenestestederne værende undervisningslokaler  

 og undervisningsmateriel vil efter aftale mellem de  

 kommandantskabsforvaltende myndigheder og de kommunale myndigheder kunne  

 stilles til rådighed for gennemførelse af fritidsundervisning.
FKOBST P.180-6 DEC 1976 7. Der vil kunne afholdes indskrivningsgebyr for  

 deltagelse i specialundervisningen.
Indskrivningsgebyret konteres på konto  

 8112.49.
 8. Såfremt en værnepligtig/konstabelelev forflyttes,  

 og vedkomende af denne årsag ikke kan gennemføre specialundervisningen ved  

 samme undervisningssted, påhviler det tjenestestedet at medsende  

 prøveresultatet samt en udtalelse fra tidligere speciallærer om hidtil  

 opnåede resultater således, at der foreligger et tilstrækkeligt grundlag for  

 aftale om fortsat specialundervisning.
EB M.E.MICHELSEN Kommandør Chef for Personelstaben Fordeling: Standardfordeling.
BILAG FKOBST P.180-6 j.nr.05-30-03-01/72 AFSKRIFT Cirkulærskrivelse om specialundervisning i henhold til lov om fritidsundervisning m.v. for læse- og staveretarderede værnepligtige.
 Til samtlige amter og kommuner.
 Orientering:
 Forsvarets Civilundervisning har i en årrække varetaget  

 fritidsundervisningen for værnepligtige, herunder især specialundervisning  

 for læse og staveretarderede.
 Forsvarsministeriet har imidlertid besluttet at afvikle denne virksomhed  

 med virkning fra 1.april 1973, men således, at den efter aftale med  

 undervisningsministeriet søges videreført under lov om fritidsundervisning  

 m.v.
 Struktur:
Forsvarsministeriet har samtidig besluttet, at man derfra fortsat  

 foretager en opsøgende og indtil videre en diagnosticerende virksomhed ved  

 Militærpsykologisk Tjeneste.
Forsvarsministeriet har endvidere besluttet, at  

 ansvaret for formidling af diagnosticeringsresultater og af  

 undervisningstilbudene pålægges tjenestestedscheferne med faglig støtte fra  

 Militærpsykologisk Tjeneste.
 Den praktiske tilrettelæggelse og udførelse af undervisningen vil derefter  

 kunne gennemføres i henhold til lov om fritidsundervisning m.v. og under  

 dennes vilkår og betingelser.
 Praktisk tilrettelæggelse:
 For at sikre en hensigtsmæssig tilrettelæggelse af undervisningen allerede  

 fra starten henstilles det, at der efter henvendelse fra  

 tjenestestedscheferne afholdes møde mellem eventuelt amtskonsulenten for  

 fritidsundervisningen, de kommunale myndigheder, de i kommunen virkende  

 oplysningsforbund og andre private initiativtagere, tjenestestedschefer og  

 specialundervisningslærere, som for tiden arbejder under Forsvarets  

 Civilundervisning, men hvis kapacitet vil være frigjort fra 1.april 1973  

 eller tidligere.
 (* 1) Der vedlægges en fortegnelse over disse lærere og deres  

 kvalifikationer, idet dog bemærkes, at lærerne i øvrigt må søges godkendt ved  

 de kompetente myndigheder.
 Hjemstedskommune:
 For så vidt angår spørgsmålet om deltagernes hjemstedskommune, jfr. § 61,  

 stk. 2, i lov om fritidsundervisning m.v., skal man meddele, at  

 hjemstedskommunen i relation til deltagelse i fritidsundervisning for voksne  

 er den kommune, hvori den værnepligtiges tjenested er beliggende.
 Lokaler:
 Undervisningslokaler samt undervisningsmateriel vil efter aftale kunne  

 stilles til rådighed af tjenestestedet.
Man skal endelig gøre opmærksom på, at der i forbindelse med afvikling af  

 Forsvarets Civilundervisnings virksomhed endvidere vil blive frigjort en  

 række lærere, som varetager undervisning i samfundsorientering og sekundært  

 yder bistand ved ydelse af vejledning til erhvervsmæssig uddannelser.
Lærerne  

 ved samfundsorientering har gennemført en relevant voksenpædagogisk  

 kursusdannelse såvel med fagligt som med pædagogisk metodisk indhold.
Nærmere oplysninger om disse lærere vil kunne indhentes hos: Forsvarets  

 Civilundervisning, Christianshavns Voldgade 8, Tlf.
Asta 4700.
 Man skal anmode om, at initiativtagere bliver orienteret herom.
Asger Baunsbak-Jensen /N.-E.Lund F.A.R.
 (* 1) ej vedlagt.
