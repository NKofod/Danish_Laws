Dambrugere skal opgøre værdien af fisk efter varelagerloven,  

 lovbekendtgørelse nr. 564 af 21. august 1987, jf.
SD-cirkulære 1988-59 af 22.  

 december 1988 om levende dyr.
Efter § 1, stk. 1, i varelagerloven kan varelageret opgøres på grundlag af  

 1) dagsprisen ved regnskabsårets slutning, 2) indkøbsprisen eller 3)  

 fremstillingsprisen, såfremt varen er fremstillet i egen virksomhed.
I det  

 herefter opgjorte beløb kan der foretages et nedslag på indtil 30%. Der  

 henvises herved til ligningsvejledningen, L 3.6.1.
Ved opgørelse af fremstillingsprisen skal medregnes de direkte afholdte  

 udgifter, såsom foder, fremmed medhjælp m.v.
Indirekte  

 produktionsomkostninger, såsom husleje, administrationsomkostninger m.v. kan  

 medregnes, men der stilles ikke krav herom.
Ligningsrådet har vedtaget, at fremstillingsprisen kan ansættes til 70% af  

 salgsprisen.
Fisk under 15 cm kan ansættes til 0 kr.
 Dambrugere kan anvende denne værdiansættelse af fisk i stedet for den  

 faktiske fremstillingspris, beregnet på grundlag af virksomhedens regnskab.
 Ligningsrådet har endvidere vedtaget, at fisk, der er indkøbt inden  

 udgangen af 1988, kan værdiansættes til ovenstående fremstillingspris.
