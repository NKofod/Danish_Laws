Bekendtgørelse om delegation til Styrelsen for Patientsikkerhed af sundheds- og ældreministerens beføjelser til at fastsætte nærmere regler om blodforsyning I medfør af § 8, stk. 4, § 13, stk. 4, og § 14, stk. 2, i lov nr. 295 af 27. april 2005 om fremskaffelse af humant blod til behandlingsformål (blodforsyningsloven) fastsættes:
 § 1. Følgende beføjelser i blodforsyningsloven delegeres fra sundheds- og ældreministeren til Styrelsen for Patientsikkerhed, således at styrelsen:
 1) Fastsætter nærmere regler om indberetninger efter lovens § 8, stk. 1-3, jf. lovens § 8, stk. 4.
 2) Fastsætter nærmere regler om forhold om registeroplysninger efter lovens § 13, stk. 1-3, jf. lovens § 13, stk. 4.
 3) Fastsætter straf af bøde for overtrædelse af bestemmelser i regler udstedt i medfør af nr. 1 og 2, med mindre højere straf er forskyldt efter anden lovgivning, jf. lovens § 14, stk. 2 og 3.
 § 2. Bekendtgørelsen træder i kraft den 1. januar 2020.
