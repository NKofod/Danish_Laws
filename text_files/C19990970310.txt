Cirkulærskrivelse af 13. april 1987 om  

 indhentelse af udtalelser fra Sikringsstyrelsen i sager om erstatning til  

 umyndige Til brug for statsamtets afgørelse i sager om  

 godkendelse af forlig om erstatning eller godtgørelse for varige  

 personskader indhentes en udtalelse fra Sikringsstyrelsen om  

 fastsættelsen af méngraden og erhvervsevnetabsprocenten.
 Sikringsstyrelsen har ved skrivelse af 22. januar 1987  

 meddelt, at gebyret for disse udtalelser fra 1. januar 1987 udgør kr.  

 3.000, og et gebyret fra samme dato også vil blive opkrævet i  

 sager, hvor udtalelser afgives til en offentlig myndighed.
Familieretsdirektoratet finder, at udgiften til disse  

 udtalelser bør betales af den ansvarlige eller dennes  

 forsikringsselskab som en sagsomkostning.
For at undgå at der  

 opstår problemer i denne forbindelse, bør statsamterne i disse  

 sager anmode den ansvarlige eller dennes forsikringsselskab om at indhente  

 udtalelsen eller sikre sig, at man er indforstået med at betale  

 gebyret.
 Familieretsdirektoratet finder endvidere, at samme  

 fremgangsmåde bør anvendes ved indhentelse af erklæringer  

 i sager, hvor der er tale om ydelser fra private ulykkesforsikringer.
 Cirkulærskrivelse til samtlige statsamter.
