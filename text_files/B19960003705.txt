§ 1 I bekendtgørelse nr. 323 af 19. maj 1993 om bedriftssundhedstjeneste, som  

 er ændret ved bekendtgørelse nr. 649 af 8. juli 1994 foretages følgende  

 ændringer:
 1. Kapitel 6 affattes således:
 »§ 19.  Arbejdsmiljørådet nedsætter et rådgivende  

 bedriftssundhedsudvalg, der afspejler Arbejdsmiljørådets sammensætning.  

 Medlemmerne udpeges af og blandt de organisationer, der er repræsenteret i  

 Rådet.
 Arbejdsmiljørådet vælger en formand for udvalget.
I udvalget skal indgå 1 repræsentant fra Arbejdsministeriet, 1 repræsentant fra Direktoratet for Arbejdstilsynet, 1 repræsentant fra Socialministeriet, 1 repræsentant fra Sundhedsministeriet.
 Samtidig udpeges på tilsvarende måde stedfortrædere for hvert medlem.
 Stk. 2.  BST-foreningen kan opfordres til at deltage i  

 møder i udvalget som observatør, samt indgå i underudvalg som medlem.
 Stk. 3.  Udvalget kan suppleres med repræsentanter fra  

 de berørte personaleorganisationer i spørgsmål af interesse for disse.  

 Repræsentanter for personaleorganisationerne kan desuden være medlemmer af  

 underudvalg.
 Stk. 4.  Det Centrale Bedriftssundhedsudvalgs medlemmer  

 og disses stedfortrædere udnævnes for en periode af 6 år sammenfaldende med  

 Arbejdsmiljørådets funktionsperiode.
 Stk. 5.  Sekretariatet for Det Centrale  

 Bedriftssundhedsudvalg varetages af Direktoratet for Arbejdstilsynet.
§ 2 Bekendtgørelsen træder i kraft den 1. april 1996.
