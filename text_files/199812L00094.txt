Fremsat den 18. november 1998 af  

 erhvervsministeren (Pia Gjellerup) Forslag til Lov om ændring af lov om  

 VækstFonden, lov om statsgaranti til udviklingsvirksomhed og lov om  

 påligning af indkomstskat til staten (ligningsloven) (Lån til meget risikobetonede  

 udviklingsprojekter, medfinansiering af innovationsfonde og  

 udviklingsselskaber og VækstFondens overtagelse af administrationen af  

 loven om statsgaranti til udviklingsvirksomhed) § 1 I lov om VækstFonden, jf. lovbekendtgørelse nr. 700 af 28.  

 september 1998, foretages følgende ændringer:
 1. I § 1 indsættes som stk. 2:
»Stk. 2. Miljømæssige og etiske aspekter  

 inddrages ved, at ansøgere skal oplyse, hvilke etiske og  

 miljømæssige overvejelser de har gjort sig om de aktiviteter,  

 der søges medfinansieret.« 2. § 2, stk. 1, affattes således:
 »VækstFondens formål tilgodeses gennem  

 medfinansiering af små og mellemstore virksomheders omkostninger til  

 gennemførelse af perspektivrige og risikobetonede udviklingsprojekter  

 inden for følgende områder:
 1)	Forskning og udvikling af produkter, produktionsmetoder eller  

 serviceydelser.
2)	Markedsudvikling.« 3. I § 2 indsættes efter stk. 1 som nye  

 stykker:
 »Stk. 2. VækstFondens formål tilgodeses ligeledes  

 gennem medfinansiering af udviklingsselskaber og innovationsfonde, der har  

 til hovedformål at investere i små og uafhængige  

 virksomheder, der igangsætter udviklingsaktiviteter.
Stk. 3. Ved innovationsfonde forstås fonde, der  

 etableres med indskud fra VækstFonden og private investorer.  

 Tidspunktet for fondenes opløsning aftales i forbindelse med fondenes  

 etablering.
Ved udviklingsselskaber forstås ventureselskaber, der  

 tilfører kapital og kompetence til små og uafhængige  

 virksomheder, og som opnår medfinansiering fra VækstFonden i  

 medfør af denne lov.« Stk. 2-6 bliver herefter stk. 4-8.
 4. § 2, stk. 4, der bliver stk. 6, affattes  

 således:
»Stk. 6. Medfinansiering kan ydes som tilskud, lån,  

 garantier og kapitalindskud.« 5. § 2, stk. 6, der bliver stk. 8, affattes  

 således:
»Stk. 8. For medfinansiering til enkeltprojekter gælder,  

 at medfinansiering til forskning og udvikling og til markedsudvikling ved  

 kommerciel udnyttelse skal tilbagebetales og forrentes på et niveau  

 svarende til markedsrenten.
I tilfælde, hvor VækstFonden yder  

 medfinansiering til meget risikobetonede udviklingsprojekter, kan  

 VækstFonden i forbindelse med beslutning om medfinansiering bestemme,  

 at betalingen skal ske i form af en basisrente og en omsætnings- eller  

 overskudsafhængig betaling.
Medfinansiering af forprojekter skal ikke  

 tilbagebetales.
Medfinansiering af kapacitetsudvidelser kan alene ydes som  

 garanti for betaling af lån, og garantien gives i form af en  

 selvskyldnerkaution fra VækstFonden.
VækstFondens medfinansiering  

 af innovationsfonde kan ydes i form af kapitalindskud, og medfinansiering af  

 udviklingsselskaber kan ydes i form af garantier og kapitalindskud.« 6. § 3, stk. 1, affattes således:
»Fonden ledes af en bestyrelse bestående af en  

 formand og seks andre medlemmer.
Formanden og de øvrige  

 bestyrelsesmedlemmer udpeges af erhvervsministeren for indtil tre år ad  

 gangen og kan udpeges i alt to gange.
Tre medlemmer udpeges efter indstilling  

 fra Erhvervsudviklingsrådet, og et medlem repræsenterer  

 Erhvervsministeriet.
Bestyrelsen sammensættes således, at der er  

 repræsenteret bred erhvervsmæssig indsigt inden for ledelse,  

 afsætning, finansiering og ventureinvestering, arbejdsmarkedsforhold,  

 teknologi samt de særlige forhold, der knytter sig til små og  

 mellemstore virksomheder.« 7. § 3, stk. 3, 3. pkt., affattes  

 således:
»Bestyrelsens afgørelser kan ikke indbringes for  

 anden administrativ myndighed, men Erhvervsministeriets medlem af bestyrelsen  

 kan begære en sag forelagt erhvervsministeren til afgørelse,  

 såfremt den skønnes at være af principiel betydning.« 8. § 3, stk. 5, affattes således:
»Stk. 5. Bestyrelsen skal i forvaltningen af fondens midler  

 sigte mod, at egenkapitalen udgør mindst 1,75 mia. kr.
Egenkapitalen  

 kan anvendes aktivt til medfinansiering til gavn for  

 erhvervsudviklingen.« 9. Over alt i loven ændres »industriministeren« til:  

 »erhvervsministeren«, og »Industriministeren« ændres til:  

 »Erhvervsministeren«.
 10. I § 3 indsættes som stk. 7:
»Stk. 7. VækstFonden kan fastsætte et årligt  

 gebyr til dækning af fondens administrationsomkostninger, som  

 udviklingsselskaberne skal betale for at være omfattet af garantien fra  

 VækstFonden.
Endvidere betaler udviklingsselskaberne fra og med det  

 syvende år, de er omfattet af en garanti, en garantipræmie  

 på 2 % pr.år af den tilbageværende garantiramme.« 11. § 4 affattes således:
 »§ 4. Erhvervsministeren fastlægger årligt  

 efter indstilling fra VækstFondens bestyrelse, hvor store beløb  

 fonden kan disponere over til de enkelte aktivitetstyper i det  

 følgende år.
Stk. 2. Erhvervsministeren kan i øvrigt fastsætte  

 nærmere bestemmelser for fondens virksomhed, herunder bestemmelser om  

 fondens tilknytning til det øvrige erhvervsfremmesystem.« 12. Overskriften til kapitel 5 affattes således:
»Straffebestemmelser m.v.« 13. I § 12, indsættes efter stk. 2, som nyt  

 stykke:
»Stk. 3. Den, der afgiver urigtige eller vildledende  

 oplysninger eller fortier oplysninger af betydning for en sags  

 afgørelse, straffes med bøde eller hæfte, medmindre  

 strengere straf er forskyldt efter den øvrige lovgivning.« Stk. 3-4 bliver herefter stk. 4-5.
 14. Efter § 12 indsættes i kapitel 5:
»§ 12 A.
Hvis et udviklingsselskab afgiver urigtige eller  

 vildledende oplysninger eller undlader at overholde sine forpligtelser i  

 henhold til denne lov, kan VækstFonden fratage udviklingsselskabet den  

 garantiramme, som selskabet har fået af VækstFonden i  

 medfør af denne lov, med den virkning at udviklingsselskabets  

 investeringer ikke længere er omfattet af garantien.
Stk. 2. Er der foretaget garantiudbetalinger på et  

 fejlagtigt grundlag, jf. stk. 1, kan VækstFonden efterfølgende  

 kræve disse betalt tilbage.« § 2 I lov om statsgaranti til udviklingsvirksomhed, jf.  

 lovbekendtgørelse nr. 699 af 28. september 1998, foretages  

 følgende ændringer:
 1. § 1 A affattes således:
»§ 1 A.
Selskaber, der opnår en statsgaranti i henhold  

 til denne lov, betegnes i denne lov udviklingsselskaber.« 2. § 2 ophæves.
 3. I § 3, stk. 1 og 2, § 4, § 7,  

 stk. 1, 2 og 3, § 10, stk. 1 og 3 og § 12, stk. 3,  

 ændres »erhvervsministeren« til: »VækstFonden«.
 4. I § 3, stk. 2, ændres »ministeren« til:  

 »fonden«.
 5. I § 3, stk. 3, § 5, stk. 4, § 8,  

 stk. 3, og § 9, stk. 1,  ændres »Erhvervsministeren«  

 til: »VækstFonden«.
 6. I § 8, stk. 9, § 10, stk. 2, og  

 § 12, stk. 1 ændres »erhvervsministerens« til:  

 »VækstFondens«, og i § 10, stk. 3, ændres »Erhvervsministerens«  

 til : »VækstFondens«.
 7. § 6, stk. 1, affattes således:
»Den garantiramme, et udviklingsselskab har fået i  

 medfør af denne lov, udgør den maksimale, samlede værdi  

 af den ansvarlige kapital i udviklingsporteføljen.« 8. § 13, affattes således:
»§ 13. De afgørelser, VækstFondens  

 bestyrelse træffer i medfør af denne lov, kan ikke indbringes  

 for anden administrativ myndighed.« 9. § 15, stk. 2, ophæves.
 Stk. 3-4 bliver herefter stk. 2-3.
§ 3 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest  

 ved lov nr. 485 af 1. juli 1998, foretages følgende ændring:
 1. I § 7 D ændres »§ 2, stk. 6, 1.  

 pkt.« til: »§ 2, stk. 8, 1. og 2. pkt.« .
§ 4 Stk. 1. Erhvervsministeren fastsætter efter samråd  

 med skatteministeren tidspunktet for lovens ikrafttræden. § 2  

 træder dog i kraft den 1. januar 1999.
 Stk. 2. Forpligtelserne på de hidtil tildelte  

 garantirammer, der er tildelt i henhold til lov om statsgaranti til  

 udviklingsvirksomhed før den 1. januar 1999, overtages af  

 VækstFonden pr. 1. januar 1999.
Bemærkninger til lovforslaget Almindelige bemærkninger Ændring af lov om VækstFonden Baggrund Det er bl.a. i Erhvervsredegørelse 1998  

 dokumenteret, at offentlige udgifter til forskning og udvikling ofte har en  

 betydelig positiv effekt for erhvervslivet ved at løfte det samlede  

 niveau for innovation og produktudvikling.
VækstFondens aktivitet skal  

 ses i denne sammenhæng.
Formålet med lovændringen er at udvide  

 VækstFondens muligheder for at støtte innovative  

 udviklingsaktiviteter i virksomhederne og samtidig i højere grad at  

 målrette VækstFondens indsats mod de mindre og nyere  

 virksomheder.
Disse virksomheder har særligt vanskeligt ved at skaffe  

 finansiering og en fiasko med et udviklingsprojekt har ofte store  

 økonomiske konsekvenser for hele virksomheden.
PA Consulting Groups foranalyse fra juli 1998 om vurdering  

 af behovet for yderligere projektfinansieringstilbud til  

 biomedico-virksomheder har underbygget, at der er behov for yderligere  

 finansiering til de meget risikobetonede og perspektivrige  

 udviklingsprojekter inden for bio-medicoområdet.
PA Consulting Group  

 anslår således, at der årligt er behov for ca. 100 mio. kr.  

 til nyetablerede bio-medicovirksomheder.
 Venturefinansiering har ofte stor betydning for, at  

 virksomhederne kan få det fulde udbytte af deres udviklingsaktiviteter.  

 Ventureselskaberne tilfører virksomhederne kapital og kompetence til  

 gennemførelse af udviklingsprojekter, hvor der typisk er relativt stor  

 usikkerhed om, hvorvidt projektet kan gennemføres og blive en  

 succes.
 Efter den gældende ordning kan der gives  

 statsgaranti til udviklingsselskaber, der investerer i udviklingsaktiviteter  

 i små og mellemstore virksomheder.
 Det har vist sig, at det især er de små og nye  

 virksomheder, der har vanskeligt ved at skaffe kapital.
 EU-Kommissionen har i sin grønbog fra 1995 om  

 innovation fastslået, at manglende adgang til finansiering ofte er en  

 væsentlig hindring for innovation i virksomhederne.
 OECD har i en rapport fra 1998 om teknologi, produktivitet  

 og jobskabelse anbefalet, at medlemslandene giver særlig støtte  

 til det marked for venturekapital, der retter sig mod nye og innovative  

 virksomheder.
De innovative aktiviteter, der foregår i  

 virksomhederne, har ikke blot betydning for virksomhedernes udvikling, men  

 har i høj grad også betydning for den samfundsmæssige  

 udvikling på flere måder.
Miljøaspektet indgår i  

 mange udviklingsprojekter, fx ved at der direkte er tale om udvikling af mere  

 miljøvenlige produkter eller indirekte ved, at nye produkter kan  

 produceres på en mere miljøvenlig måde.
Erhvervspolitikken  

 kan understøtte miljøpolitikken ved at rette  

 opmærksomheden mod de miljømæssige aspekter i  

 udviklingsprojekterne.
 Erhvervspolitikken kan også understøtte  

 virksomhederne i at inddrage etiske overvejelser i deres  

 udviklingsaktiviteter.
 Fremover vil VækstFonden bede virksomhederne,  

 innovationsfondene og udviklingsselskaberne oplyse om de  

 miljømæssige og etiske overvejelser, de har gjort sig om de  

 aktiviteter, der søges medfinansieret af VækstFonden.
Lovforslaget 1. VækstFondens medfinansieringstilbud VækstFonden kan i medfør af lov om  

 VækstFonden, jf. lovbekendtgørelse nr. 700 af 28. september 1998  

 yde lån til perspektivrige udviklingsprojekter.
Lånene  

 tilbagebetales i tilfælde af kommerciel udnyttelse.
I tilfælde  

 af, at projektet alligevel ikke kan udnyttes kommercielt, eftergives  

 lånet, og VækstFonden overtager rettighederne til projektet.
 VækstFonden har hidtil også kunnet give  

 støtte til store virksomheders forsknings- og udviklingsprojekter.  

 Fremover foreslås, at fonden kun kan støtte forsknings- og  

 udviklingsaktiviteter i små og mellemstore virksomheder, som typisk har  

 vanskeligere ved at skaffe finansiering end store virksomheder.
Lovforslaget indeholder også forslag om, at fonden  

 fremover, for så vidt angår de særlige risikobetonede  

 udviklingsprojekter, kan kræve en overskudsafhængig andel i  

 succesen.
Dette betyder, at VækstFonden ud over hovedstolen kan  

 kræve betaling i i form af en basisrente og en omsætnings- eller  

 overskudsafhængig betaling.
Dette medfører, at VækstFonden  

 kan få en større tilbagebetaling end det udlånte  

 beløb.
Denne øgede tilbagebetaling skal kompensere  

 VækstFonden for den relativt store risiko, der er på denne type  

 projekter.
Virksomhederne skal have mulighed for på ethvert tidspunkt  

 at købe sig fri af denne tilbagebetalingsforpligtigelse.
Det skal ske  

 mod at betale både det lånte beløb og en kompensation til  

 VækstFonden.
Denne kompensation kan udgøre flere gange det  

 lånte beløb og vil være større, jo længere  

 fremme, virksomheden er med projektet.
Vilkårene fastsættes,  

 når VækstFonden yder lånet.
VækstFonden har siden 1995 tilbudt lån til  

 kompetenceudvikling.
Denne mulighed har dog kun været anvendt i  

 begrænset omfang som et selvstændigt produkt.
Derfor vil dette  

 produkt ikke længere blive tilbudt som et selvstændigt  

 produkt.
VækstFonden har hidtil kunnet give garantier til  

 udviklingsprojekter.
I praksis er der kun få, relativt velkonsoliderede  

 virksomheder, der har valgt denne ydelse.
Det foreslås derfor, at  

 fonden ikke længere tilbyder garantier til udviklingsprojekter.
 Der er stadig behov for støtte til  

 venturefinansiering, d.v.s. støtte til selskaber m.v., der både  

 tilfører kapital og kompetence til virksomheder i den periode, hvor  

 virksomheden gennemgår en udviklingsproces.
 Det foreslås, at VækstFonden fremover skal  

 have mulighed for at give denne støtte, og at den målrettes mod  

 små og nye virksomheder i de tidligere udviklingsfaser.
VækstFonden skal også fremover have andre  

 muligheder for at støtte venturefinansiering.
Det enkelte instrument  

 kan anvendes afhængigt af, hvad der er mest hensigtsmæssigt for  

 at opnå den ønskede erhvervspolitiske effekt.
Særlig karakteristisk ved venturefinansiering er, at  

 der tilføres kapital og kompetence i den periode, hvor virksomheden  

 gennemgår en udviklingsproces.
Der er således tale om midlertidig  

 investering.
Det foreslås nu, at VækstFonden sammen med  

 private investorer får adgang til at indskyde ansvarlig kapital i  

 innovationsfonde, der investerer i nye, små og uafhængige  

 virksomheder.
Baggrunden for at tale om fonde er alene, at der er tale om  

 midlertidige investeringer, og at fondene opløses efter en  

 årrække.
VækstFonden kan indskyde op til 2/3 af den tegnede  

 ansvarlige kapital.
Innovationsfondene skal administreres af en  

 operatør, som har særlig kompetence vedr. nye, små og  

 innovative virksomheder.
Når innovationsfondene opløses, fordeles  

 overskuddet i et på forhånd aftalt forhold.
Der kan sættes  

 en øvre grænse for den del af overskuddet, som skal tilfalde  

 VækstFonden.
Aflønningen af operatøren kan ud over en  

 årlig betaling afhænge af de opnåede resultater.
VækstFonden skal også fremover have mulighed  

 for at indskyde ansvarlig kapital i udviklingsselskaber mod at få en  

 andel af deres gevinst.
De udviklingsselskaber, der indskydes ansvarlig  

 kapital i, vælges efter et offentligt udbud.
VækstFonden kan  

 tegne sig for op til 2/3 af den ansvarlige kapital.
Der skal være tale  

 om udviklingsselskaber, der investerer i nye, små og uafhængige  

 virksomheder.
Der sættes en øvre grænse på den del  

 af overskuddet, som skal tilfalde VækstFonden.
 Efter den gældende lov om statsgaranti til  

 udviklingsvirksomhed kan staten inden for en ramme på 1 mia. kr.  

 garantere for op til 50 % af udviklingsselskabernes evt. tab på  

 investeringer i små og mellemstore virksomheder.
 Lovforslaget indeholder forslag om, at der ikke gives  

 flere garantier til udviklingsselskaberne inden for den nugældende  

 ordning.
Endelig skal VækstFonden også fremover have  

 mulighed for at give garantier på op til 50 % af et udviklingsselskabs  

 evt. tab på kapitalindskud i små og uafhængige  

 virksomheder.
VækstFonden tildeler udviklingsselskaberne en  

 garantiramme efter et offentligt udbud.
Inden for denne ramme kan  

 VækstFonden dække op til 50 % af udviklingsselskabernes evt. tab  

 på investeringer.
For at give udviklingsselskaberne et incitament til  

 at klare sig uden garanti fra VækstFonden skal de, fra og med det  

 syvende år de har fået en garantiramme, betale en  

 garantipræmie på 2 % pr. år af den tilbageværende  

 garantiramme.
Hvis der er tale om et udviklingsselskab, der investerer i  

 de tidlige udviklingsstadier i nye, små og uafhængige  

 virksomheder, kan VækstFonden give garanti på  

 udviklingsselskabets enkelte investeringer.
Baggrunden er, at der er store  

 teknologiske og kommercielle risici forbundet med investeringer i nye  

 virksomheder.
Der er derfor behov for et større incitament for at  

 få de private investorer til at deltage, end når der er tale om  

 etablerede virksomheder.
 Hvis der er tale om et udviklingsselskab, der investerer i  

 udviklingsaktiviteter i små virksomheder, men ikke nødvendigvis  

 nye virksomheder, kan der alene gives garanti på udviklingsselskabets  

 samlede portefølje.
Det betyder, at udviklingsselskabets samlede aktivitet  

 skal give underskud, før der kan blive tale om, at VækstFonden  

 går ind med garantidækning.
Når der er tale om  

 udviklingsselskaber, der investerer i nye virksomheder, kan VækstFonden  

 dække evt. underskud på hver enkelt af udviklingsselskabets  

 investeringer.
De nærmere vilkår for garantien fastsættes  

 af VækstFonden.
2. VækstFondens bestyrelse VækstFonden ledes i dag af en bestyrelse  

 bestående af en formand og fire medlemmer.
Bestyrelsen udnævnes  

 af erhvervsministeren.
Tre af medlemmerne udnævnes efter indstilling  

 fra Erhvervsudviklingsrådet.
 I forbindelse med, at fonden får en række nye  

 opgaver vedr. venturefinansiering, foreslås det, at bestyrelsen udvides  

 med et medlem med kendskab til det danske venturemarked.
Lovændringen vil betyde, at en stor del af den  

 direkte virksomhedsrettede erhvervsfremme vil komme til at ligge i  

 VækstFonden.
Det foreslås derfor, at bestyrelsen udvides med et  

 medlem fra Erhvervsministeriet, og at dette medlem får mulighed for at  

 forelægge principielle spørgsmål for erhvervsministeren  

 til endelig afgørelse.
Det foreslås endvidere, at erhvervsministeren  

 får adgang til årligt at fastlægge, hvor store beløb  

 fonden kan disponere over til de enkelte aktiviteter.
Den nuværende  

 bemyndigelse til, at ministeren kan fastsætte nærmere  

 bestemmelser for fondens virksomhed, opretholdes.
Ændring af lov om statsgaranti til udviklingsvirksomhed Erhvervsfremme Styrelsen varetager i dag administrationen  

 af loven om statsgaranti til udviklingsvirksomhed.
Da både  

 VækstFonden og udviklingsselskaberne beskæftiger sig med  

 finansiering af virksomhedernes udviklingsaktiviteter, er det  

 hensigtsmæssigt at samle administrationen et sted.
Det foreslås i loven, at VækstFonden fra 1.  

 januar 1999 overtager administrationen og de statslige forpligtelser, der er  

 indgået i medfør af loven om statsgaranti til  

 udviklingsvirksomhed.
Retsstillingen er uændret for de  

 udviklingsselskaber, der har fået tildelt en garantiramme før  

 den 1. januar 1999. Den eneste ændring i forhold til  

 udviklingsselskaberne er, at VækstFonden fra 1. januar 1999 overtager  

 de administrative opgaver, som Erhvervsfremme Styrelsen hidtil har  

 varetaget.
Det betyder, at VækstFondens bestyrelse fremover  

 bliver ansvarlig for administrationen.
De overordnede rammer for bestyrelsens  

 arbejde er fastlagt i loven om VækstFonden.
Disse rammer vil også  

 gælde for fondens administration af loven om statsgaranti til  

 udviklingsvirksomhed.
Det foreslås dog, at de afgørelser, fondens  

 bestyrelse træffer i medfør af loven om statsgaranti til  

 udviklingsvirksomhed, ikke kan indbringes for anden administrativ myndighed.  

 I modsætning til hvad der i øvrigt gælder for  

 VækstFonden, betyder dette, at Erhvervsministeriets medlem ikke kan  

 indbringe principielle sager for erhvervsministeren til endelig  

 afgørelse.
Begrundelsen er, at der alene er tale om administration af  

 allerede tildelte garantirammer, og at de afgørelser Erhvervsfremme  

 Styrelsen i dag træffer, heller ikke kan indbringes for  

 erhvervsministeren.
Ændring af lov om påligning af indkomstskat til staten  

 (ligningsloven) Lovforslagets § 3 har til formål ved en  

 ændring af ligningslovens § 7 D at fastsætte, at den  

 medfinansiering, som VækstFonden yder til meget risikobetonede  

 projekter, for hvilke VækstFonden kan bestemme, at tilbagebetaling skal  

 ske i form af en basisrente og en omsætnings- eller  

 overskudsafhængig betaling, skattemæssigt skal behandles som  

 lån.
Efter gældende regler i ligningslovens § 7 D  

 behandles VækstFondens medfinansiering til forskning og udvikling og  

 til markedsudvikling, som ved kommerciel udnyttelse skal tilbagebetales og  

 forrentes på et niveau svarende til markedsrenten, skattemæssigt  

 som lån.
Med lovforslaget vil den nye form for medfinansiering  

 skattemæssigt blive behandlet på samme måde som den  

 medfinansiering, der allerede er omfattet af ligningslovens § 7 D.
Administrative, statsfinansielle,  

 erhvervsøkonomiske og miljømæssige konsekvenser og  

 forholdet til EU-retten Administrative konsekvenser for det offentlige VækstFonden er etableret som en uafhængig  

 fond, der hverken er omfattet af statens bevillingssystem eller statens  

 bestemmelser med hensyn til løn- og ansættelsesvilkår m.v.  

 I forhold til den generelle forvaltningsret betragtes fonden som en del af  

 den offentlige forvaltning.
Der foreslås ikke ændringer af disse  

 forhold.
 Overflytningen af administrationen af loven om  

 statsgaranti for udviklingsvirksomhed til VækstFonden vil betyde en  

 reduceret ressourceanvendelse i Erhvervsfremme Styrelsen til disse opgaver.  

 Erhvervsfremme Styrelsen vil forsat have generelle opgaver vedr. udviklingen  

 af innovationspolitikken og skal indgå i et tæt samarbejde med  

 VækstFonden herom.
Provenuemæssige konsekvenser Ad ændring af loven om VækstFonden og loven om statsgaranti  

 tiludviklingsvirksomhed Samtidig med at VækstFonden overtager  

 administrationen af garantiordningen, overtager fonden hæftelsen for  

 indgåede garantiforpligtelser.
I forbindelse med etableringen af  

 garantiordningen for udviklingsselskaber blev det anslået, at de  

 samlede tab kunne beløbe sig til omkring 250 mio. kr. over en periode  

 på ca. 20 år.
Der er ved udgangen af 1998 afsat 89 mio. kr. til  

 dækning af evt. tab.
I hvert af årene 1999-2002 vil de statslige  

 hensættelser blive 32 mio. kr. mindre.
I forhold til de oprindelige  

 forudsætninger bliver de statslige hensættelser fra 1999 og til  

 ordningens udløb i alt ca. 160 mio. kr. mindre.
I perioden fra  

 ordningens ikrafttræden i 1994 og frem til 1. oktober 1998 er der  

 anmeldt anmodninger om udbetalinger på ca. 32 mio. kr.
Udbetalinger  

 på tab, der er anmeldt før 1. januar 1999, dækkes af den  

 opsparede videreførelsesbeholdning for ordningen »statsgaranti til  

 udviklingsvirksomhed«.
Ad ændring af ligningsloven Lovforslaget indebærer, at VækstFondens  

 medfinansiering til meget risikobetonede projekter skattemæssigt skal  

 behandles som lån i stedet for som tilskud.
 Det er ved provenuskønnet lagt til grund, at  

 VækstFondens årlige tilsagnsniveau for denne type lån  

 fremover er ca. 90 mill. kr. årligt i 1999 og 2000 og ca. 55 mill. kr.  

 fra 2001, og at de afgivne tilsagn udmøntes i betalinger på 25  

 pct. hvert af de to første år tilsagnet gives, samt hhv. 20  

 pct., 20 pct. og 10 pct. i de tre efterfølgende år.
 Der er desuden lagt til grund, at ca. 10 pct. af de  

 medfinansierede projekter udnyttes kommercielt, hvor tilbagebetalingerne af  

 hovedstolen påbegyndes 5 år efter udbetalingen af lånet,  

 samt at de resterende 90 pct. af de medfinansierede projekter opgives, hvor  

 betalingen af skatten af låneeftergivelsen påbegyndes året  

 efter udbetalingen af lånet.
 Der vil være forbundet et provenutab ved, at  

 udbetaling af et tilskud ville være skattepligtigt for virksomheden,  

 hvorimod udbetalingen af lån på udbetalingstidspunktet er  

 skattefrit.
 Det umiddelbare bortfald af skat for virksomhederne i  

 forbindelse med VækstFondens udbetaling af lån modsvares dog af,  

 at der ved tilbagebetaling til VækstFonden ikke længere vil  

 være fradragsret for det lånte beløb, ligesom der vil  

 finde beskatning sted i forbindelse med senere eftergivelse af det  

 lånte beløb.
Der vil ikke være noget provenutab som følge  

 af muligheden for, at tilbagebetalingerne overstiger lånets hovedstol  

 og rente.
Det skyldes, at en evt. omsætnings- eller  

 overskudsafhængig betaling ville give virksomheden fradragsret uanset,  

 om midlerne fra VækstFonden havde været behandlet som et  

 lån eller som et tilskud.
Med de benyttede forudsætninger skønnes  

 provenutabet til ca. 10 mill. kr. for hvert af indkomstårene 1999 -  

 2002, heraf ca. 1 mill. kr. for kommunerne.
Herefter skønnes  

 provenutabet at falde og afløses af beskedne provenugevinster i  

 årene 2005 til 2007, som følge af, at størrelsen af  

 tilbagebetalingerne samt låneeftergivelsen overstiger de nyudstedte  

 lån, jfr. nedenstående oversigt.
 Finansårsvirkningen i 1999 skønnes til et  

 provenuetab på knap 10 mill. kr.
 Provenumæssige konsekvenser af ændring af  

 ligningsloven.
1999 2000 2001 2002 2005 2006 2007 2008 mill. kr.
Udbetalinger -23 -45 -54 -63 -54 -54 -54 -54 Gældsnedskrivelse fra opgivede projekter 0 8 24 37 50 55 52 49 Ingen fradragsret for tilbagebetaling fra udnyttede  

 projekter 0 0 0 0 6 8 6 5 I alt -23 -37 -30 -26 2 9 4 0 Provenu -7 -12 -10 -8 1 3 1 0 Erhvervsøkonomiske og administrative  

 konsekvenser for virksomhederne.
 Lovændringen vil medføre, at et større  

 antal mindre og nyere virksomheder opnår bedre muligheder for at skaffe  

 kapital til udviklingsprojekter.
De innovative aktiviteter, der foregår i  

 virksomhederne, har stor betydning for virksomhedernes langsigtede evne til  

 at konkurrere og skabe arbejdspladser.
Ved at skabe bedre rammebetingelser  

 for disse virksomheder forbedres virksomhedernes strukturelle  

 konkurrenceevne.
Lovændringen betyder endvidere, at VækstFonden  

 fremover - via innovationsfonde og udviklingsselskaber - vil kunne tilbyde  

 egentlig venturekapital til virksomhederne, d.v.s. kapital, hvortil der er  

 tilknyttet kompetance i at gennemføre udviklingsprojektet.
Dette vil  

 sikre, at en større andel af udviklingsprojekterne resulterer i  

 levedygtige produkter.
Cowi Consult har gennemført en analyse for perioden  

 frem til medio 1996 af VækstFonden, og af denne fremgår, at  

 fondens medfinansiering har stor betydning for virksomhedernes  

 omsætning og beskæftigelse.
Analysen anfører, at der 2  

 år efter gennemførsel af et projekt gennemsnitligt er skabt 23  

 nye arbejdspladser og opnået en forøget årsomsætning  

 på ca. 38 mio. pr. 10 mio. i udlån.
 Ændringen af den skattemæssige behandling af  

 den finansiering, som Vækstfonden yder, indebærer en  

 likviditetslettelse for virksomhederne i forbindelse med udbetaling af  

 medfinansieringen.
 Omkostningslettelsen for erhvervslivet vil være  

 rentevirkningen af likviditetslettelserne, og skønnes for 1999 at  

 beløbe sig til knap 0,3 mill. kr. med en efter skat-rente på 4  

 pct.
 Forslaget har ikke administrative konsekvenser ud over, at  

 de virksomheder, der søger VækstFonden om medfinansiering, skal  

 give de nødvendige oplysninger til fondens behandling af  

 ansøgningerne og opfølgning på igangsatte projekter.
Miljømæssige konsekvenser Forslaget forventes at få positive  

 miljømæssige konsekvenser, fordi virksomheder fremover skal  

 redegøre for de miljømæssige overvejelser, de har gjort  

 sig om et projekt.
Udviklingsselskaberne og innovationsfondene skal  

 redegøre for de miljømæssige hensyn, de agter at  

 lægge til grund for deres investeringer.
 Forslaget kan også få positive  

 miljømæssige konsekvenser, idet VækstFonden også  

 får bedre muligheder for at støtte risikobetonede  

 udviklingsprojekter inden for miljøområdet.
Forholdet til EU-retten De foreslåede ændringer i loven om  

 VækstFonden og ligningsloven er omfattet af EF-traktatens  

 statsstøttebestemmelser og skal derfor godkendes af Kommissionen,  

 før de kan træde i kraft.
 Lovforslaget har været i høring hos følgende:
Advokatsamfundet, Akademiet for de Tekniske Videnskaber,  

 Amtsrådsforeningen i Danmark, Arbejderbevægelsens  

 Erhvervsråd, Arbejdsmarkeds Tillægspension,  

 Arkitekt-Ingeniørrådet, Boligministeriet, Danmarks  

 Fiskeriforening, Danmarks Fiskeindustri- og Eksportforening, Danmarks  

 Nationalbank, Dansk Arbejdsgiverforening, Dansk Handel og Service, Dansk  

 Industri, Dansk Iværksætterforening, Dansk Metalarbejderforbund,  

 Danske Erhvervschefers Fællesråd, Danske Finansieringsselskabers  

 Forening, Den Danske Finansanalytikerforening, Det Danske Handelskammer,  

 Entreprenørforeningen, Erhvervsudviklingsrådet,  

 Finansieringsinstituttet for Industri & Håndværk,  

 Finansministeriet, Finansrådet, Forbrugerrådet, Foreningen af  

 Firmapensionskasser, Foreningen af Statsautoriserede Revisorer, Foreningen af  

 Registrerede Revisorer, Forskningsministeriet, Frederiksberg Kommune,  

 Fødevareministeriet, HOREFA, Hypotekbanken,  

 Håndværksrådet, Indenrigsministeriet,  

 Ingeniørforeningen, InvesteringsForeningsRådet,  

 Justitsministeriet, Kommunernes Landsforening, Københavns  

 Fondsbørs, Københavns Kommune, Landbrugsrådet,  

 Landsorganisationen i Danmark, Lokale Pengeinstitutter, Lønmodtagernes  

 Dyrtidsfond, Miljø- og Energiministeriet, Realkreditrådet,  

 Rådet for Dansk Forsikring og Pension, Skatteministeriet,  

 Specialarbejderforbundet i Danmark, Statsministeriet, Turismens  

 Fællesråd, Udenrigsministeriet, VækstFonden,  

 Økonomiministeriet, Agro Venture A/S, ARGO A/S, B.U.H.L.
Randers A/S,  

 Dansk Erhvervsudvikling A/S, Dansk Kapitalanlæg A/S, Dansk  

 Udviklingsfinansiering A/S, DICO A/S, Fritz Schur A/S, Industri Udvikling  

 A/S, LMX Business Development A/S, Miljøudvikling A/S, Nordjyllands  

 Udviklingsselskab, NOVI A/S, Olicom Ventures A/S, Service Udvikling A/S,  

 Sønderjyllands Udviklingsselskab A/S, Øko-Invest A/S og  

 Øresund Lifecare A/S.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Indkomstårsvirkning:
 Provenutab på knap 10 mill. kr. for 1999, heraf kommunerne ca. 1  

 mill. kr.
 Finansårsvirkning:
 Provenuetab på knap 10 mill. kr.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Der skabes bedre muligheder for offentlig medfinansiering af  

 perspektivrige udviklingsprojekter.
 Likviditetslettelse for virksomhederne i forbindelse med udbetaling af  

 medfinansieringen.  Omkostningslettelse på ca. 0,3 mill. kr. i  

 1999.
Ingen Administrative konsekvenser for erhvervslivet Ingen nævneværdige Ingen nævneværdige Miljømæssige konsekvenser Positive Ingen Administrative konsekvenser for borgerne Ingen Ingen Forholdet til EU-retten Ændringen af loven om VækstFonden og  

 ligningsloven skal notificeres til EU-kommissionen Bemærkninger til lovforslagets enkelte  

 bestemmelser Til § 1 Til nr. 1 De udviklingsaktiviteter, der foregår i de enkelte  

 virksomheder, har ikke kun betydning for den enkelte virksomhed, men kan  

 også på mange måder berøre samfundet mere generelt.  

 Der kan være tale om indvirkning på beskæftigelsen,  

 økonomisk vækst og miljøforhold m.v.
Denne tætte  

 forbindelse mellem virksomhedens udviklingsaktiviteter og det omgivende  

 samfund inddrages fremover i VækstFondens arbejde på den  

 måde, at ansøgerne skal oplyse, hvilke miljømæssige  

 og etiske overvejelser de har gjort sig om de aktiviteter, der søges  

 medfinansiering til.
Til nr. 2 I henhold til den gældende lov kan  

 VækstFonden også give støtte til udviklingsprojekter i  

 store virksomheder.
Det foreslås, at VækstFonden fremover alene  

 skal kunne give støtte til små og mellemstore virksomheder.
Ved  

 små og mellemstore virksomheder forstås virksomheder, der  

 opfylder EU's gældende definition af små og mellemstore  

 virksomheder, jf.
Kommissionens henstilling af 3. april 1996  

 vedrørende definitionen af små og mellemstore virksomheder  

 (SMV).
Kommissionens for tiden gældende definition er  

 virksomheder, der har under 250 ansatte og enten en årlig  

 omsætning på ikke over 40 mio.
ECU eller en årlig samlet  

 balance på ikke over 27 mio.
ECU.
 Endvidere skal virksomheden opfylde følgende  

 uafhængighedskriterium:
En enkelt virksomhed eller flere virksomheder i  

 fællesskab, der ikke opfylder definitionen på en lille og  

 mellemstor virksomhed (SMV), må ikke besidde 25 % eller derover af  

 kapitalen eller stemmerettighederne.
Denne tærskel kan overskrides i  

 følgende to tilfælde:
 a)	Hvis virksomheden ejes af offentlige investeringsselskaber,  

 venture-kapitalselskaber eller institutionelle investorer, forudsat at de  

 hverken kontrollerer virksomheden individuelt eller i fællesskab.
 b)	Hvis kapitalen er spredt på en sådan måde, at det  

 ikke er muligt at afgøre, hvem der ejer den, og virksomheden  

 erklærer, at den med rette kan antage, at en enkelt virksomhed eller  

 flere virksomheder i fællesskab, der ikke opfylder definitionerne  

 på en lille eller mellemstor virksomhed, alt efter tilfældet,  

 ikke ejer 25 % eller derover af den.
I henhold til gældende lov kan VækstFonden yde  

 medfinansiering til forskning og udvikling, markedsudvikling og  

 kompetenceudvikling.
Hovedparten af fondens medfinansiering er hidtil ydet  

 til forskning og udvikling.
En mindre del er ydet til små og  

 mellemstore virksomheders markedsudvikling, mens der stort set ikke er ydet  

 støtte til selvstændige kompetenceudviklingsprojekter.
Det  

 foreslås derfor, at støtte til kompetenceudvikling ikke  

 længere tilbydes som et selvstændigt produkt.
Der vil ofte kunne  

 opnås en ekstra fordel ved at se på udviklingen af nye produkter  

 i et et samlet virksomhedsperspektiv.
Det er derfor vigtigt, at  

 VækstFonden gør ansøgerne opmærksomme på  

 muligheden for at integrere kompetenceudvikling, fx i et  

 produktudviklingsprojekt.
VækstFonden skal i sin behandling af  

 ansøgninger fra virksomhederne være opmærksom på, at  

 især de mindre virksomheder kan have behov for rådgivning fx fra  

 VækstFonden eller andre eksterne parter.
VækstFonden skal fortsat  

 kunne henvise til kvalificeret, ledelsesmæssig rådgivning.
Til nr. 3 Staten har hidtil ydet støtte til  

 udviklingsvirksomhed med hjemmel i lov om statsgaranti til  

 udviklingsvirksomhed.
Garantierne har hidtil været givet til  

 udviklingsselskaber, der investerede i små og mellemstore virksomheder,  

 der igangsætter udviklingsaktiviteter.
Garantierne har medvirket til,  

 at der er etableret mange nye udviklingsselskaber.
Det er dog fortsat især vanskeligt for de små  

 og nystartede virksomheder at skaffe finansiering til udviklingsaktiviteter.  

 Dette er baggrunden for, at der forsat skal være mulighed for at  

 støtte etableringen og udviklingen af et marked for  

 venturefinansiering.
Men indsatsen målrettes nu i højere grad  

 mod de små og uafhængige virksomheder i de tidlige  

 udviklingsfaser.
For at få den bedst mulige udnyttelse af  

 VækstFondens ressourcer skal der være mulighed for at anvende de  

 instrumenter, der er mest hensigtsmæssige i de konkrete  

 situationer.
I stykke 3 præciseres, hvad der forstås ved  

 innovationsfonde og udviklingsselskaber i denne lov.
Det karakteristiske ved  

 både udviklingsselskaber og innovationsfonde er, at de tilfører  

 kapital og kompetence i forbindelse med en udviklingsaktivitet i  

 virksomheden.
Det er endvidere karakteristisk, at kapitaltilførslen er  

 midlertidig, d.v.s. udviklingsselskaberne og innovationsfondene  

 afhænder deres aktiver efter en vis periode.
Til nr. 4 Der er tale om en opregning af de forskellige  

 instrumenter, VækstFonden kan anvende til medfinansiering.
VækstFonden har ikke hidtil kunnet yde  

 medfinansiering i form af kapitalindskud.
Dette bliver nu en mulighed i  

 forhold til udviklingsselskaberne og innovationsfondene.
Baggrunden herfor  

 er, at VækstFonden herved kan anbringe dele af fondens grundkapital  

 aktivt og samtidig støtte udviklingsaktiviteter i virksomhederne.  

 VækstFondens kapitalindskud skal fungere som den katalysator, der  

 får private investorer til også at investere i disse  

 perspektivrige, men risikobetonede udviklingsaktiviteter.
Til nr. 5 Efter de gældende regler forrentes medfinansiering  

 til forskning og udvikling og markedsudvikling på markedsniveau og  

 tilbagebetales i tilfælde af kommerciel udnyttelse.
Fonden vil fortsat  

 tilbyde denne type medfinansiering.
Som noget nyt foreslås, at fonden for de meget  

 risikobetonede udviklingsprojekter ud over tilbagebetalingen af hovedstolen  

 kan fastsætte en betaling i form af en basisrente og en  

 omsætnings- eller overskudsafhængig betaling.
Samtidig med at  

 VækstFondens bestyrelse tager stilling til, om der skal ydes  

 medfinansiering til et projekt, tages der stilling til, på hvilken  

 måde betalingen skal ske i tilfælde af succes.
Betalingen til  

 VækstFonden vil således vil således ikke blot udgøre  

 hovedstolen, men også en betaling i form af en basisrente og en  

 overskuds- eller omsætningsafhængig betaling.
Denne betaling kan  

 udgøre flere gange det lånte beløb.
Baggrunden for ændringen er, at indtjeningen  

 på nogle af de projekter der er meget risikobetonede, også er  

 meget høj.
Formålet med ændringen er, at VækstFonden  

 ikke blot skal bære en del af risikoen på mislykkede projekter,  

 men at VækstFonden også skal have en andel af indtjeningen  

 på de meget succesfulde projekter.
Det giver mulighed for at yde  

 medfinansiering til nye projekter.
Det er tanken, at denne type medfinansiering skal ydes til  

 de relativt store lån.
Det vil således være muligt for  

 fonden at give lån med normal tilbagebetaling i tilfælde af  

 succes, hvis der er tale om et relativt lille lån.
Rent administrativt  

 er det vanskeligere at håndtere lån med en tilbagebetaling i form  

 af en omsætnings eller overskudsafhængig betaling.
Derfor skal  

 der være et rimeligt forhold mellem lånets størrelse og de  

 ressourcer, der kræves til håndteringen heraf.
VækstFonden  

 afgør, om der skal tilbydes et lån med tilbagebetaling i form af  

 en basisrente og en omsætnings- eller overskudsafhængig  

 betaling.
Virksomhederne har hidtil kunnet vælge mellem et  

 lån og en garanti.
Det har dog kun været meget få og  

 relativt velkonsoliderede virksomheder, der har valgt garantier.
Det  

 foreslås derfor, at denne medfinansieringsmulighed ophæves.
 Der foretages ikke ændringer i medfinansieringen af  

 kapacitetsudvidelser, der ydes i form af garantier for betaling af lån.  

 Der foretages heller ikke ændringer i fondens mulighed for at yde  

 tilskud til forprojekter.
 Det foreslås, at VækstFonden får flere  

 muligheder for at fremme udviklingen af et velfungerende venturemarked, som  

 kan kanalisere risikovillig kapital til de små og uafhængige  

 virksomheder.
For det første kan VækstFonden, efter et  

 offentligt udbud, indskyde ansvarlig kapital i innovationsfonde, der  

 investerer i nye, små og uafhængige virksomheder.  

 VækstFonden kan maksimalt indskyde 2/3 af den tegnede kapital i disse  

 fonde.
Efter en årrække opløses fondene.
Tidspunktet for  

 opløsningen fastlægges på etableringstidspunktet.
Ved  

 opløsningen deles overskuddet mellem indskyderne, idet der dog i  

 forbindelse med kapitalindskuddet fastsættes en øvre  

 grænse for VækstFondens andel af overskuddet.
Innovationsfondene  

 drives af en operatør, som ud over en årlig betaling honoreres i  

 forhold til de opnåede resultater.
Operatøren skal kunne  

 dokumentere kompetence vedr. nye, små og innovative virksomheder og  

 redegøre for, hvordan man vil samarbejde med  

 innovationsmiljøerne.
For det andet kan VækstFonden indskyde ansvarlig  

 kapital i udviklingsselskaber, som investerer i nye, små og  

 uafhængige virksomheder.
VækstFonden kan maksimalt indskyde 2/3  

 af den tegnede kapital.
VækstFonden skal ikke deltage i ledelsen af  

 udviklingsselskaberne, men kan pege på medlemmer til bestyrelsen.
 De udviklingsselskaber, VækstFonden indskyder  

 kapital i, udvælges efter et offentligt udbud.
 Formålet med disse kapitalindskud er at forbedre  

 overlevelsesmulighederne for de nystartede, innovative virksomheder inden for  

 nogle af de områder, som ikke dækkes af innovationsfondene.
I forbindelse med indskuddet aftaler VækstFonden en  

 overskudsdeling med de øvrige investorer.
Incitamentet for de private  

 investorer er, at der i forbindelse med indskuddet kan fastsættes en  

 øvre grænse for VækstFondens andel af overskuddet.
For det tredje kan VækstFonden give garanti til  

 udviklingsselskaber, der investerer i små og uafhængige  

 virksomheder.
De udviklingsselskaber, der ydes garantier til, udvælges  

 efter et offentligt udbud.
Udviklingsselskaberne tildeles en garantiramme,  

 inden for hvilken VækstFonden kan dække op til 50 % af evt. tab.  

 Fra og med det syvende år, udviklingsselskaberne er omfattet af  

 garantirammen, betaler de en præmie på 2 % pr. år af den  

 tilbageværende garantiramme Til udviklingsselskaber, der investerer i de tidlige  

 udviklingsfaser i små, nye og uafhængige virksomheder, kan der  

 ydes garanti i forhold til hver enkelt af udviklingsselskabets  

 investeringer.
Til udviklingsselskaber, der investerer i små og  

 uafhængige virksomheder, kan der ydes garanti for udviklingsselskabets  

 samlede aktivitet.
I disse tilfælde er der ikke noget krav om, at  

 virksomhederne skal være nye.
Til nr. 6 I henhold til den gældende lov ledes  

 VækstFonden af en bestyrelse bestående af en formand og fire  

 medlemmer.
Medlemmerne udnævnes af erhvervsministeren.
Tre af  

 medlemmerne udnævnes efter indstilling fra  

 Erhvervsudviklingsrådet.
Bestyrelsen udvides med to medlemmer, hvoraf et medlem  

 skal være fra Erhvervsministeriet.
Som følge af udvidelsen af  

 VækstFondens aktivitetsområde fastsættes, at der i  

 bestyrelsen også skal være repræsenteret kendskab til  

 finansiering og ventureinvestering.
Til nr. 7 Efter de gældende regler har Erhvervsministeriet  

 ikke noget medlem af bestyrelsen.
Denne lovændring medfører, at en stor del af  

 de direkte virksomhedsrettede erhvervsfremmeordninger nu placeres i  

 VækstFonden.
Det betyder, at det fremover vil være en vigtig  

 opgave for Erhvervsministeriets medlem at sikre koordineringen med det  

 øvrige erhvervsfremmesystem.
Samtidig med at fonden tilføres  

 nye opgaver, er der også tale om, at bestyrelsen får meget vide  

 rammer at arbejde indenfor.
 For at sikre samspillet med det politiske system kunne det  

 på denne baggrund overvejes, at henlægge administrationen til en  

 styrelse under Erhvervsministeriet.
Det foreslås i stedet, at forbindelsen til det  

 politiske system sikres ved, at Erhvervsministeriets medlem får adgang  

 til at forelægge principielle sager for erhvervsministeren til endelig  

 afgørelse.
Der vil være tale om, at Erhvervsministeriets medlem  

 kan forelægge principielle skønsspørgsmål og  

 retsspørgsmål for erhvervsministeren til endelig  

 afgørelse.
Det vil dog ikke være muligt at forelægge  

 konkrete enkeltsager for erhvervsministeren til endelig afgørelse.  

 Endelig afgørelse af ansøgning om medfinansiering kan alene  

 foretages af VækstFondens bestyrelse.
Inden for erhvervsfremmeområdet er der en  

 række områder, hvor Erhvervsministeriets medlem af råd har  

 adgang til at begære en sag forelagt erhvervsministeren til  

 afgørelse, såfremt den skønnes at være af  

 principiel betydning.
Dette gælder for Erhvervsministeriets medlem af  

 Erhvervsudviklingsrådet, Eksportfremmerådet og  

 Bevillingsudvalget, jf. lov bekendtgørelse nr. 323 af 25. april 1996,  

 som ændret ved § 12 i lov nr. 1202 af 27. december 1996 og lov nr.  

 1085 af 29. december 1997 og for Erhvervsministeriets medlem af Rådet  

 for Teknologisk Service, jf. lov nr. 221 af 27. marts 1996 om teknologisk  

 service.
Til nr. 8 Det lavere renteniveau har betydet, at afkastet af fondens  

 kapital er formindsket, og at fondens mulige medfinansieringsniveau derfor er  

 faldet.
 Et væsentligt formål med lovændringen er  

 at gøre det muligt for VækstFonden at anbringe sine midler  

 aktivt til gavn for erhvervsudviklingen fremfor at have midlerne anbragt i  

 lavt forrentede obligationer.
 Af hensyn til fondens muligheder for at udøve  

 aktiviteter i fremtiden er det dog fastsat, at det bestyrelsen i  

 forvaltningen af fondens midler skal sigte mod, at fondens egenkapital  

 udgør mindst 1,75 mia. kr.
Til nr. 9 Der er tale om ændringer som følge af, at  

 Industriministeriet har skiftet navn til Erhvervsministeriet.
Til nr. 10 Udgifterne til fondens administration afholdes generelt af  

 afkastet af fondens formue.
Denne lovændring medfører, at  

 VækstFonden får mulighed for at opkræve gebyrer i forhold  

 til den enkelte garantimodtager til dækning af fondens  

 administrationsomkostninger.
Endvidere kan VækstFonden opkræve en  

 præmie på 2 % pr. år af den tilbageværende  

 garantiramme fra og med det syvende år, selskaberne er omfattet af  

 garantirammen.
Den tilbageværende garantiramme er den oprindeligt  

 tildelte garantiramme fratrukket de dele af garantirammen, hvor der er  

 realiseret tab, eller som vedr. investeringer, som udviklingsselskabet ikke  

 længere ønsker omfattet af garantien.
Denne præmie vil  

 betyde, at omkostningerne ved at være omfattet af en garanti fra  

 VækstFonden stiger fra og med det syvende år.
Præmien vil  

 dermed være et incitament til udviklingsselskaberne til at klare sig  

 uden VækstFondens garanti.
Til nr. 11 Efter den gældende lov fastsætter  

 erhvervsministeren nærmere bestemmelser for fondens virksomhed,  

 herunder bestemmelser om fondens tilknytning til det øvrige  

 erhvervsfremmesystem.
Lovændringen betyder, at VækstFonden får  

 mulighed for at støtte udviklingsaktiviteter på flere  

 måder.
Det forventes ikke, at alle instrumenter skal anvendes i stort  

 omfang på samme tid.
Der må foretage en politisk afvejning af,  

 hvordan instrumenterne skal prioriteres.
Erhvervsministeren får  

 bemyndigelse til engang årligt, efter oplæg fra  

 VækstFondens bestyrelse, at fastsætte prioriteringen af  

 VækstFondens indsats det kommende år.
Såfremt det i  

 løbet af året viser sig hensigtsmæssigt at ændre  

 prioriteringen mellem de enkelte indsatsområder, kan ministeren  

 beslutte dette efter udtalelse fra VækstFonden.
 Ministerens adgang til at fastsætte nærmere  

 bestemmelser kan som hidtil bl.a. benyttes til at fastætte generelle  

 retningslinier for medfinansiering, bestemmelser om overtagelse og  

 videreførelse af projekter, hvortil der er ydet medfinansiering,  

 bestemmelser om kontrol og tilsyn med projekter, bestemmelser om evaluering  

 samt fastsættelse af en forretningsorden.
Til nr. 12 Overskriften til kapitel 5 ændres, fordi kapitlet nu  

 bl.a. også indeholder bestemmelser om de forhold, som kan berettige  

 VækstFonden til at fratage en garanti fra et udviklingsselskab.
Til nr. 13 Der findes ikke i den eksisterende lov særlige  

 bestemmelser om adgang til at straffe virksomheder, der afgiver urigtige  

 oplysninger eller fortier oplysninger af betydning for en sags  

 afgørelse.
Bestemmelsen indsættes for at fastslå  

 konsekvensen af at afgive urigtige oplysninger eller fortie oplysninger af  

 betydning for en sags afgørelse.
Til nr. 14 Reglerne svarer til reglerne i den gældende lov om  

 udviklingsselskaber og angiver, hvilke sanktionsmuligheder VækstFonden  

 har over for misligholdelse.
Til § 2 Til nr. 1 Efter den gældende lov kan der gives tilsagn om  

 garantier til udviklingsselskaber frem til udgangen af september 1999.  

 Adgangen til at give nye garantirammer til udviklingsselskaber efter reglerne  

 i lov om statsgaranti til udviklingsselskaber ophører ved denne lovs  

 ikrafttræden.
VækstFonden, der er oprettet i medfør af lov,  

 jf. lovbekendtgørelse nr. 700 af 28. september 1998, overtager  

 administration af de indtil 1. januar 1999 tildelte garantirammer til  

 udviklingsselskaberne, indtil forpligtelserne udløber.  

 VækstFonden overtager også forpligtelserne på de hidtil  

 tildelte garantirammer.
Anmodninger om udbetalinger, der anmeldes til  

 Erhvervsfremme Styrelsen før 1. januar 1999, behandles af  

 VækstFonden, men udgifterne til dækning af tab dækkes af  

 den opsparede videreførelsesbeholdning til ordningen »statsgaranti til  

 udviklingsvirksomhed«.
Retsstillingen er uændret for de  

 udviklingsselskaber, der har fået tildelt en garantiramme før 1.  

 januar 1999.
Til nr. 2 Det fremgår af den gældende lovs § 2,  

 hvilke betingelser, der skal være opfyldt for, at erhvervsministeren  

 kan tildele statsgaranti til udviklingsselskaber.
Da der ikke længere  

 kan gives nye garantirammer, er det overflødigt at have en bestemmelse  

 om, hvilke betingelser der skal opfyldes for at få en  

  garantiramme.
Til nr. 3-6 Ændringen er en konsekvens af, at VækstFonden  

 fremover skal varetage den administration, Erhvervsfremme Styrelsen hidtil  

 har varetaget.
Det vil fortsat være erhvervsministeren der med hjemmel  

 i loven fastsætter de generelle rammer for VækstFondens  

 administration.
Dette vil som hidtil ske i form af en  

 bekendtgørelse.
Til nr. 7 I bestemmelsen klargøres, at erhvervsministeren  

 ikke kan give nye garantirammer efter lov om statsgaranti til  

 udviklingsvirksomhed.
Til nr. 8 Paragraffen indeholder bestemmelser om henlæggelse  

 af beføjelser til Erhvervsfremme Styrelsen.
Bestemmelserne er  

 overflødige, fordi der ved denne lov henlægges beføjelser  

 til VækstFonden.
De afgørelser, Erhvervsfremme Styrelsen i dag  

 træffer i medfør af loven, kan ikke indbringes for anden  

 administrativ myndighed.
Fremover skal VækstFonden overtage  

 Erhvervsfremme Styrelsens administration af ordningen.
VækstFonden skal  

 administrere ordningen efter de retningslinier, Erhvervsfremme Styrelsen  

 hidtil har administreret efter.
På denne baggrund fastsættes, at de  

 afgørelser VækstFondens bestyrelse træffer, i lighed med  

 de afgørelser Erhvervsfremme Styrelsen træffer i dag, ikke kan  

 indbringes for anden administrativ myndighed.
Der vil heller ikke være  

 adgang for Erhvervsministeriets medlem af fondens bestyrelse til at  

 begære principielle spørgsmål forelagt erhvervsministeren  

 til endelig afgørelse.
Til nr. 9 I henhold til den hidtidige bestemmelse kunne ministeren  

 giver garantier til den 1. oktober 1999. Bestemmelsen ophæves, da der  

 ikke længere kan gives nye garantier.
Til § 3 Efter den foreslåede bestemmelse skal den  

 medfinansiering, som VækstFonden efter lovforslagets § 1, nr. 6,  

 kan yde til meget risikobetonede udviklingsprojekter, for hvilke  

 VækstFonden kan bestemme, at virksomhedens betaling ved kommerciel  

 udnyttelse skal ske i form af en basisrente og en omsætnings- eller  

 overskudsafhængig betaling, skattemæssigt behandles som  

 lån.
Forslaget om, at den nævnte medfinansiering  

 skattemæssigt skal behandles som lån, skal ses i  

 forlængelse af den regel i ligningslovens § 7 D, der i 1995 ved L  

 366/95 blev gennemført for VækstFondens medfinansiering til  

 forskning og udvikling og til markedsudvikling, der kun ved kommerciel  

 udnyttelse skal tilbagebetales.
Bestemmelsen i den gældende ligningslovens § 7  

 D går ud på, at den medfinansiering, som VækstFonden yder  

 til virksomheder i form af lån, der er betinget  

 tilbagebetalingspligtige, i skattemæssig henseende behandles som  

 lån.
Dette gælder, hvad enten ydelserne betegnes som lån  

 eller tilskud.
Bestemmelsen indebærer endvidere, at det beløb,  

 som VækstFonden udbetaler til virksomheden, ikke beskattes på det  

 tidspunkt, hvor virksomheden modtager tilsagn om VækstFondens  

 medfinansiering.
Uden reglen i ligningslovens § 7 D ville ydelsen fra  

 VækstFonden skulle beskattes på udbetalingstidspunktet som  

 tilskud.
 Såfremt virksomheden ved kommerciel udnyttelse af  

 det pågældende projekt, skal tilbagebetale ydelsen til  

 VækstFonden, kan virksomheden ved indkomstopgørelsen alene  

 fradrage den del af tilbagebetalingen, der omfatter renter.
Hvis virksomheden på grund af manglende kommerciel  

 succes med projektet ikke skal tilbagebetale ydelsen til  

 VækstFonden, bliver der i stedet tale om, at virksomheden modtager en  

 gældseftergivelse fra VækstFonden.
Denne gældseftergivelse  

 behandles efter de gældende regler for behandling af gevinst på  

 gæld.
Dette medfører i en række tilfælde, at der  

 enten sker beskatning af gældseftergivelsen, eller at virksomhedens  

 adgang til at fremføre underskud begrænses.
Endvidere kan der  

 blive tale om begrænsning af fradragsretten for renter, der er  

 påløbet inden gældseftergivelsen.
De skattemæssige  

 konsekvenser af gældseftergivelsen indtræder først  

 på tidspunktet for gældseftergivelsen.
 Efter lovforslaget skal medfinansiering til meget  

 risikobetonede udviklingsprojekter, som virksomheden i tilfælde af  

 kommerciel succes skal tilbagebetale til VækstFonden i form af en  

 basisrente og en omsætnings- eller overskudsafhængig betaling,  

 skattemæssigt som lån.
Dette kræver en ændring af ligningslovens  

 § 7 D, idet henvisningen til VækstFondslovens regler ikke vil  

 omfatte den nye form for medfinansiering, der skal ydes med hjemmel i en ny  

 bestemmelse i VækstFondsloven.
Uden en ændring af ligningslovens  

 regler, ville den nye form for medfinansiering skattemæssigt skulle  

 behandles som tilskud.
Hertil kommer, at også henvisningen til  

 VækstFondsLovens regler for så vidt angår den eksisterende  

 medfinansiering skal ændres som følge af ændringen af  

 VækstFondsloven.
Det fremgår af bemærkningerne til  

 lovforslagets § 1, nr. 6, at den foreslåede nye medfinansiering  

 indebærer, at VækstFonden kan få en større  

 tilbagebetaling fra virksomheden end det udlånte beløb.
Det  

 fremgår videre af bemærkningerne, at virksomhederne skal have  

 mulighed for på ethvert tidspunkt at købe sig fri af denne  

 tilbagebetalingsforpligtelse.
Det skal ske mod at betale både det  

 lånte beløb og en kompensation til VækstFonden.
Denne  

 kompensation kan udgøre flere gange det lånte beløb og  

 vil være større, jo længere virksomheden er med i  

 projektet.
Efter skattelovgivningens almindelige regler er  

 renteudgifter fradragsberettigede efter statsskattelovens § 6, litra e.  

 Skattelovgivningen indeholder ingen definition af renter, men udgifter  

 anerkendes kun som renteudgifter efter statsskatteloven, hvis de er et  

 sædvanligt periodisk vederlag til kreditor - beregnet som en bestemt  

 procentdel af den til enhver tid værende gæld for at stille  

 kapital til rådighed.
Herudover stilles der en række betingelser  

 for fradragsret, herunder at der foreligger en retlig forpligtelse for  

 debitor til at betale renten, og at renten er forfalden til betaling.
 Opfylder en del af virksomhedens tilbagebetaling til  

 VækstFonden de nævnte betingelser for renteudgifter, har  

 virksomheden fradrag for denne del som renteudgifter.
Den del af virksomhedens tilbagebetaling af beløb  

 til VækstFonden, der ikke opfylder rentebetingelserne, har virksomheden  

 ikke fradragsret som renteudgifter.
Den del af tilbagebetalingen, der er  

 fastsat på grundlag af virksomhedens omsætning eller overskud,  

 kan således ikke anerkendes som en renteudgift, der er omfattet af  

 statsskattelovens § 6, litra e, idet tilbagebetalingen ikke opfylder  

 betingelsen om, at den er beregnet som en bestemt procentdel af den til  

 enhver tid værende gæld til debitor.
Når tilbagebetalingen til VækstFonden er  

 afhængig af virksomhedens overskud, opstår der - på  

 grundlag af virksomhedens resultat - en retlig forpligtelse for virksomheden  

 til at indfri en opstået fordring.
En sådan fordring skal  

 behandles efter kursgevinstlovens regler.
Efter kursgevinstloven har selskaber som  

 udgangspunkt fradrag for kurstab ved hel eller delvis indfrielse af  

 gæld.
Det gælder dog ikke, hvis gælden skal indfries til en  

 forud fastsat overkurs i forhold til værdien på  

 stiftelsestidspunktet.
Begrænsning af tabsfradraget omfatter kun  

 gæld med en pålydende rente, der er lig med eller højere  

 end mindsterenten.
Kurstab er derfor fradragsberettiget, hvis den  

 pålydende rente er lavere end mindsterenten, selvom gælden skal  

 indfries til en forud fastsat overkurs.
En overkurs anses for forud fastsat,  

 når det ved udstedelsen af lånet kan forudses, at der vil  

 opstå et tab.
Afgørende for, om et kurstab kan fradrages er  

 således, om den pålydende rente opfylder mindsterentekravet eller  

 ej, dvs. om fordringen er blåstemplet eller sortstemplet.
Den  

 pålydende rente skal opgøres på grundlag af den  

 højest tilsagte indfrielsessum.
Hvis det ikke er muligt på stiftelsestidspunktet for  

 et lån at beregne den pålydende rente, eksempelvis hvis den  

 højest tilsagte indfrielsessum ikke er kendt på dette tidspunkt,  

 anses lånet i praksis for sortstemplet.
Det skyldes, at den fordring,  

 der modsvarer gælden, ikke kan anses for at opfylde mindsterentekravet  

 på stiftelsestidspunktet.
Der kan således ikke på  

 stiftelsestidspunktet fastlægges en højest tilsagt  

 indfrielsessum for gælden.
Uanset at en eventuel rente for lånet  

 ikke overstiger mindsterenten på stiftelsestidspunktet, vil det  

 først være muligt at fastslå den samlede indfrielsessum  

 for gælden, når den er endeligt afviklet.
 Selskaber vil dermed, når fordringen må anses  

 for sortstemplet som angivet ovenfor, ved opgørelsen af den  

 skattepligtige indkomst have fradrag for den del af tilbagebetalingen til  

 VækstFonden, der er afhængig af overskuddet eller  

 omsætningen.
 Personer har derimod efter kursgevinstlovens regler  

 ikke fradrag for kurstab på gæld uanset den pålydende  

 rentes størrelse.
Virksomhedernes adgang til på ethvert tidspunkt at  

 købe sig fri af tilbagebetalingsforpligtelsen vil ligeledes  

 skattemæssigt skulle behandles efter kursgevinstlovens regler.
Det  

 afgørende for den skattemæssige behandling er i dette  

 tilfælde ligeledes, om fordringen må anses for blåstemplet  

 eller sortstemplet.
I det tilfælde, hvor VækstFonden på  

 grund af en virksomheds manglende kommercielle udnyttelse af et projekt yder  

 virksomheden gældseftergivelse, foreligger der gevinst på  

 gæld.
Dette medfører i en række tilfælde, at der  

 enten sker beskatning af gældseftergivelsen, eller at virksomhedernes  

 adgang til at fremføre underskud begrænses.
Det samme er, jf.  

 ovenfor også tilfældet ved eftergivelse af den medfinansiering,  

 der efter gældende regler skattemæssigt behandles som  

 lån.
 Det vil således være de konkrete vilkår  

 i de enkelte indgåede aftaler mellem VækstFonden og  

 virksomhederne, der er afgørende for den skattemæssige  

 behandling af virksomhedernes tilbagebetaling af lån til  

 VækstFonden henholdsvis VækstFondens eftergivelse af  

 virksomhedernes gæld.
Til § 4 Det fremgår af stk. 1, at de dele af loven der  

 vedrører overførslen fra Erhvervsfremme Styrelsen til  

 VækstFonden af administrationen af de garantier, der er givet i  

 medfør af lov om statsgaranti til udviklingsvirksomhed, træder i  

 kraft pr. 1. januar 1999.
 De øvrige dele af loven vil blive sat i kraft,  

 når EU-Kommissionens godkendelse foreligger.
Det fastslås i stk. 2, at VækstFondens  

 overtagelse af statens garantiforpligtelser i medfør af lov om  

 statsgaranti til udviklingsvirksomhed.
Retsstillingen er uændret for de  

 udviklingsselskaber, der har fået tildelt en garantiramme i henhold til  

 lov om statsgaranti til udviklingsvirksomhed.
Lovforslaget sammenholdt med gældende  

 lov Gældende formulering Lovforslaget § 1 I lov om VækstFonden, jf.  

 lovbekendtgørelse nr. 700 af 28. september 1998, foretages  

 følgende ændringer:
1 »Stk. 2.
§ 2 2 1)	Forskning og udvikling af produkter, produktionsmetoder  

 eller serviceydelser.
 »VækstFondens formål tilgodeses  

 gennem medfinansiering af små og mellemstore virksomheders omkostninger  

 til gennemførelse af perspektivrige og risikobetonede  

 udviklingsprojekter inden for følgende områder:
 2)	Markedsudvikling.
 1)	Forskning og udvikling af produkter, produktionsmetoder  

 eller serviceydelser.
 3)	Kompetenceudvikling.
2)	Markedsudvikling.« 3 »Stk. 2. VækstFondens formål tilgodeses  

 ligeledes gennem medfinansiering af udviklingsselskaber og innovationsfonde,  

 der har til hovedformål at investere i små og uafhængige  

 virksomheder, der igangsætter udviklingsaktiviteter.
 Stk. 3.
 Stk. 2-6 bliver herefter stk.  

 4-8.
 Stk. 4.
4 »Stk. 6. Medfinansiering kan ydes som  

 tilskud, lån, garantier og kapitalindskud.« 5 Stk. 6.
»Stk. 8. For medfinansiering til  

 enkeltprojekter gælder, at medfinansiering til forskning og udvikling  

 og til markedsudvikling ved kommerciel udnyttelse skal tilbagebetales og  

 forrentes på et niveau svarende til markedsrenten.
I tilfælde,  

 hvor VækstFonden yder medfinansiering til meget risikobetonede  

 udviklingsprojekter, kan VækstFonden i forbindelse med beslutning om  

 medfinansiering bestemme, at betalingen skal ske i form af en basisrente og  

 en  omsætnings- eller overskudsafhængig betaling.
Medfinansiering  

 af forprojekter skal ikke tilbagebetales.
Medfinansiering af  

 kapacitetsudvidelser kan alene ydes som garanti for betaling af lån, og  

 garantien gives i form af en selvskyldnerkaution fra VækstFonden.  

 VækstFondens medfinansiering af innovationsfonde kan ydes i form af  

 kapitalindskud, og medfinansiering af udviklingsselskaber kan ydes i form af  

 garantier og kapitalindskud.« § 3 6.
»Fonden ledes af en bestyrelse bestående af en  

 formand og seks andre medlemmer.
Formanden og de øvrige  

 bestyrelsesmedlemmer udpeges af erhvervsministeren for indtil tre år ad  

 gangen og kan udpeges i alt to gange.
Tre medlemmer udpeges efter indstilling  

 fra Erhvervsudviklingsrådet, og et medlem repræsenterer  

 Erhvervsministeriet.
Bestyrelsen sammensættes således, at der er  

 repræsenteret bred erhvervsmæssig indsigt inden for ledelse,  

 afsætning, finansiering og ventureinvestering, arbejdsmarkedsforhold,  

 teknologi samt de særlige forhold, der knytter sig til små og  

 mellemstore virksomheder.« Stk. 3 7.
»Bestyrelsens afgørelser kan ikke indbringes for  

 anden administrativ myndighed, men Erhvervsministeriets medlem af bestyrelsen  

 kan begære en sag forelagt erhvervsministeren til afgørelse,  

 såfremt den skønnes at være af principiel  

 betydning.« Stk. 5.
8 »Stk. 5. Bestyrelsen skal i forvaltningen af  

  fondens  midler  sigte mod, at egenkapitalen udgør mindst 1,75 mia.  

 kr.
Egenkapitalen kan anvendes aktivt til medfinansiering til gavn for  

 erhvervsudviklingen.« 9.
 10.
»Stk. 7. VækstFonden kan  

 fastsætte et årligt gebyr til dækning af fondens  

 administrationsomkostninger, som udviklingsselskaberne skal betale for at  

 være omfattet af garantien fra VækstFonden.
Endvidere betaler  

 udviklingsselskaberne fra og med det syvende år, de er omfattet af en  

 garanti, en garantipræmie på 2 % pr. år af den  

  tilbageværende garantiramme.« 11 § 4.
 »§ 4.
Stk. 2 12.
»Straffebestemmelser m.v.« 13.
»Stk. 3. Den, der afgiver urigtige  

 eller vildledende oplysninger eller fortier oplysninger af betydning for en  

 sags afgørelse, straffes med bøde eller hæfte, medmindre  

 strengere straf er forskyldt efter den øvrige lovgivning.« Stk. 3-4 bliver herefter stk.  

 4-5.
 14.
»§ 12 A.
Hvis et udviklingsselskab  

 afgiver urigtige eller vildledende oplysninger eller undlader at overholde  

 sine forpligtelser i henhold til denne lov, kan VækstFonden fratage  

 udviklingsselskabet den garantiramme, som selskabet har fået af  

 VækstFonden i medfør af denne lov, med den virkning at  

 udviklingsselskabets investeringer ikke længere er omfattet af  

 garantien.
Stk. 2 § 2 I lov om statsgaranti til  

 udviklingsvirksomhed, jf. lovbekendtgørelse nr. 699 af 28. september  

 1998, foretages følgende ændringer:
 § 1 A.
 1.
»§ 1 A.
Selskaber, der opnår en statsgaranti  

 i henhold til denne lov, betegnes i denne lov  

 udviklingsselskaber.« § 2.
 2.
 Selskabet skal have en egenkapital på  

 mindst 20 mio. kr. eller et kapitalgrundlag, der kan sidestilles hermed.  

 Erhvervsministeren kan i særlige tilfælde dispensere herfra, dog  

 skal kapitalgrundlaget være mindst 10 mio. kr.
 2)	Selskabet skal dokumentere evne til at bidrage til  

 udvikling af mindre virksomheder ved tilførsel af ansvarlig kapital,  

 bistand og rådgivning.
 3)	Selskabet skal i dets forretningsplan anføre,  

 hvilke etiske og miljømæssige hensyn det agter at lægge  

 til grund for de investeringer, der henlægges under  

 garantirammen.
 Stk. 2.
 Stk. 3.
 Stk. 4.
 3.
 4.
 5.
 6.
§ 6 7.
»Den garantiramme, et udviklingsselskab har fået i  

 medfør af denne lov, udgør den maksimale, samlede værdi  

 af den ansvarlige kapital i udviklingsporteføljen.« § 13.
 8.
»§ 13. De afgørelser, VækstFondens  

 bestyrelse træffer i medfør af denne lov, kan ikke indbringes  

 for anden administrativ myndighed.« § 15, 9.
 Stk. 3-4 bliver herefter stk. 2-3.
§ 3 I lov om påligning af indkomstskat til  

 staten (ligningsloven), jf. lovbekendtgørelse nr. 819 af 3. november  

 1997, som senest ændret ved lov nr. 485 af 1. juli 1998, foretages  

 følgende ændring:
 § 7 D.
 1.
