Nr BTL 216 Betænkning over Forslag til lov om ændring af lov om kommunal udligning og  

 generelle tilskud til kommuner og amtskommuner (Udligning af AIDS-udgifter)  

  

 Nr L 216 1989-90, 1. samling Afgivet af Kommunaludvalget Afgivet: 19900517 Udvalget har behandlet lovforslaget i to møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Amtsrådsforeningen i Danmark.
 Herefter indstiller udvalget lovforslaget til vedtagelse med  

 det af indenrigsministeren stillede ændringsforslag.
Ændringsforslag Af indenrigsministeren, tiltrådt af udvalget:
Til § 2 1) Som stk. 2 indsættes:
»Stk. 2. Forslag til revision af loven fremsættes for  

 Folketinget i folketingsåret 1992-93.« Bemærkninger Da det kan forventes, at der i de kommende år vil komme til at foreligge  

 en ny viden omkring udgifter vedrørende behandling af AIDS-patienter,  

 foreslås det, at der indsættes en revisionsbestemmelse i lovforslaget.
Ifølge  

 denne bestemmelse skal der i folketingsåret 1992-93 fremsættes lovforslag om  

 revision af bestemmelsen om udligning af AIDS-udgifter i § 22 b i lov om  

 kommunal udligning og generelle tilskud til kommuner og amtskommuner.
