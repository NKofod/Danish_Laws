Fremsat den 16. marts 2005 af Lissa Mathiasen (S),  

 Jytte Andersen (S), Christine Antorini (S),  

 Carsten Hansen (S) og Rasmus Prehn (S) Forslag til folketingsbeslutning om forbedring af lejeres  

 tryghed og retsstilling ved fraflytning fra private udlejningsboliger Folketinget pålægger regeringen at fremsætte lovforslag, der pr.  

 1. december 2005 sikrer, at lejere ikke kan forpligtes til nyistandsættelse ved  

 fraflytning, at der er priskonkurrence ved istandsættelse af en  

 lejlighed, at der indføres obligatoriske ind- og  

 fraflytningsrapporter, at lejere har ret til godtgørelse for eget arbejde, og at udlejere, såfremt parterne er uenige, skal indbringe  

 tvisten for huslejenævnet.
Bemærkninger til forslaget Beslutningsforslaget er en uændret genfremsættelse af beslutningsforslag  

 nr.
B 112 fra folketingsåret 2004-05, 1. samling.
Se Folketingstidende  

 2004-05,  

 1. samling, tillæg A side 4761 og 4764. Dog er tidsfristen for  

 fremsættelsen af lovforslaget ændret fra 1.  

 juli 2005 til 1. december 2005.
Fraflytningstvister er den mest hyppige tvistform i  

 huslejenævnene.
Mange lejere får alt for store regninger ved fraflytning,  

 regninger, der er vanskelige at betale og vanskelige at se den saglige  

 begrundelse  

 for.
 Hvor den almene udlejningssektor efterhånden er kommet væk fra  

 de store regninger til lejeren ved fraflytning, er dette problem nu blevet  

 mere  

 og mere almindeligt i den private udlejningssektor.
 Det foreslås derfor, at lejeloven ændres, således at lejerens  

 retsstilling og tryghed ved fraflytning fremmes, og således at lejeren bedre  

 kan gennemskue og påvirke de istandsættelsesomkostninger, der er forbundet  

 med  

 fraflytning af en lejlighed.
 Forbedring af lejerens retsstilling på dette område vil ikke  

 alene sikre, at konkurrence fremmer lavest mulige flytteomkostninger, men  

 også  

 give bedre mobilitet, fordi forslaget vil medføre, at omkostningerne ved  

 fraflytning falder.
Bemærkninger til forslagets enkelte bestemmelser Ad 1: at lejere ikke kan forpligtes til  

 nyistandsættelse ved fraflytning Ved udlejning af privatejede lejligheder er det blevet mere og  

 mere almindeligt, at de private udlejere som en betingelse for udlejning af  

 lejligheden kræver, at lejeren skriver under på, at lejemålet skal afleveres  

 nyistandsat.
Det sker ved afkrydsning af »ja-rubrikken« i lejekontraktens §  

 7.
 Det er nødvendigt for at kunne kræve, at lejligheden skal  

 afleveres nyistandsat, at udlejeren også stiller en nyistandsat lejlighed til  

 rådighed ved indflytningen.
 Dette system har medført, at ikke bare lejeren udsættes for  

 meget høje istandsættelsesregninger ved fraflytning, men også udlejeren i  

 nogle  

 tilfælde stilles i en helt urimelig situation.
 For lejeren betyder det lille kryds i »ja-rubrikken« i § 7, at  

 lejeren underskriver en meget høj fremtidig fraflytningsregning.
I midten af 1990erne greb Folketinget ind over for de meget  

 høje fraflytningsregninger i den almene udlejningssektor.
Det er det samme  

 problem, der nu er ved at opstå i den private udlejningssektor.
En nyistandsættelse ved fraflytning betyder, at der ikke bare  

 skal foretages normalistandsættelse, dvs. tapetsering og maling af vægge, men  

 at træ og jern også skal nymales, ligesom gulvet skal afhøvles og nylakeres.  

 Det er ikke usædvanligt, at dette fører til en istandsættelsesomkostning på  

 mellem  

 25.000 og 30.000 kr.
For de fleste lejere er det en alt for høj omkostning  

 ved  

 fraflytning.
Mange udlejere kan desuden se det vanvittige i, at systemet  

 indebærer, at selv om en lejlighed kun har været beboet i et halvt år, er  

 udlejeren nødt til at bede om nyistandsættelse for at kunne sikre, at også  

 den  

 næste udlejning af lejligheden betyder, at lejeren skal aflevere lejligheden  

 nyistandsat.
Så selv om en lejer ikke engang har nået at hænge billeder op på  

 væggene, kan fraflytning medføre, at lejeren skal betale for  

 nyistandsættelsen.
 Det foreslås derfor, at det ikke kan aftales, at lejemålet skal  

 afleveres nyistandsat, men at det i stedet kan aftales, at lejemålet skal  

 afleveres normalistandsat.
 Forslaget ændrer ikke ved, at det fortsat frit kan aftales, om  

 det er lejeren eller udlejeren, der skal stå for den løbende indvendige  

 vedligeholdelse under lejemålets beståen.
Ved fraflytning vil det gælde, at det kan aftales, at lejemålet  

 skal afleveres normalistandsat.
Det betyder, at lejeren skal aflevere  

 lejemålet  

 med nytapetserede/nymalede vægge og nyhvidtede/nymalede lofter.
Det skal ikke  

 kunne aftales, at normalistandsættelse indebærer, at lejeren skal aflevere  

 nyafhøvlede/nylakerede gulve og nymalede indfatninger, fodpaneler, køkkener,  

 døre, radiatorer etc.
Kort sagt skal det fremover ikke være muligt at aftale  

 nymaling af træ og jern ved fraflytning.
En aftale om at aflevere lejemålet  

 normalistandsat forudsætter, som det allerede er gældende, at lejemålet også  

 er  

 normalistandsat ved indflytning.
Den anden mulighed er, at parterne kan aftale, at lejemålet skal  

 afleveres i samme stand som ved overtagelsen bortset fra slid og ælde.
Denne  

 mulighed er gældende allerede i dag.
 Det pointeres, at lejeren selvfølgelig fortsat skal betale for  

 misligholdelse.
Ad 2: at der er priskonkurrence ved istandsættelse  

 af en lejlighed Uanset om istandsættelsesomkostningerne for en lejlighed er  

 bundet til en aftale om at aflevere lejligheden nyistandsat eller der er tale  

 om, at lejeren skal betale for misligholdelse, er det nødvendigt, at det  

 sikres, at der er priskonkurrence om de enkelte istandsættelsesarbejder i  

 lejemålet.
 Efter de gældende regler har lejeren yderst ringe mulighed for  

 at sikre priskonkurrence om de istandsættelsesarbejder, der skal udføres i  

 lejemålet, uanset hvor meget lejeren skal betale heraf.
Ofte præsenteres lejeren for en lejekontrakt, hvor udlejeren i  

 kontraktens § 11 endda betinger sig, at det er udlejeren, der suverænt  

 bestemmer, hvilken håndværker der skal udføre istandsættelsesarbejderne.
Både  

 små og store udlejere har aftaler med håndværksvirksomheder, der istandsætter  

 ved fraflytning.
Det er ligeledes ikke ualmindeligt, at udlejeren ejer  

 håndværksvirksomheden, som udlejeren bestemmer skal udføre arbejderne i  

 lejemålet.
 De siger sig selv, at dette system ikke sikrer reel  

 priskonkurrence, når istandsættelsesarbejderne ved fraflytning skal udføres.
 Det foreslås derfor, at udlejeren forpligtes til at udbyde  

 arbejderne i underhåndstilbud, og at udlejeren i den forbindelse forpligtes  

 til  

 at tilbyde lejeren at pege på en deltager.
 Såfremt udlejeren ikke overholder dette, må  

 istandsættelsesomkostningerne stå for udlejerens egen regning.
Ad 3: at der indføres obligatoriske ind - og  

 fraflytningsrapporter Ofte er der i forbindelse med tvister ved fraflytning af lejemål  

 tvivl om, hvilke mangler der var i lejemålet ved indflytning, hvilke mangler  

 der skal udbedres af lejeren, og hvilke mangler der skal udbedres af  

 udlejeren.
 I den almene udlejningssektor har man løst dette ved at indføre  

 obligatoriske ind- og fraflytningsrapporter.
Ved indflytning udarbejdes en rapport over lejemålets tilstand,  

 og det gør der også ved fraflytning.
Systemet indebærer også, at der udføres  

 et  

 syn af lejligheden, hvor både lejeren og udlejeren/administratoren er til  

 stede.
Hermed er der skabt et grundlag for langt færre konflikter og  

 uenigheder  

 om istandsættelsen ved fraflytning.
 Dette giver øget tryghed for parterne og vil i høj grad være  

 procesbesparende for landets huslejenævn.
 Systemet med ind- og fraflytningsrapporter forøger desuden  

 parternes retssikkerhed, og det har været en væsentlig begrundelse for, at  

 beboerklagenævnene, der behandler tvister om fraflytning i den almene  

 udlejningssektor, forholdsmæssigt har langt færre tvister om fraflytning end  

 de  

 private huslejenævn.
 I ejendomme med beboerrepræsentation skal beboerrepræsentationen  

 indbydes til ind- og fraflytningssyn, og det foreslås, at såfremt  

 beboerrepræsentanten ikke er indkaldt hertil, kan dette komme udlejeren til  

 skade ved afgørelse af en eventuel tvist om istandsættelsen af lejligheden  

 ved  

 fraflytning.
 Det foreslås endvidere, at beboerrepræsentanten kompenseres for  

 tabt arbejdsfortjeneste efter de almindelige regler herfor i forbindelse med  

 fraflytningssyn.
Ad 4: at lejere har ret til godtgørelse for eget  

 arbejde Socialministeriets undersøgelse af budgetlejen i 2003 viste, at  

 omkring 63 pct. af lejemålene har en aftale, hvor lejeren er forpligtet til  

 at  

 betale til en indvendig vedligeholdelseskonto.
I forbindelse med indflytning i en ikke nyistandsat lejlighed er  

 det ikke ualmindeligt, at udlejeren tilbyder lejeren selv at foretage  

 istandsættelse af lejligheden for det beløb, der står på den indvendige  

 vedligeholdelseskonto.
Såfremt lejeren anvender den af udlejeren påbudte  

 håndværker eller selv hyrer en håndværker, trækkes regningen (udgifterne til  

 materialer og løn) fra den indvendige vedligeholdelseskonto.
Ikke sjældent  

 foreslår udlejeren imidlertid, at lejeren selv maler, og at lejeren af den  

 indvendige vedligeholdelseskonto kan få godtgjort udgifter til indkøb af  

 maling.
For at ligestille lejeres mulighed for at få godtgørelse for  

 eget arbejde med de muligheder, beboere i andre boligformer har, foreslås  

 det,  

 at lejeren, såfremt vedkommende ønsker det, får ret til en godtgørelse for  

 eget  

 arbejde i forbindelse med istandsættelsen i henhold til de almindelige  

 regler,  

 der gælder for dette på andre, lignende områder.
Der ændres selvfølgelig ikke  

 ved, at udlejeren kan gøre indsigelse over for arbejdet, såfremt arbejdet  

 ikke  

 er udført håndværksmæssigt korrekt.
Ad 5: at udlejere, såfremt parterne er uenige, skal  

 indbringe tvisten for huslejenævnet Opstår der en tvist mellem udlejeren og lejeren i forbindelse  

 med en fraflytning, er der i gældende lovgivning ingen bestemmelser, der  

 foreskriver, hvem der skal indbringe tvisten for huslejenævnet.
En del  

 udlejere  

 indbringer, når de erfarer en uenighed med lejeren om  

 istandsættelsesforpligtelserne eller omkostningerne ved fraflytning,  

 automatisk  

 denne tvist for huslejenævnet.
Andre udlejere gør ikke noget.
Herefter er det  

 op til lejeren at indbringe tvisten for huslejenævnet.
 Dette er en usikkerhed for lejerne og medfører ofte, at tvister  

 i forbindelse med fraflytning afgøres med forsinkelser på 3-6 måneder.
Det foreslås derfor, at det præciseres i lejeloven, at udlejeren  

 skal følge samme formkrav med hensyn til afgørelser af en tvist, som når  

 udlejeren varsler lejeforhøjelser over for lejerne.
Det vil sige, at  

 udlejeren  

 skal oplyse i den fremsendte fraflytningsopgørelse, at lejeren har 6 uger til  

 at meddele udlejeren, såfremt lejeren ikke kan acceptere opgørelsen, og at  

 udlejeren herefter har 6 uger til at indbringe sagen for huslejenævnet,  

 såfremt  

 udlejeren vil opretholde sit krav.
Skriftlig fremsættelse Lissa Mathiasen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om forbedring af lejeres tryghed og retsstilling ved fraflytning fra private  

 udlejningsboliger.
(Beslutningsforslag nr.
B 23).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
