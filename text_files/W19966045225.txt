Arbejdsmarkedsbidrag Reference:  TS-cirkulære nr. 16/1995, LV 1995 D.D.2., artikel  

 20.
 Det er i en række overenskomster, som Danmark har indgået til  

 undgåelse af dobbeltbeskatning, aftalt, at studerende, der opholder sig  

 i Danmark udelukkende i studieøjemed, er fritaget for beskatning af  

 arbejdsvederlag, som er nødvendigt for opholdet her.
Der er ikke tale om et sædvanligt fradrag, men derimod en regel om,  

 at den studerendes (arbejds)indtægter under visse betingelser er  

 skattefrie inden for et vist årligt maksimum.
Den eventuelle uudnyttede  

 del af beløbet kan derfor ikke bringes til fradrag i anden indkomst,  

 og det kan heller ikke fremføres.
 For 1996 er det nødvendige underhold fastsat til 54.000 kr., jf.  

 TS-cirkulære nr. 16/1995.
 Det årlige maksimum reduceres med beløb, der modtages fra  

 udlandet til den studerendes underhold eller uddannelse samt med  

 beløb, der er skattefrie her i landet, jf. nævnte  

 cirkulære.
På given foranledning skal Told- og Skattestyrelsen oplyse, at  

 beløbet for nødvendigt underhold beregnes efter fradrag af  

 arbejdsmarkedsbidrag.
Ved en indtægt i 1996 før  

 arbejdsmarkedsbidrag på 58.064 kr. beregnes der arbejdsmarkedsbidrag  

 på 4.064 kr., mens restbeløbet er fritaget for beskatning.  

 Indtægter herudover er skattepligtige efter almindelige regler,  

 herunder anvendelse af personfradrag.
