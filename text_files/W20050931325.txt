Landsskatteretskendelse vedr. kursusudgifter til 2-årig  

 Master-voksenuddannelse Klagen vedrører  

 spørgsmålet, om klagerens deltagelse i uddannelsen  

 Master i voksenuddannelse må anse for efteruddannelse eller  

 kompetencegivende  

 videreuddannelse.
Landsskatterettens afgørelse Ligningsmæssige fradrag - Øvrige  

 lønmodtagerudgifter Skatteankenævnet har ikke godkendt  

 fradrag for udgifter til en masteruddannelse.
Klageren har selvangivet  

 fradrag  

 med 14.987 kr. (før bundfradrag).
Landsskatteretten godkender fradrag for  

 udgifter til masteruddannelsen.
Det overlades til den kommunale  

 skattemyndighed  

 at foretage den talmæssige opgørelse.
Sagens oplysninger Klageren blev i 1983 færdiguddannet som  

 agronom.
Uddannelsen blev afsluttet med et speciale med titlen  

 Undervisning og  

 landbrugsfagligt rådgivningsarbejde.
Klageren er nu ansat som  

 efteruddannelseskonsulent  

 ved B.
Han påbegyndte i 2001 uddannelsen  

 Master i voksenuddannelse.
Han afsluttede uddannelsen i 2003.
 Af Danmarks Pædagogiske Universitets  

 informationsmateriale om uddannelsen fremgår blandt andet følgende:
 MVO: En to-årig videreuddannelse på  

 deltid, der kan føre til en stilling som uddannelsesplanlægger i en af  

 fremtidens voksenuddannelsesinstitutioner eller som personaleleder med ansvar  

 for medarbejdernes kompetenceudvikling i en privat virksomhed.
Professionel kompetenceudvikling - en ny mulighed for private virksomheder  

 og offentlige institutioner samt for deres medarbejdere .
Danmarks Pædagogiske Universitet (DPU)  

 gennemfører fra september 2001 et uddannelsesforløb, der giver virksomheder,  

 institutioner og medarbejdere mulighed for at benytte forskningsbaseret  

 uddannelse  

 som et led i deres strategiske planlægning og løbende kompetenceudvikling.  

 Der  

 arbejdes med konkrete problemer inden for human ressource development, og  

 medarbejderne udvikler professionel kompetence under vejledning af DPUs  

 videnskabelige medarbejdere.
Uddannelsen bygger på deltagernes aktuelle  

 arbejdserfaringer.
Teorier, modeller og begreber bruges således til at  

 perspektivere deltagernes praksisviden igennem aktionslæring eller  

 bearbejdning  

 af egne case studier.
For erfarne og velkvalificerede  

 medarbejdere - der kræves videregående uddannelse DPUs masteruddannelse henvender sig til  

 erfarne og velkvalificerede medarbejdere og er baseret på den VEU-reform, der  

 trådte i kraft den 1. januar 2001. Det nye Videreuddannelsessystem for voksne  

 er opdelt i fire niveauer, og en masteruddannelse er på kandidatuddannelses  

 niveau.
Det afsluttende masterprojekt udformes, så det kan anvendes i  

 virksomhedens eller institutionens strategiske planlægning.
Medarbejderne passer deres daglige  

 arbejde - forløbene tilrettelægges, så man  

 kan studere og arbejde samtidig Masteruddannelsen kan gennemføres, uden  

 at medarbejderen behøver opgive sit arbejde.
Dette sker ved at tilrettelægge  

 forløbene, så de passer til virksomhedernes og institutionernes hverdag.
Den  

 undervisning, der er, gennemføres face to face, er samlet på seminarer, og  

 vejledningen er baseret på IT (netkonferencer og email). Seminarerne  

 gennemføres i særlige lokaler, der er indrettet til masterstuderende i et  

 heldagsforløb.
Der vil være kantinefaciliteter.
Undervisningen er samlet på  

 heldagsseminarer - det er muligt at få  

 uddannelsesstøtte Undervisningen på det første modul, der  

 gennemføres i efterårssemestret 2001, er placeret på to fredag-lørdage, en  

 lørdag og et ugeforløb.
Datoer for disse forløb offentliggøres hurtigst  

 muligt.  

 Der kan søges erstatning for tabt arbejdsfortjeneste i forbindelse med  

 ugeforløbet.
Lovgivningen vedrørende Statens Voksenuddannelsesstøtte (SVU)  

 trådte i kraft den 1. januar 2001. Ligeledes er det muligt at tilrettelægge  

 forløbet omkring Master-afgangsprojektet, så der kan søges om SVU.  

 Studiekontoret  

 på DPU vejleder med udfyldelsen af ansøgninger.
Uddannelsen er landsdækkende - der er flere muligheder DPU ligger i København og her  

 gennemføres undervisningen.
Hvis der er tilstrækkeligt mange tilmeldte vil  

 seminarerne desuden blive gennemført i Århus.
I arbejdsperioderne mellem  

 seminarerne arbejdes i lokale projektgrupper og individuelt med netbaseret  

 vejledning.
Hvem kan få adgang til  

 masteruddannelsen? - der stilles både praktiske og  

 teoretiske krav Masteruddannelsen er erfaringsbaseret,  

 og der kræves mindst to års relevant erhvervserfaring.
Den er også  

 forskningsbaseret, og der stilles derfor krav om videregående uddannelse.
De  

 teoretiske krav kan imødekommes af ansøgere, der har en MVU uddannelse, en  

 bacheloruddannelse, en diplomuddannelse eller en kandidatuddannelse eller  

 tilsvarende inden for relevante områder.
DPU forbeholder sig ret til at  

 afvise  

 ansøgere, der efter en konkret vurdering af ansøgerens kvalifikationer ikke  

 anses  

 for at være kvalificeret.
Ved holddannelse tilstræbes størst mulig bredde i  

 uddannelses- og erhvervsbaggrund.
Hvad koster det? - hvert modul koster 7.500 kr.
Den samlede pris for masteruddannelsen  

 udgør 30.000 kr. plus kopieringsomkostninger.
Hertil må der regnes med  

 udgifter  

 til bøger.
En væsentlig del af læremidlerne vil blive fremsendt via en  

 web-baseret materialeserver.
Der vil maksimalt være 30 deltagere pr. hold.  

 DPU  

 forbeholder sig ret til ikke at oprette hold, hvis der ikke er tilstrækkelig  

 mange ansøgere.
MVO er opbygget af fire moduler, der  

 hver varer et halvt år Læringsteori og voksenpsykologi - modul 1 gennemføres i efteråret  

 2001 Der arbejdes med at skabe overblik over  

 et bredt spektrum af teorier om læring og læreprocesser og at give  

 medarbejderne  

 kendskab til grundlæggende analyseniveauer og perspektiver i forståelsen af  

 læreprocesser.
Her indgår deltagernes egen praksis anskuet i teoretiske  

 referecerammer og som reflektioner over egen læring.
Kompetenceudvikling i arbejdet - modul 2 gennemføres i foråret 2002 I dette modul arbejdes med de  

 kompetencer, som den moderne vidensøkonomi forudsætter.
Dette hænger i høj  

 grad  

 sammen med udviklingen af de organisationsformer, der modsvarer ny teknologi  

 og  

 globaliseringen af produktion og handel.
Den organisationsteoretiske tilgang  

 belyser virksomhedernes og institutionernes indre forhold og deres samspil  

 med  

 omgivelserne.
Kompetenceudvikling i  

 samfundsperspektiv - Modul 3 gennemføres efteråret 2002 Der udvikles indsigt i  

 uddannelsespolitik og reformlovningning af betydning for livslang læring og  

 kompetenceudvikling.
Desuden indgår den sociologiske teoridannelse, der kan  

 belyse de samfundsforhold og den udvikling, der er af væsentligt betydning  

 for  

 livslang læring og kompetenceudvikling.
Uddannelsesplanlægning og evaluering - modul 4 gennemføres i foråret 2003 Der arbejdes med teorier, begreber,  

 analyser og forskningsmetoder i forbindelse med et konkret forhold, der er  

 relateret til virksomhedernes eller institutionernes praksis.
Det problem,  

 der  

 undersøges i masterprojektet, handler om at initiere, skabe rammer om eller  

 udvikle læring/læreprocesser, f.eks. i form af uddannelsesplanlægning,  

 uddannelsesevaluering eller konsulentbistand til virksomheder og  

 institutioner.
Masterprojekt - gennemføres i foråret 2003. Klagerens arbejdsgiver har bevilget  

 klageren tjenestefri i forbindelse med kursusdeltagelse.
Der er ikke ydet  

 tilskud til uddannelsen.
 Klageren har fremlagt et curriculum vitæ  

 med følgende indhold:
Curiculum Vitae for A 1999  

 -Efteruddannelseskonsulent.
Hovedområde: Efteruddannelse af landmænd Formand for nordisk arbejdsgruppe vedr.  

 efteruddannelse i regi NJF (fra 1996) 1998-1999  

 Efteruddannelseskonsulent  

 for C (1. maj 1998 - 15. august 1999) Hovedområde: Efteruddannelse af  

 landmænd.
1984  1998  

 Konsulent ved B 1990-1998  

 : Hovedområde:  

 Efteruddannelse af landmænd herunder landskontorfunktion for regionalt  

 ansatte  

 efteruddannelseskonsulenter.
Sideløbende hermed fungerende  

 efteruddannelseskonsulent  

 på deltid i perioden 1990-1994, først 2 år med tilknytning til D, herefter 2  

 år  

 med tilknytning til E.
Redaktør af enkelte lærebøger til  

 landmandsuddannelsen 1988-1998  

 : Sekretær for  

 Foreningen af danske Landbrugskonsulenter.
 1984-1990  

 : Hovedområde:  

 Rådgivningsmaterialer og rådgivningsmetodeudvikling Underviser på det 4 ugers  

 kursus om rådgivning og undervisning for KVL-kandidater (U-5).
 1983 1984  

 Konsulent ved  

 Landsudvalg.
1983  

 2 mdr. studierejse i  

 Sydamerika (Equador og Colombia) 1983  

 Agronomuddannelse afsluttet  

 på Landbohøjskolen 1979 - 1981  

 Forsøgsmedarbejder  

 ved Statens Husdyrbrugsforsøg (et halvt år på heltid og derefter halvandet år  

 på deltid).
1979  

 4 mdr. studierejse i  

 Østeuropa ( Polen, Tjekkoslovakiet, Ungarn, Rumænien, Bulgarien og  

 Jugoslavien.) 1979  

 Et halvt år som volontør ved  

 Statens Husdyrbrugsforsøg.
1977  

 Agronomstudiet indledes 1977  

 4 mdr. arbejde som  

 landbrugsmedhjælper 1976 1977  

 6 mdr. ophold på  

 højskole 1976  

 Student 1956 - 1976  

 Opvækst på gård med  

 malkekøer Videreuddannelse 2001  

 Påbegyndt Masteruddannelse i  

 Voksenuddannelse ved Danmarks Pædagogiske Universitet. (2-årig  

 deltidsuddannelse) 1997  

 Afsluttet Diplomuddannelse i  

 Rådgivningslære (27.feb. 1997) (28 dage) 1994  

 Projektlederuddannelse,  

 internt kursus på 10 dage med Team/training 1993  

 Kursus i Faglig formidling,  

 internt kursus (3+2 dage) 1989  

 Kursus i Mødeledelse og  

 problembehandling (5 dage) 1982  

 4-ugers pædagogisk  

 grundkursus i rådgivning og undervisning (U-5) Internationale seminarer Seminarer i NJF (Nordisk  

 Jordbrugsforskeres Forening) Sektion X: Rådgivning og undervisning:
"2003 i Stavanger, 2001 i Skara,  

 2000 i Tune, 1998 i Åbo, 1997 i Stavanger, 1992 i Uppsala og 1985 i Tune Sektion IX: Økonomi: 1993 i Lillehammer ESEE- seminar (European Seminar on Extension Education):
1997 i Dublin, 1993 i Århus, 1989 i  

 Uppsala, 1987 i Reading og 1985 i Oslo CEFFAR- seminar: 1986 i Cagliari.
Der er selvangivet fradrag med 10.587  

 kr.
Fradraget er opgjort som følger:
Kursusafgift for 1. modul 7.500 kr.
Materialer til uddannelse 780 kr.
Transport X-Y, 4 ture 2 x 300 km x 4 x 1,58 kr. pr. km 3.792 kr.
Broafgift, 4 ture á 230 kr. x 2 1.840 kr.
Dobbelt husførelse 1 uge á 400 kr. + 2 fredag/lørdag á  

 100 kr. + 1 lørdag á 75 kr.
 675 kr.
Internetforbindelse, telefonafgift 400 kr.
I alt 14.987 kr.
Skatteankenævnets afgørelse Der er ikke godkendt fradrag for  

 udgiften til deltagelse i masteruddannelsen.
 Deltagelsen er ikke anset for  

 ajourføring og vedligeholdelse af klagerens oprindelige uddannelse, men  

 videreuddannelse.
 Der er henset til beskrivelsen af  

 masteruddannelsen, hvoraf det fremgår, at der er tale om en to-årig  

 videreuddannelse på deltid, der kan føre til .
Der er lagt vægt på, at klagerens  

 oprindelige afdeling blev nedlagt og en ny oprettet.
Han fik ansættelse i den  

 nye afdeling.
Formålet med uddannelsen anses at være sikring af selve  

 indkomstkilden.
Klagerens påstand og argumenter Der er fremsat påstand om, at det  

 selvangivne fradrag godkendes.
Det er dokumenteret, at klageren  

 allerede har den kompetence, som masteruddannelsen kan føre til.
Han har  

 udelukkende valgt uddannelsen for at få en uddannelse, der matcher hans  

 faglige  

 niveau.
At uddannelsen rummer en eksamen, der dokumenterer en bestemt  

 kompetence, har intet med det faglige indhold af uddannelsen at gøre.
Skatteforvaltningen har ikke den faglige  

 indsigt, der kræves for at vurdere, om deltagelse i masteruddannelsen skal  

 betragtes som uddannelse eller efteruddannelse.
Denne vurdering må foretages  

 af  

 en sagkyndig.
 Masteruddannelsen giver voksne med  

 primært en praktisk erhvervserfaring mulighed for at få ajourført og vurderet  

 deres viden i et formelt uddannelsessystem.
Deltagelsen i masteruddannelsen havde  

 ikke til formål at sikre klagerens indkomstkilde.
Klageren har på intet  

 tidspunkt frygtet fyring eller nedlæggelse af sit arbejdsfelt.
Han er fortsat  

 ansat på samme arbejdsplads og har samme arbejdsfelt, som han har haft gennem  

 de sidste 10 år.
Dog er han placeret i en ny intern organisationsstruktur,  

 som  

 blev formet i forbindelse med dannelsen af organisationen B den 1. april  

 2003.
Landsskatterettens bemærkninger og  

 begrundelse Lønmodtageres fradrag for udgifter i  

 forbindelse med det indtægtsgivende arbejde er reguleret af ligningslovens §  

 9  

 og statsskattelovens § 6, stk. 1, litra a.
Det fremgår heraf, at lønmodtagere  

 kan fradrage udgifter, som afholdes for at erhverve, sikre og vedligeholde  

 indkomsten i det omfang, udgifterne overstiger et reguleret grundbeløb på  

 3.000  

 kr. (4.400 kr. i 2001).
Kursusudgifter kan fradrages, når der er  

 tale om kurser, der har til formål at ajourføre og vedligeholde klagerens  

 tidligere erhvervede uddannelse og viden.
Der kan således ikke godkendes  

 fradrag for udgifter til etablering, herunder uddannelse og videreuddannelse  

 eller kurser af privat karakter.
Det er endvidere en forudsætning for  

 fradrag,  

 at afholdelsen af udgiften har haft en direkte tilknytning til  

 indkomsterhvervelsen.
Klageren har under sin  

 agronom-uddannelse skrevet speciale om Undervisning og landbrugsfagligt  

 rådgivningsarbejde.
Han færdiggjorde uddannelsen i 1983 og har siden  

 1984  

 arbejdet som konsulent og efteruddannelseskonsulent ved B.
Han har endvidere  

 taget kurser i undervisning og rådgivning.
På baggrund af den viden, klageren  

 har opnået gennem sin uddannelse og sin ansættelse som konsulent ved B, må  

 deltagelsen i uddannelsen Master i voksenuddannelse anses for en  

 efteruddannelse,  

 der ikke er kompetencegivende.
Klageren kan derfor fradrage udgifterne  

 i forbindelse med deltagelsen i uddannelsen.
Det overlades til de lokale  

 skattemyndigheder  

 at fastsætte fradragets størrelse.
