I henhold til § 31 i lov om styrelse af højere uddannelsesinstitutioner, jf. lovbekendtgørelse nr. 358 af 26. maj 1989, fastsættes:
 § 1.  Ved Danmarks Tekniske Højskole (DTH) etableres  

 et Center for Mikroelektronik.
 § 2.  Centret har som andre institutter på højskolen  

 til opgave at drive forskning og varetage undervisningsopgaver inden for sit  

 fagområde og skal herudover udføre særlige opgaver i samarbejde med dansk  

 industri.
 § 3.  Centret ledes af en bestyrelse bestående af en  

 formand og 8 medlemmer.
 Stk. 2.  Formanden for bestyrelsen udpeges for 3 år ad  

 gangen af undervisnings- og forskningsministeren.
Stk. 3.  4 medlemmer med forskningsmæssig indsigt  

 udpeges for 3 år ad gangen af undervisnings- og forskningsministeren efter  

 samråd med industriministeren og efter høring af Statens Teknisk-Videnskabelige Forskningsråd, Akademiet for de Tekniske Videnskaber, Teknologirådet og Elektronikfabrikantforeningen.
 Stk. 4.  Herudover består bestyrelsen af: DTH's rektor  

 eller en af rektor udpeget stedfortræder, 1 medlem, som konsistorium udpeger  

 for sin funktionsperiode blandt højskolens videnskabelige medarbejdere, og 2  

 medlemmer, som centerrådet, jf. § 5, udpeger for 1 år ad gangen blandt  

 henholdsvis de akademiske og de tekniske og administrative medlemmer af  

 centerrådet, idet direktøren og souschefen ikke er valgbare.
 Stk. 5.  Bortset fra DTH's rektor kan ingen være medlem  

 af bestyrelsen i mere end 6 år.
 Stk. 6.  Bestyrelsen udarbejder selv sin  

 forretningsorden.
 Stk. 7.  Hvervet som formand for og som medlem af  

 bestyrelsen er ulønnet.
 Stk. 8.  Sekretariatsfunktionerne for bestyrelsen  

 varetages af centret.
§ 4.  Bestyrelsen vedtager centrets forskningsplan og  

 budget inden for den økonomiske ramme, der er fastsat for centret, og træffer  

 beslutning i alle væsentlige anliggender, der ikke er henlagt til direktøren  

 eller andre organer.
I tilfælde af stemmelighed er formandens stemme  

 udslagsgivende.
§ 5.  Ved centret oprettes et centerråd, som består af  

 samtlige heltidsansatte akademiske medarbejdere, repræsentanter for det  

 tekniske og administrative personale og repræsentanter for de studerende, der  

 modtager undervisning ved centret.
Antallet af repræsentanter for det  

 tekniske og administrative personale og for de studerende må tilsammen højst  

 udgøre halvdelen af centerrådet.
Direktøren er født formand for centerrådet.
Stk. 2.  Centerrådet skal have forelagt centrets  

 forskningsplan og budgetforslag til udtalelse, inden de vedtages af  

 bestyrelsen.
Centerrådets udtalelse skal indhentes i væsentlige sager  

 vedrørende centrets virksomhed, herunder sager om økonomi,  

 undervisningsopgaver, fordeling af ressourcer og af lokaler.
 Stk. 3.  Der afholdes valg til centerrådet samtidig med  

 afholdelsen af valg til institutrådene på højskolen.
§ 6.  Der ansættes en direktør for centret.  

 Bestyrelsen afgiver efter samråd med DTH's rektor indstilling til  

 Undervisnings- og Forskningsministeriet om besættelsen af stillingen.
Efter  

 direktørens indstilling, der indsendes til ministeriet af bestyrelsen med  

 dennes eventuelle kommentarer, ansættes endvidere en souschef, der skal bistå  

 direktøren i den daglige ledelse og være dennes stedfortræder i tilfælde af  

 fravær.
Stk. 2.  Direktøren varetager den daglige ledelse af  

 centret og kan i denne forbindelse give bindende anvisninger.
Direktøren er  

 overfor bestyrelsen ansvarlig for udførelsen af de opgaver, som centret er  

 pålagt eller forpligter sig til, jf. dog § 11. Direktøren tilrettelægger og  

 koordinerer den uddannelsesmæssige indsats inden for de retningslinier, der  

 er fastsat for studierne.
Stk. 3.  Besættelse af ordinære stillinger som  

 professor, lektor, adjunkt, ekstern lektor og undervisningsassistent sker  

 efter gældende bekendtgørelser.
Opslag af ledige ordinære stillinger og  

 nedsættelse af bedømmelsesudvalg sker efter samråd med centrets ledelse.  

 Beslutning om afsked fra sådanne stillinger træffes ligeledes efter de herom  

 i øvrigt gældende regler.
Direktøren træffer bestemmelse om ansættelse og  

 afsked i andre stillinger, herunder videnskabelige stillinger, der besættes  

 midlertidigt med henblik på konkrete projekter.
Det tekniske og  

 administrative personale, der ved centrets etablering overføres til centret,  

 kan dog kun afskediges med rektors godkendelse.
§ 7.  I tilknytning til centret nedsættes en  

 følgegruppe (»halvlederklub«) bestående af interesserede  

 virksomheder/organisationer m.v.
Følgegruppen orienteres om centrets  

 forskning og kan stille forslag til valg af forskningsopgaver.
Medlemskabet  

 af følgegruppen er betinget af betaling af et kontingent til driften af  

 centret.
 Stk. 2.  Følgegruppen udarbejder en forretningsorden,  

 som skal godkendes af bestyrelsen.
 Stk. 3.  Bestyrelsen tager initiativ til etablering af  

 følgegruppen.
 § 8.  Inden for det antal årsværk, der er bevilget til  

 undervisning, skal de medarbejdere, som er knyttet til centret, deltage i  

 undervisningsopgaver.
 § 9.  Centrets budgetforslag indsendes af bestyrelsen  

 gennem rektor til Undervisnings- og Forskningsministeriet sammen med  

 højskolens øvrige bidrag i forbindelse med udarbejdelse af forslag til  

 finanslov.
 § 10.  Centret udarbejder en årsberetning, som  

 indeholder oplysninger om centrets samlede virksomhed.
 § 11.  Klager over afgørelser vedrørende  

 legalitetsspørgsmål kan indbringes for rektor og Undervisnings- og  

 Forskningsministeriet.
 Stk. 2.  Klager over afgørelser vedrørende centrets  

 varetagelse af undervisningsopgaver behandles af de relevante organer på DTH  

 i overensstemmelse med reglerne i statutten.
 Stk. 3.  Klager over andre afgørelser kan indbringes for  

 bestyrelsen.
§ 12.  Det personale, der er ansat ved centret, og  

 hvis ansættelse er finansieret af DTH's ordinære bevillinger, har valgret og  

 valgbarhed til kollegiale organer efter de for DTH gældende regler.
Det  

 øvrige personale kan gives valgret efter konsistoriums nærmere bestemmelse.
 § 13.  Hvor denne bekendtgørelse ikke bestemmer andet,  

 følger centret de regler, der gælder for DTH's institutter og medarbejdere i  

 forholdet til rektor, administrationen, konsistorium, fagråd og studienævn.
 § 14.  Bekendtgørelsen træder i kraft den 10. november  

 1990.
 Stk. 2.  Centerrådets første udpegning af  

 bestyrelsesmedlem gælder for perioden indtil 15. februar 1991.
