Tre medlemmer fandt, at bladet ved at videregive de meget krænkende  

 oplysninger om journalistpraktikanten (K1) uden i tilstrækkelig grad at  

 have efterprøvet disse inden offentliggørelsen havde handlet i  

 strid med god presseskik.
Disse medlemmer fandt endvidere, at bladet i den  

 efterfølgende kommentar, hvor der i satirisk form blev fremsat  

 beskyldninger mod bladets chefredaktør [K2] i tilknytning til de  

 alvorlige beskyldninger mod journalistpraktikanten, havde overskredet  

 grænsen for, hvad en satirisk kommentar bør indeholde.
Bladet  

 havde herved handlet i strid med god presseskik, og disse medlemmer fandt  

 derfor, at nævnet på dette punkt måtte udtale kritik af  

 bladet.
Et medlem fandt ikke, at Ekstra Bladets omtale af læserbrevet i  

 Ugebladet i Hørsholm var fremstillet på en sådan  

 måde, at den gav indtryk af, at det var faktiske forhold, der omtaltes.  

 Der var tale om en satirisk fremstilling, der i lige så høj grad  

 var rettet mod Ugebladet og mod bestyrelsen i Klub 2980, der lagde navn til  

 læserbrevet og den såkaldte pressemeddelelse.
Da artiklen  

 endvidere var trykt på Ekstra Bladets side 2, der blandt bladets  

 læsere er kendt som forum for grovkornet og ofte plat satire, var der  

 ingen grund til at antage, at bladets læsere ville tage ordlyden for  

 pålydende.
Der var derfor intet grundlag for at konstatere, at bladet  

 skulle have tilsidesat god presseskik.
Der blev afsagt kendelse efter stemmeflertallet, og Pressenævnet  

 udtalte sin kritik af Ekstra Bladet.
Dissens.
Kendelse fra Pressenævnet i sag nr.  

 54/2001 [K1], journalistpraktikant på B.T., og [K2],  

 ansvarshavende redaktør på B.T., har ved advokat  Henrik  Dahl  

 klaget til Pressenævnet over en artikel bragt i Ekstra Bladet den 27.  

 april 2001, idet de mener, at god presseskik er tilsidesat.
Af artiklen med overskriften "B.T.
BYTTER MED  

 SEX" fremgår, at:
"Ugebladet i Hørsholm beretter om en  

 nyskabelse i morgenavisen B.T.s såkaldte journalistik.
Det er  

 bestyrelsen i Klub 2980, som i et indlæg oplyser, at B.T.-journalist  

 ved et besøg i klubben blev afvist.
Bestyrelsen for drengeklubben  

 ville ikke tale med hende og bad hende forsvinde.
 Men "i sin iver efter at få en  

 sensationshistorie og kaste mudder på indvandrere i Danmark"  

 tilbød hun en af drengene sex for at få et interview:
"Ud på toilettet, du får noget, jeg  

 får noget..! Vi har fire-fem vidner på, at dette er hændt,  

 skriver bestyrelsen.
Den er ophidset over, at hun i sin avis  

 påstår det modsatte: At drengene tilbød hende sex.
Nu synes vi ærlig talt, at chefredaktør  

 presser sine unge medarbejdere for hårdt.
Det er  

 forståeligt, at han er desperat over B.T.s mangel på nyheder og  

 tomme kasse.
Men ligefrem tvinge sine folk til at prostituere sig for et  

 sølle interview - det er for vildt.
Hvad siger bestyrelsen i Det  

 Berlingske Hus? Hvor langt vil den gå for at skaffe penge til sine  

 grådige, norske ejere?" Artiklen er ledsaget af et billede af journalistpraktikant  

 med følgende undertekst:
"B.T.-journalist [K1] - har en brutal  

 arbejdsgiver." Den 28. april 2001 bragte bladet på side 2 en  

 artikel med overskriften: "B.T.
BYTTER IKKE MED SEX." I artiklen hed det:
"Der var telefon til side 2 i går.
B.T.s  

 chefredaktør [K2] meddeler, at det er helt forkert, når den unge  

 bestyrelse for Klub 2980 i Kokkedal påstår, at en af hans  

 medarbejdere har tilbudt sex for et interview.
 Det har klubben ellers meddelt i et langt indlæg i  

 Ugebladet i Hørsholm.
På side 2 bebrejdede vi i går [K2] at han i  

 sin hunger efter en nyhed presser sine unge medarbejdere til at ofre deres  

 dyd.
Nu svarer han i fuldt alvor, at han sandelig ikke har bedt nogen  

 journalist om at bytte sex med avisstof.
Det forholdt sig modsat: Medlemmer  

 af klubben havde givet den kvindelige journalist frække tilbud.
Det er noget af en lettelse at få opklaret, at der  

 således er grænser for redaktør [K2]s  

 skrupelløshed." Klagerne har anført, at artiklen indeholder  

 oplysninger, der er skadelige for klagerne.
Oplysningerne er ikke forelagt  

 for klagerne, ligesom rigtigheden af oplysningerne heller ikke kan antages at  

 være efterprøvet på anden måde.
Bladet har ved at  

 bringe de skadelige oplysninger uden at efterprøve deres rigtighed  

 overtrådt god presseskik, jf. pkt.
A.3 i de vejledende regler om god  

 presseskik.
Klagerne har nærmere anført, at bladet i  

 artiklen har refereret en del af indholdet af pressemeddelelsen fra Klub  

 2980. Bladet har endvidere anvendt oplysningerne i pressemeddelelsen som  

 grundlag for overskriften "B.T. bytter med sex", avisens egne  

 bemærkninger og teksten under billedet af journalistpraktikant [K1].  

 Artiklen i bladet må antages udelukkende at være baseret på  

 pressemeddelelsen fra Klub 2980. Indholdet af denne pressemeddelelse er af en  

 sådan karakter, at der i henhold til de vejledende regler om god  

 presseskik er pligt til en særlig grad af efterprøvelse, inden  

 pressemeddelelsens oplysninger bringes.
Beskyldningerne i pressemeddelelsen  

 er stærkt krænkende over for [K1].
Den skadelige virkning er af  

 bladet forstærket ved at forsyne artiklen med et billede af [K1].
 Klagerne har herudover gjort gældende, at selvom  

 artiklen fandtes på bladets "lederside", kan det ikke  

 svække pligten til efterprøvelse, idet artiklen indeholdt  

 faktuelle oplysninger, som ikke fandtes noget andet sted i avisen, og idet  

 det væsentligste indhold af artiklen var omtalen af oplysningerne fra  

 Klub 2980´s pressemeddelelse.
Klagerne har endvidere anført, at det er evident,  

 at beskyldninger mod en journalist for at kompromittere sin journalistiske  

 integritet ved at tilbyde sex for et interview må opleves som  

 stærkt krænkende for den pågældende journalist.
Dette  

 burde i særdeleshed stå klart for såvel lederskribent som  

 redaktion på et dagblad.
Chefredaktør [K2] og - navnlig -  

 journalistpraktikant [K1] har i høj grad følt sig forulempet af  

 beskyldningerne og omtalen af dem.
Beskyldningerne har udgjort en stor  

 personlig belastning for [K1].
Denne belastning er navnlig  

 påført ved den betydelige udbredelse, som beskyldningerne har  

 fået ved at blive trykt i bladet, som er blevet forstærket af, at  

 bladet af egen drift valgte at forsyne omtalen med et billede af [K1].
Klagerne har videre anført, at bladets synspunkt  

 om, at artiklen er humoristisk ment, ikke kan medføre, at god  

 presseskik ikke er tilsidesat, idet bladet i artiklen har viderebragt  

 stærkt krænkende oplysninger fra et læserbrev i Ugebladet  

 for Hørsholm.
Ingen, der har læst pressemeddelelsen fra Klub  

 2980, kan være i tvivl om, at den er alvorligt ment, og sådan er  

 den også blevet opfattet på B.T., om end B.T finder de fremsatte  

 beskyldninger grundløse.
Fremsættelse og videregivelse af  

 oplysninger af denne karakter falder ikke inden for grænserne for  

 tilladelig humor eller satire.
 Klagerne har i forhold til det af bladet anførte  

 om, at klagerne ikke har reageret over for Klub 2980 eller Ugebladet for  

 Hørsholm, der bragte pressemeddelelsen, gjort gældende, at B.T.  

 har gjort Klub 2980 opmærksom på, at pressemeddelelsen er  

 retsstridig, men B.T. har ikke ønsket at anlægge injuriesag mod  

 bestyrelsen for klubben, fordi en sådan sag vil være  

 omkostningsfuld, langvarig og i øvrigt byrdefuld for alle involverede.  

 B.T har ikke taget retslige skridt over for Ugebladet for Hørsholm,  

 idet ugebladet alene har videregivet pressemeddelelsen fra Klub 2980 som et  

 læserbrev, og således ikke - i modsætning til indklagede -  

 gjort beskyldningerne i pressemeddelelsen til ugebladets egne beskyldninger  

 eller på anden måde forstærket deres virkning.
Klagerne har endelig oplyst, at B.T.s chefredaktør  

 den 27. april 2001 rettede henvendelse til chefredaktør på  

 Ekstra Bladet,  Bent  Falbert.
Det blev aftalt, at bladet ville dementere  

 oplysningerne i form af en beklagelse, og [K2] oplyste samtidig, at B.T.  

 ville indgive klage til Pressenævnet.
I forlængelse af denne  

 samtale fremsendte advokat  Henrik  Dahl   et brev til indklagede med et  

 forslag til formuleringen af bladets beklagelse.
Bladet bragte ikke den  

 foreslåede tekst, men bragte den 28. april på side 2 i avisen  

 artiklen: "B.T. bytter ikke med sex". Bladet har, så vidt  

 ses, ikke efterfølgende omtalt sagen.
Bladet har indledningsvis anført, at den  

 foreliggende klage er enestående i medieansvarslovens virketid, idet  

 den er indgivet af en avis imod dennes hovedkonkurrent.
Herved demonstreres i  

 praksis den iboende svaghed i Pressenævnsinstituttet, nemlig risikoen  

 for, at nævnet forledes til at afsige en kendelse, som virker  

 konkurrencebegrænsende.
Bladet har videre anført, at klagen yderligere er  

 unik ved at udgøre den første undersøgelse af, hvorvidt  

 Pressenævnet er i besiddelse af humoristisk sans.
Endelig anbringer  

 sagen indklagede i den utaknemmeligste af alle situationer, nemlig at  

 redegøre for, at humor er humor, hvilket er tungt.
Bladet har i den  

 forbindelse henvist til, at den påklagede kommentar er indeholdt  

 på bladets side 2 under rubrikken "Dagens debat". Dette  

 redaktionelle miljø er kendt i hele landet - og i særdeleshed  

 blandt bladets læsere - som stedet, hvor der med skarpe tænder,  

 happeningsprægede metoder og humor af varierende grovhed langes ud mod  

 hvem som helst - uden persons anseelse.
De millioner af læsere, der har  

 fulgt denne side, har hidtil været i stand til at skelne mellem, hvad  

 der står under "Dagens debat" og så lederen  

 øverst på siden, som i reglen præges af alvorlige  

 standpunkter.
Som de eneste mennesker i Danmark hævder [K2] og hans  

 advokat i klagen, at de ikke er i stand til at foretage denne sondring.  

 Bladet har samtidig anført, at man aldrig indhenter udtalelser fra  

 folk til brug i kommentarer.
 Bladet har endvidere anført, at da det den 27.  

 april 2001 var umuligt gøre [K2] begribeligt, at sigtelsen imod ham  

 for at presse sin unge medarbejder til at bytte sex for nyheder  

 umisforståeligt var en munterhed, tilbød bladet straks en  

 rettelse på samme side den følgende dag.
 Bladet har herudover gjort gældende, at B.T. siden  

 den 2. april 2001 har indledt en bladkrig mod indklagede, og at henvendelsen  

 til Pressenævnet alene er et kluntet forsøg på at lokke  

 nævnet til at udstyre indklagede med en påtale, der kan skade  

 indklagede og gavne B.T.
Bladet har desuden anført, at der ikke er tale om,  

 at nogen på B.T. i alvor føler sig forulempet af den muntre  

 kommentar.
Det fremgår af, at B.T.s redaktør intet har foretaget  

 sig for at få bestyrelsen for Klub 2980 - som stod bag det citerede  

 indlæg i Ugebladet for Hørsholm - til at tilbagekalde dette.  

 Redaktør  Morten  Timm fra Ugebladet for Hørsholm har over for  

 indklagede oplyst, at han ikke har modtaget noget genmælekrav fra B.T.,  

 skønt det var i ugebladet, at indlægget fra ungdomsklubben  

 fremkom i sin fulde længde.
Bladet har endelig anført, at det ikke er [K2]s  

 oprigtige hensigt at fritage sin avis for mistanke om, at den bytter sex med  

 nyheder, idet ingen for alvor vil tro, at noget sådant er passeret.
Den  

 påklagede kommentar kan efter sit indhold og placering i avisen alene  

 opfattes humoristisk, idet den ellers ville være meningsløs.  

 Nævnet bør derfor afvise sagen, som det pjat den er.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
Det fremgår af de vejledende presseetiske regler, at  

 det er massemediernes opgave at bringe korrekt og hurtig information, og at  

 det, så langt det er muligt, bør kontrolleres, om de  

 oplysninger, der gives, er korrekte.
Det fremgår endvidere, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
 Det er Pressenævnets opfattelse, at der må  

 indrømmes medierne vide rammer med hensyn til satiriske gengivelser  

 eller kommentarer i forhold til personer eller begivenheder.
 Tre medlemmer - Axel Kierkegaard, Finn Rowold og  

 Kirsten Dyregaard - udtaler:
Vi finder, at bladet ved at videregive de meget  

 krænkende oplysninger uden i tilstrækkelig grad at have  

 efterprøvet disse inden offentliggørelsen har handlet i strid  

 med god presseskik.
Den særlige opsætning af artiklen med den  

 efterfølgende satiriske kommentar fritager ikke for denne pligt.
Vi  

 finder, at Pressenævnet derfor må udtale kritik af bladet.
Vi finder endvidere, at bladet i den efterfølgende  

 kommentar, hvor der i satirisk form fremsættes beskyldninger mod B.T.s  

 chefredaktør [K2] i tilknytning til de alvorlige beskyldninger mod  

 har overskredet grænsen for, hvad en satirisk kommentar  

 bør indeholde.
Bladet har herved handlet i strid med god presseskik,  

 og vi finder derfor, at nævnet også på dette punkt må  

 udtale kritik af bladet.
 Et medlem - Tage Clausen - udtaler:
Ekstra Bladets omtale af læserbrevet i Ugebladet i  

 Hørsholm er ikke fremstillet på en sådan måde, at  

 den giver indtryk af, at det er faktiske forhold, der omtales.
Der er tale om  

 en satirisk fremstilling, der i lige så høj grad er rettet mod  

 Ugebladet og mod bestyrelsen i Klub 2980, der lægger navn til  

 læserbrevet og den såkaldte pressemeddelelse.
Da artiklen endvidere er trykt på Ekstra Bladets  

 side 2, der blandt bladets læsere er kendt som forum for grovkornet og  

 ofte plat satire, er der ingen grund til at antage, at bladets læsere  

 vil tage ordlyden for pålydende.
Der er derfor intet grundlag for at  

 konstatere, at bladet skulle have tilsidesat god presseskik.
 Der afsiges kendelse efter stemmeflertallet, og  

 Pressenævnet udtaler sin kritik af Ekstra Bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet:
Ekstra Bladet bragte den 27. april 2001 en artikel, hvori  

 bladet viderebragte beskyldninger mod journalistpraktikant [K1] fra B.T. for  

 at have tilbudt sex for at få et interview.
Artiklen indeholdt  

 efterfølgende en satirisk kommentar i forhold til B.T.s  

 chefredaktør [K2].
 [K1] og [K2] har klaget til Pressenævnet, idet de  

 mener, at artiklen indeholder skadelige oplysninger, som burde være  

 forelagt dem inden offentliggørelsen.
Det fremgår af de vejledende presseetiske regler, at  

 det er massemediernes opgave at bringe korrekt og hurtig information, og at  

 det, så langt det er muligt, bør kontrolleres, om de  

 oplysninger, der gives, er korrekte.
Det fremgår endvidere, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
 Det er Pressenævnets opfattelse, at der må  

 indrømmes medierne vide rammer med hensyn til satiriske gengivelser  

 eller kommentarer i forhold til personer eller begivenheder.
 Tre medlemmer - Axel Kierkegaard, Finn Rowold og  

 Kirsten Dyregaard - udtaler:
Vi finder, at bladet ved at videregive de meget  

 krænkende oplysninger uden i tilstrækkelig grad at have  

 efterprøvet disse inden offentliggørelsen har handlet i strid  

 med god presseskik.
Den særlige opsætning af artiklen med den  

 efterfølgende satiriske kommentar fritager ikke for denne pligt.
Vi  

 finder, at Pressenævnet derfor må udtale kritik af bladet.
Vi finder endvidere, at bladet i den efterfølgende  

 kommentar, hvor der i satirisk form fremsættes beskyldninger mod B.T.s  

 chefredaktør [K2] i tilknytning til de alvorlige beskyldninger mod  

 har overskredet grænsen for, hvad en satirisk kommentar  

 bør indeholde.
Bladet har herved handlet i strid med god presseskik,  

 og vi finder derfor,  at nævnet også på dette punkt  

 må udtale kritik af bladet.
 Et medlem - Tage Clausen - udtaler:
Ekstra Bladets omtale af læserbrevet i Ugebrevet i  

 Hørsholm er ikke fremstillet på en sådan måde, at  

 den giver indtryk af, at det er faktiske forhold, der omtales.
Der er tale om  

 en satirisk fremstilling, der i lige så høj grad er rettet mod  

 Ugebladet og mod bestyrelsen i Klub 2980, der lægger navn til  

 læserbrevet og den såkaldte pressemeddelelse.
Da artiklen endvidere er trykt på Ekstra Bladets  

 side 2, der blandt bladets læsere er kendt som forum for grovkornet og  

 ofte plat satire, er der ingen grund til at antage, at bladets læsere  

 vil tage ordlyden for pålydende.
Der er derfor intet grundlag for at  

 konstatere, at bladet skulle have tilsidesat god presseskik.
 Der afsiges kendelse efter stemmeflertallet, og  

 Pressenævnet udtaler sin kritik af Ekstra Bladet.
København, den 15. august 2001 Axel Kierkegaard, Finn Rowold, Tage Clausen og Kirsten Dyregaard." Afsagt den 15. august 2001.
